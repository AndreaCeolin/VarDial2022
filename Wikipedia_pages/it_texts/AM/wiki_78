{"id": "1744479", "revid": "73843", "url": "https://it.wikipedia.org/wiki?curid=1744479", "title": "Villa Butori", "text": "Villa Butori, indicata anche come villa Arnolfini o villa La Badiola, \u00e8 una villa di Lucca situata in localit\u00e0 San Pancrazio.\nStoria.\nLa villa fu costruita da Girolamo Arnolfini (1490-1567), da cui il nome di villa Arnolfini, verso la met\u00e0 del XVI secolo.\nNel XVIII secolo la propriet\u00e0 della villa pass\u00f2 alla casata dei Sirti, che ne defin\u00ec lo stemma nelle fattezze attuali, e poi ai Contz (Conz), che fecero costruire l'arcata che sostiene la sovrastante galleria aperta e che si estende nella parte anteriore della villa fino all'ala della servit\u00f9. Allo stesso tempo l'oratorio fu spostato in un fabbricato precedentemente usato come citroniere.\nNel 1812, quando Lucca si trovava sotto il dominio napoleonico di Elisa Baciocchi, la villa venne annessa alla villa reale, salvo poi esserne nuovamente divisa nel 1817.\n\u00c8 stata chiamata villa La Badiola a partire dal 1976, quando nella stessa vennero girate diverse scene del film \"L'innocente\" di Luchino Visconti che ritraggono i protagonisti della pellicola nella loro residenza chiamata, appunto, \u201cLa Badiola\u201d.\nArchitettura.\nVilla Butori rappresenta lo stile tardo-rinascimentale tipico del XVII secolo. Essa, in origine, era essenzialmente formata da un parallelepipedo. Solo successivamente sono state aggiunte le due ali laterali. \n\u00c8 corredata di un grande parco, costellato da molti alberi e piante secolari, soprattutto cipressi e camelie, accompagnati da fontane caratteristiche."}
{"id": "1744490", "revid": "375960", "url": "https://it.wikipedia.org/wiki?curid=1744490", "title": "Dinastia J\u012bn", "text": "La dinastia J\u012bn (jurchen: Anchu; manciu: Aisin Gurun; cinese: \u91d1\u671d; pinyin: J\u012bn Ch\u00e1o; mongolico: Altan Ulus; 1115\u20131234), conosciuta anche come dinastia Jurchen, fu fondata dal clan Wanyan (\u5b8c\u984f W\u00e1ny\u00e1n) degli Jurchen, antenati dei Manci\u00f9, che fondarono la dinastia Qing circa 500 anni dopo.\nStoria.\nAscesa.\nLa dinastia J\u012bn fu fondata nel 1115, dal leader delle trib\u00f9 Jurchen W\u00e1ny\u00e1n \u0100g\u01d4d\u01ce (\u5b8c\u984f\u963f\u9aa8\u6253), divenuto imperatore con il nome Taizu (\u592a\u7956) di quel territorio che sarebbe stato poi chiamato Manciuria settentrionale. Nel 1125, la dinastia J\u012bn sconfisse la dinastia Liao e nel 1127 il suo esercito saccheggi\u00f2 Kaifeng, capitale dell'impero della dinastia Song del Nord, facendo prigioniero sia l'imperatore Qinzong sia suo padre, l'imperatore Huizong, che aveva abdicato di fronte all'avanzata dei J\u012bn.\nDopo la caduta di Kaifeng, l'esercito Song, sotto il comando della successiva dinastia Song del Sud, per oltre un decennio diede luogo a numerose scaramucce con le forze Jin, fino alla firma del trattato di Shaoxing del 1141, con il quale i Song ottennero tutte le terre a nord del fiume Huai prima dominate dai Jin. \nDopo la conquista della Cina settentrionale, la dinastia J\u012bn progressivamente si integr\u00f2 con la popolazione cinese. Nel corso di due decenni, circa tre milioni di manci\u00f9 (met\u00e0 dei quali di etnia jurchen), migrarono verso sud, nella Cina settentrionale, e questa minoranza regn\u00f2 su una popolazione di circa trenta milioni. Molti jurchen sposarono cinesi han e ottennero terre, anche se il divieto dei matrimoni fra nobili delle due etnie fu revocato solo nel 1191.\nNel 1135, dopo la morte dell'imperatore J\u012bn T\u00e0iz\u014dng (\u592a\u5b97), gli succedettero tre nipoti di Aguda. Il primo fu X\u012bz\u014dng (\u7199\u5b97) (regno 1135-1149), che studi\u00f2 i classici cinesi, fu autore di componimenti poetici e, pur adottando tradizioni culturali cinesi, mantenne tutti i privilegi della nobilt\u00e0 jurchen.\nX\u012bz\u014dng fu ucciso nel 1149 a seguito di una congiura di palazzo, che port\u00f2 sul trono il cugino W\u00e1ny\u00e1n Li\u00e0ng (\u5b8c\u984f\u4eae), il quale fu poi destituito a causa della brutalit\u00e0 con cui condusse sia la politica interna che quella estera. Gli storici si riferiscono comunemente a lui col nome postumo di principe H\u01ceil\u00edng (\u6d77\u9675\u738b).\nConsolidamento e crisi interne.\nNel 1153, il principe H\u01ceil\u00edng spost\u00f2 la capitale \"meridionale\" da Huining Fu nella Manciuria settentrionale (a sud dell'odierna Harbin) a Zhongdu (l'odierna Pechino). Quattro anni dopo, nel 1157, distrusse Pechino, compresi i palazzi della nobilt\u00e0, e spost\u00f2 la capitale meridionale a Kaifeng, iniziandone la ricostruzione (la citt\u00e0 era stata saccheggiata nel 1127). Il principe H\u01ceil\u00edng tent\u00f2 anche di soffocare la ribellione dei nobili Jurchen dissidenti ordinando l'esecuzione di 155 principi.\nIl principe H\u01ceil\u00edng attacc\u00f2 la dinastia Song del Sud nel 1161. Intanto, due ribellioni simultanee, la prima dei nobili Jurchen, comandati da W\u00e1ny\u00e1n Y\u014dng (\u5b8c\u984f\u96cd), e la seconda delle trib\u00f9 Khitan, scoppiarono nella Manciuria, costringendo la dinastia J\u012bn a ritirare l'esercito dalla Cina meridionale per soffocare le rivolte. I J\u012bn furono sconfitti nelle battaglie di Caishi e di Tangdao. Nel dicembre 1161 il principe H\u01ceil\u00edng fu assassinato dai suoi stessi generali, ed anche suo figlio ed erede al trono fu ucciso nella capitale. W\u00e1ny\u00e1n Y\u014dng, che era salito al trono gi\u00e0 nel mese di ottobre, fu riconosciuto ufficialmente imperatore solo dopo la morte del principe ereditario, e prese quindi il nome di Sh\u00ecz\u014dng (\u4e16\u5b97). La rivolta Khitan fu sedata solo nel 1164; le ribellioni interne avevano gravemente compromesso la forza militare J\u012bn e la sua capacit\u00e0 di fronteggiare la dinastia Song del Sud, inducendo l'imperatore Sh\u00ecz\u014dng a negoziare la pace. Nel 1164 fu firmato il trattato di L\u00f3ngx\u012bng (\u9686\u8208\u548c\u8b70), che assicur\u00f2 oltre un quarantennio di pace fra i due imperi.\nNei primi anni del decennio 1180 l'imperatore Sh\u00ecz\u014dng riform\u00f2 il sistema delle tasse ed incoraggi\u00f2 l'agricoltura. L'impero J\u012bn conobbe un periodo di prosperit\u00e0. Il nipote di Sh\u00ecz\u014dng, l'imperatore Zh\u0101ngz\u014dng (\u7ae0\u5b97) (regno 1189-1208), pur esaltando i valori della tradizione Jurchen, si accost\u00f2 alla cultura cinese, e spos\u00f2 una donna cinese.\nNel 1207 i Song tentarono un'invasione, ma l'esercito J\u012bn fu in grado di respingerli. Col successivo accordo di pace, i Song furono costretti a pagare un elevato indennizzo e a giustiziare H\u00e1n T\u016bozh\u00f2u (\u97e9\u4f82\u80c4), capo del partito della guerra.\nDeclino.\nAll'inizio del XIII secolo, la dinastia J\u012bn cominci\u00f2 a subire le pressioni dei Mongoli a nord. Gengis Khan nel 1205 condusse i Mongoli nel territorio della dinastia Xia occidentale e li saccheggi\u00f2 nei quattro anni successivi. Nel 1211 una cavalleria di circa 50\u00a0000 Mongoli invase l'impero J\u012bn e cominci\u00f2 ad assorbire i ribelli Khitan e Jurchen. L'esercito J\u012bn, che pure contava mezzo milione di uomini e 150\u00a0000 cavalieri, fu costretta ad abbandonare la \"capitale occidentale\". L'anno seguente, i Mongoli invasero il nord e conquistarono la \"capitale orientale\" Jin, e nel 1213 assediarono la \"capitale centrale\". Nel 1214 i J\u012bn furono costretti a subire un trattato umiliante, e riuscirono a mantenere il possesso della citt\u00e0, ma l'imperatore Xu\u0101nz\u014dng (\u5ba3\u5b97) abbandon\u00f2 la capitale centrale e spost\u00f2 il governo nella \"capitale meridionale\" Kaifeng. Nel 1216 Xu\u0101nz\u014dng fu indotto ad attaccare i Song, ma l'azione si risolse in una sconfitta presso il fiume Azzurro, dove il principe H\u01ceil\u00edng era stato sconfitto nel 1161.\nL'imperatore \u0100iz\u014dng (\u54c0\u5b97), succeduto dopo una lotta dinastica contro suo fratello, mise fine alla guerra e rientr\u00f2 nella capitale. Successivamente, concluse un accordo di pace con i Tangut, che erano stati alleati dei Mongoli.\nGenghis Khan mor\u00ec nel 1227, mentre il suo esercito stava conquistando i territori della dinastia Xia occidentale. Suo figlio \u00d6gedei Khan invase l'impero J\u012bn nel 1232, con l'aiuto della dinastia Song del Sud. I J\u012bn tentarono di opporre resistenza, ma quando fu attaccata la capitale Kaifeng, l'imperatore \u0100iz\u014dng fugg\u00ec a sud. I Mongoli conquistarono la citt\u00e0 nel 1233, e l'anno seguente \u0100iz\u014dng si suicid\u00f2 per evitare la cattura, mettendo cos\u00ec fine alla dinastia J\u012bn nel 1234."}
{"id": "1744491", "revid": "110935128", "url": "https://it.wikipedia.org/wiki?curid=1744491", "title": "Friedrich Karl Arnold Schwassmann", "text": "Co-scopr\u00ec con Arno Arthur Wachmann tre comete periodiche: 29P/Schwassmann-Wachmann il 15 novembre 1915, 31P/Schwassmann-Wachmann il 17 gennaio 1929 e 73P/Schwassmann-Wachmann il 2 maggio 1930, e con Arno Arthur Wachmann e Leslie Copus Peltier la cometa non periodica C/1930 D1 (Peltier-Schwassmann-Wachmann).\nL'asteroide 989 Schwassmannia porta il suo nome."}
{"id": "1744492", "revid": "161273", "url": "https://it.wikipedia.org/wiki?curid=1744492", "title": "Arnold Schwassmann", "text": ""}
{"id": "1744499", "revid": "287204", "url": "https://it.wikipedia.org/wiki?curid=1744499", "title": "Arte tibetana", "text": "Il termine arte tibetana fa riferimento all'arte del Tibet e di altri regni dell'Himalaya, presenti e passati (il Bhutan, il Ladakh, il Nepal ed il Sikkim).\nL'arte tibetana \u00e8 prima di tutto una forma d'arte sacra, il che rivela l'influenza preponderante del Buddhismo tibetano su queste culture.\nL'arte del Tibet pu\u00f2 essere studiata dal punto di vista delle influenze che l'hanno alimentata nel corso dei secoli.\nInfluenza ellenica.\nLe conquiste di Alessandro Magno importarono influenze artistiche greche nell'India del IV secolo a.C. La tecnica statuaria greca, influenzando i centri buddhisti degli attuali Afghanistan e Pakistan, condusse ad una nuova sintesi greco-buddhista. Mentre la rappresentazione statuaria di Buddha non era fino ad allora standardizzata, i modelli greci ispirarono la creazione per i templi di statue di Buddha sia di bronzo che di pietra.\nInfluenza buddhista Mah\u00e2y\u00e2na.\nNel momento in cui il Buddhismo Mah\u00e2y\u00e2na emerse come scuola separata, nel IV secolo a.C., si accentu\u00f2 il ruolo dei bodhisattva, esseri compassionevoli che rinunciano al proprio accesso al nirv\u0101na per aiutare gli altri. Fin da tempi antichi, numerosi bodhisattva erano oggetto della statuaria. Il Buddhismo tibetano, in quanto discendente del Buddhismo Mah\u00e2y\u00e2na, eredit\u00f2 questa tradizione. Un esempio di bodhisattva comunemente rappresentato nell'arte tibetana \u00e8 la divinit\u00e0 Tchenr\u00e9zi (Avalokitesvara), della scuola di Buddhismo Gelugpa, che prende spesso i tratti di un santo dalle mille braccia, con un occhio in mezzo ad ogni mano, simboleggiando un personaggio compassionevole che vede tutto e ascolta le richieste degli uomini.\nInfluenza tantrica.\nIn maniera pi\u00f9 specifica, il Buddhismo tibetano \u00e8 un sottotipo del Buddhismo tantrico, ugualmente conosciuto sotto il nome di Buddhismo Vajray\u00e2na, secondo il motivo corrente del \"vajra\", il \"diamante - Folgore\" (\"dorje\" in tibetano).\nUno degli aspetti sorprendenti del Buddhismo tantrico \u00e8 la rappresentazione corrente di divinit\u00e0 corrucciate, che mostrano spesso visi in collera e portano corone di fiamme o di teschi. Queste immagini rappresentano in realt\u00e0 i Protettori (\"dharmapala\" in sanscrito) il cui portamento terribile si oppone ad una natura realmente compassionevole. In realt\u00e0, il loro sdegno \u00e8 un segno della loro dedizione alla protezione dell'insegnamento \"dharma\" e delle pratiche tantriche specifiche in uso nel monastero, al fine di difenderle contro ogni corruzione.\nInfluenza B\u00f6n.\nLa religione sciamanica indigena dell'Himalaya, conosciuta sotto il nome di B\u00f6n, d\u00e0 all'arte tibetana un pantheon di divinit\u00e0 tutelari locali. Nei templi tibetani (conosciuti sotto il nome di \"lhakhang\"), le statue di Buddha o di Padmasambhava sono frequentemente accoppiate a statue della divinit\u00e0 tutelare del distretto, che appare spesso adirata o cupa. Questi dei negativi un tempo causarono torti e inflissero malattie alla popolazione locale. Ma dopo l'arrivo di Padmasambhava, queste forze negative furono assoggettate e sono ormai al servizio di Buddha."}
{"id": "1744500", "revid": "69794", "url": "https://it.wikipedia.org/wiki?curid=1744500", "title": "O2 Arena", "text": ""}
{"id": "1744501", "revid": "110935140", "url": "https://it.wikipedia.org/wiki?curid=1744501", "title": "Arno Arthur Wachmann", "text": "Con Arnold Schwassmann co-scopr\u00ec le comete periodiche 29P/Schwassmann-Wachmann, 31P/Schwassmann-Wachmann e 73P/Schwassmann-Wachmann e con Arnold Schwassmann e Leslie Copus Peltier la cometa non periodica C/1930 D1 (Peltier-Schwassmann-Wachmann).\nL'asteroide 1704 Wachmann porta il suo nome."}
{"id": "1744504", "revid": "108746429", "url": "https://it.wikipedia.org/wiki?curid=1744504", "title": "Ribulosio", "text": "Il ribulosio \u00e8 un chetopentoso, cio\u00e8 un monosaccaride contenente cinque atomi di carbonio e un gruppo funzionale chetonico, la cui formula \u00e8 C5H10O5.\nEssendo una molecola chirale, sono possibili due enantiomeri, il D-ribulosio e l'L-ribulosio. Il D-ribulosio \u00e8 il diastereoisomero del D-xilulosio.\nLe molecole di ribulosio sono sintetizzate nella via dei pentoso fosfati e sono importanti per la formazione di molte sostanze bioattive. Per esempio, come ribulosio-1,5-bifosfato si combina con il diossido di carbonio all'inizio della fotosintesi nelle piante, formando la trappola per la CO2."}
{"id": "1744510", "revid": "6923", "url": "https://it.wikipedia.org/wiki?curid=1744510", "title": "Awareness League", "text": "L'Awareness League (\"Lega della coscienza\") \u00e8 un'organizzazione anarco-sindacalista della Nigeria.\nStoria.\nLa \"Lega\" \u00e8 attiva dal 1991 e conta un migliaio di membri. Nel corso della sua breve storia la \"lega della coscienza\" ha subito duri momenti repressivi, continuando la sua attivit\u00e0 come organizzazione formalmente isolata e collaborando sporadicamente con il resto del movimento anarchico. La \"Lega\" \u00e8 conosciuta per avere un orientamento anarco-sindicalista, avendo aderito alla IWA-AIT nel suo congresso di Madrid del dicembre 1996.\nI militanti della \"lega\" sono attivi nel servizio civile, studenti, accademici, professori universitari, giornalisti ed attivisti della \"sinistra\" nigeriana. I suoi militanti hanno fatto parte attiva di importanti scioperi dei servizi pubblici.\nUno dei militanti maggiormente attivi dell'Awaress League \u00e8 Sam Mbah, autore di \"Anarchismo africano: storia di un movimento\"."}
{"id": "1744512", "revid": "53508", "url": "https://it.wikipedia.org/wiki?curid=1744512", "title": "Autosuggestione", "text": "L'autosuggestione, in psicologia, \u00e8 una forma di comunicazione mediante la quale in un individuo - senza che egli avverta imposizione n\u00e9 comando alcuno, in assenza di razionale e libera scelta oltre che di consapevolezza - \u00e8 indotto a un'autoconvinzione, un pensiero o a una condizione esistenziale senza che egli voglia opporvisi n\u00e9 avverta la ragione di farlo, neppure su altrui pressione. \u00c8 un meccanismo psicologico ad esempio presente nell'ipocondria.\nIl cou\u00e9ismo.\nNelle medicine alternative l'autosuggestione \u00e8 nota anche con il nome di \"cou\u00e9ismo\".\nFu infatti il farmacista francese Emile Cou\u00e9 (1857-1926) a ideare questa forma di autosuggestione cosciente intorno al 1900.\nQuesta tecnica consiste in un particolare tipo di meditazione che prevede la ripetizione di suoni, parole o frasi, tra le quali, la pi\u00f9 citata fu \"sotto ogni punto di vista, progredisco ogni giorno di pi\u00f9\", con l'intenzione, come sostenne il fondatore di controllare i processi inconsci della mente e del corpo.\nLa medicina \u00e8 scettica sulla possibilit\u00e0 di impiegare questa tecnica a scopo terapeutico, anche se un numero sempre maggiore di medici e di psicologi condividono l'importanza assegnata alla \"forza dell'immaginazione\".\nI terapeuti delle medicine alternative sostengono, invece, di poter migliorare lo stato di salute dei loro pazienti, soprattutto nei casi di tensione, ansia, nevrosi."}
{"id": "1744520", "revid": "766079", "url": "https://it.wikipedia.org/wiki?curid=1744520", "title": "Juventus Football Club e Nazionali di calcio", "text": "Il legame tra Juventus Football Club e Nazionali di calcio inizi\u00f2 nel 1920, con la prima convocazione di un calciatore juventino nella Nazionale italiana per una gara amichevole in Svizzera. Ritenuto uno dei maggiori e pi\u00f9 importanti al mondo, il contributo del club alla maglia azzurra \u00e8 stato ininterrotto dal 1924 in occasione, nella maggior parte dei casi, delle diverse competizioni ufficiali a livello interfederale, confederale e mondiale in cui la rappresentativa nazionale si era impegnata \u2014 caso unico nella penisola italica \u2014, rendendo la Juventus la societ\u00e0 che ha contribuito maggiormente ai successi della cosiddetta Nazionale \u00abA\u00bb, principalmente durante le sue partecipazioni ai campionati mondiali dalla seconda edizione, la prima disputata in territorio europeo; con il maggior numero di calciatori convocati (147 al 4 ottobre 2021) e con il maggior numero di presenze totali, almeno durante un incontro.\nLe convocazioni dei calciatori juventini alla Nazionale italiana divennero massicce durante gli anni 1930, tra gli anni 1970 e 1980, durante la seconda met\u00e0 degli anni 1990 e, in modo pressoch\u00e9 uniforme, durante gli anni 2010, svolgendo un ruolo decisivo nei suoi successi in concomitanza con periodi di grandi vittorie per la societ\u00e0 torinese. Il club vanta a livello mondiale il maggior numero di giocatori che abbiano vinto, almeno una volta, il campionato del mondo: sia in assoluto con un totale di 25, sia di una stessa rappresentativa nazionale con 22.\nDiversi commissari tecnici della squadra nazionale quali Vittorio Pozzo, Enzo Bearzot, Marcello Lippi, Cesare Prandelli e Antonio Conte hanno adottato gli schemi tattici precedentemente usati con notevole successo nella Juventus, includendo il \"Metodo\", con cui gli azzurri vinsero due Coppe Internazionali (1930 e 1935), (1934 e 1938) e la medaglia d'oro nel torneo calcistico degli XI Giochi olimpici disputato a Berlino nel 1936 durante la cosiddetta \u00abet\u00e0 dell'oro del calcio italiano\u00bb; la \"zona mista\", con cui ottennero la XII Coppa del Mondo (1982) e il modulo 3-5-2, con cui arrivarono in finale nel campionato d'Europa disputato in Polonia e Ucraina nel 2012; gestendo la squadra seguendo spesso il modello amministrativo-sportivo del club.\nOltre alle convocazioni in Nazionale \u00abA\u00bb, la Juventus \u00e8 anche una delle societ\u00e0 che hanno fornito il maggior numero di calciatori convocati alle diverse squadre giovanili della Federazione Italiana Giuoco Calcio (FIGC). Infine, la rappresentativa nazionale ha in diverse occasioni usufruito delle strutture storicamente legate alla societ\u00e0 torinese, sia per disputare incontri ufficiali nei campi di gioco normalmente a servizio del club come il Campo Juventus, lo stadio Comunale, poi Olimpico, e lo Juventus Stadium, poi Allianz Stadium, che per effettuare la corrispondente preparazione atletica in centri specializzati per gli allenamenti quale il Campo Combi e lo Juventus Center di Vinovo.\nCalciatori italiani.\nStoria.\nDagli esordi agli anni 1930.\nLa storia dei \u00abbianconeri in azzurro\u00bb cominci\u00f2 nel 1920 con il primo giocatore della Juventus convocato alla Nazionale \u00abA\u00bb: il portiere Giovanni Giacone, che indoss\u00f2 la maglia della \"Squadra Azzurra\" il 28 marzo a Berna in una gara amichevole contro la . Giacone vest\u00ec la maglia della Nazionale in altre tre occasioni: in una partita amichevole contro i il 13 maggio, e nelle sfide contro l' e la durante i Giochi della VII Olimpiade di Anversa, insieme ai compagni Antonio Bruna, terzino, e Pio Ferraris, centrocampista.\nQuattro anni dopo, tre juventini \u2014 Gianpiero Combi, Virginio Rosetta e il succitato Bruna \u2014 furono convocati nella selezione che partecip\u00f2 ai Giochi Olimpici di Parigi, dove gli azzurri giunsero ai quarti di finale per la seconda volta consecutiva. Combi fece inoltre parte del gruppo che quattro anni dopo conquist\u00f2 la medaglia di bronzo ad Amsterdam, fermati solo dai campioni olimpici uscenti dell' (3-2).\nSul finire degli anni 1920, un totale di sei calciatori juventini (Combi, Luigi Cevenini, Umberto Caligaris, Federico Munerati, Raimundo Orsi e Rosetta) fecero parte della Nazionale vincitrice della prima edizione della Coppa Internazionale, torneo precursore del campionato europeo di calcio, dopo la storica vittoria a Budapest per 5 reti a 0 contro l' l'11 maggio 1930, rendendo al contempo celebre il trio Combi-Rosetta-Caligaris.\nAnni 1930: la \"Nazio-Juve\".\nDurante la prima met\u00e0 degli anni 1930, altri tre calciatori che militavano nella Juventus (Luigi Bertolini, Renato Cesarini e Giovanni Ferrari) furono convocati dal commissario tecnico Vittorio Pozzo, alzando a nove il numero dei \u00abbianconeri in azzurro\u00bb, insieme ai campioni prima citati, che parteciparono alla seconda edizione del torneo, qualificandosi seconda dietro solo al \"Wunderteam\" austriaco capitanato dal centrocampista Matthias \u0160indel\u00e1\u0159.\nDue anni dopo la Juventus pluricampione d'Italia rappresent\u00f2 ancora una volta l'ossatura della Nazionale \u00abA\u00bb con nove giocatori che fecero parte sul gruppo dei ventidue membri degli azzurri nel secondo campionato mondiale, la cosiddetta \"Nazio-Juve\" composta dal capitano Combi \u2014 chiamato \"in extremis\" da Pozzo dopo che Carlo Ceresoli, il portiere titolare della Nazionale durante la fase di preparazione al mondiale, si frattur\u00f2 un braccio in una partita amichevole giocata sul campo della \u2014, la mezz'ala Ferrari, il cosiddetto \u00abcentromediano che cammina\u00bb Luis Monti (vicecampione mondiale nel 1930 con l'), l'ala destra Orsi \u2014 questi ultimi due \"oriundi\" della squadra azzurra di quegli anni \u2014 e il mediano sinistro Bertolini, tra i titolari anche nella finale contro la di Franti\u0161ek Pl\u00e1ni\u010dka, Old\u0159ich Nejedl\u00fd e Anton\u00edn Pu\u010d.\nI terzini Rosetta e Caligaris \u2014 che lasciarono il posto da titolare a Eraldo Monzeglio e Luigi Allemandi dopo la gara di debutto contro gli \u2014, il mediano destro Mario Varglien e il centravanti Felice Placido Borel, furono inseriti tra le riserve durante il torneo.\nL'anno successivo l'Italia, rafforzata con i bianconeri Borel II e Monti, vinse la terza Coppa Antonin \u0160vehla, competizione nel corso della quale batt\u00e9 1-0 a Budapest l'Ungheria dell'attaccante Gy\u00f6rgy S\u00e1rosi (rete di Borel II al 43') il 22 ottobre 1933, con ben nove juventini tra i titolari, e 5-2 la Svizzera il 3 dicembre dello stesso anno, quando furono otto i giocatori juventini tra i titolari.\nAnni 1930 e 1940.\nDue anni dopo il titolo mondiale, nel 1936 l'Italia partecip\u00f2 al torneo di calcio dei Giochi Olimpici di Berlino con i terzini juventini Alfredo Foni e Pietro Rava tra i convocati, che costituirono una coppia difensiva di grande livello, paragonabile a quella composta da Rosetta e Caligaris, e conquist\u00f2 la medaglia d'oro dopo aver vinto la finale contro l' per 2 reti a 1. Rava e Foni furono parte anche della Nazionale italiana che poi conquist\u00f2, per la seconda volta nella sua storia nonch\u00e9 consecutivamente, il titolo mondiale nell'edizione di , venendo eletti tra i migliori giocatori della competizione.\nI campioni mondiali Monti e Bertolini, due degli \"eroi di Highbury\", insieme a Teobaldo Depetrini fecero parte della \"Squadra Azzurra\" fino alla seconda meta degli anni 1940, nonostante i pochi incontri disputati della Nazionale fino alla Liberazione. In seguito Lucidio Sentimenti e Carlo Parola furono i pi\u00f9 noti bianconeri convocati ai tempi dell'egemonia del \"Grande Torino\" sulla rappresentativa azzurra.\nAnni 1950 e 1960.\nI successi della squadra bianconera durante gli anni 1950 portarono alla convocazione di ben 11 dei suoi giocatori nei primi incontri della Nazionale dopo la tragedia di Superga, che furono anche i primi del secondo dopoguerra: Giampiero Boniperti, Ermes Muccinelli, Giacomo Mari, il gi\u00e0 citato Parola, cui si aggiunse a met\u00e0 del decennio il portiere Giovanni Viola. La crisi strutturale del paese in quell'epoca e le lotte intestine, privarono la squadra di maggiori risultati fino al decennio successivo. Giuseppe Corradi partecip\u00f2 nel frattempo con la divisa azzurra ai Giochi olimpici di Helsinki nel 1952.\nDurante gli anni 1960 altri bianconeri, quali Omar S\u00edvori, Bruno Mora, Sandro Salvadore e Gianfranco Leoncini, fecero parte delle rose dell'Italia ai mondiali di e , rispettivamente. Due anni dopo, Salvadore, Giancarlo Bercellino ed Ernesto Castano vinsero il disputato in Italia; altri due futuri pilastri della squadra torinese durante gli anni 1970, Pietro Anastasi e Dino Zoff, vinsero il torneo.\nAnni 1970 e 1980: il \"Blocco-Juve\".\nDopo la \"\" cui incapparono gli azzurri ai mondiali del 1966, la Federazione Italiana Giuoco Calcio viet\u00f2 l'acquisto di calciatori stranieri da parte delle squadre del campionato italiano, onde incentivare la crescita di una nuova generazione di talenti italiani. In conseguenza di ci\u00f2, negli anni 1970 Enzo Bearzot apr\u00ec un nuovo ciclo di grandi risultati per la Nazionale basata \u2014 al pari di quella guidata da Vittorio Pozzo durante gli anni 1930 \u2014 sul gruppo dei giovani giocatori della Juventus guidata all'epoca da Giovanni Trapattoni, il cosiddetto \"Blocco-Juve\", squadra che in quel momento aveva vinto cinque campionati di Serie A dal 1972 al 1978: un gruppo composto da Zoff (il calciatore del club piemontese con il maggior numero di convocazioni in Nazionale: 94), Anastasi, Luciano Spinosi, Francesco Morini, Romeo Benetti, Antonello Cuccureddu, Gaetano Scirea, Antonio Cabrini, Claudio Gentile, Marco Tardelli, Franco Causio, Giuseppe Furino, Roberto Bettega e Paolo Rossi, questi ultimi tre peraltro cresciuti nel vivaio juventino.\nBen nove giocatori di tale gruppo (Zoff, Benetti, Cuccureddu, Scirea, Cabrini, Gentile, Tardelli, Causio e Bettega), che nella stagione precedente avevano conquistato in bianconero il \"double\" formato dal campionato nazionale e dalla Coppa UEFA, furono tra i titolari della Nazionale che raggiunse il quarto posto finale al in Argentina, esprimendo un livello di gioco considerato il migliore raggiunto da una formazione tricolore dal secondo dopoguerra grazie anche all'applicazione dell'innovativa \"zona mista\", uno schema tattico allora usato dalla formazione torinese il cui successo ispir\u00f2 Bearzot ad applicarlo.\nNel 1980 lo scandalo del Totonero priv\u00f2 la Nazionale di alcuni elementi di valore proprio alla vigilia del campionato d'Europa casalingo, manifestazione in cui la rappresentativa italiana arriv\u00f2 quarta grazie anche all'apporto di sette tesserati juventini; tra essi Zoff, Gentile, Scirea e Tardelli, tutti inseriti nell\"undici\" ideale del torneo.\nDue anni dopo la Nazionale vinse il dodicesimo campionato mondiale con un organico composto da sei elementi del \"Blocco-Juve\" originale tra i titolari e che divennero tra i pilastri anche nei successi del sodalizio piemontese durante la prima met\u00e0 degli anni 1980 (il capitano Zoff, Gentile, Cabrini, Scirea, Tardelli \u2014 che in quel momento avevano vinto cinque campionati di lega dal 1975 al 1982 \u2014 e Rossi, neoacquisto bianconero), cinque dei quali disputarono tutti i sette incontri del torneo, inclusi i trionfi contro il nei quarti di finale e contro la in finale. L'intero gruppo rimarr\u00e0 nella memoria collettiva italiana grazie al titolo mondiale vinto, il primo ottenuto dalla rappresentativa nazionale da quarantaquattro anni a quella parte.\nPaolo Rossi (gi\u00e0 presente nel 1978, ma all'epoca nelle file del ) fu eletto miglior calciatore del torneo e, insieme a i suoi compagni Zoff e Gentile, incluso nel \"All-Star Team FIFA\", vinse la classifica marcatori del torneo con 6 reti in sette gare (\"Scarpa d'oro\"), e al termine dell'anno solare insignito dalla rivista \"France Football\" del Pallone d'oro quale miglior calciatore europeo del 1982. A essi si aggiunsero, nell'edizione del 1978, Benetti, Causio (presente poi anche nel 1982, ma nel frattempo trasferitosi all') e Bettega (indisponibile nel medesimo anno in quanto infortunatosi gravemente al ginocchio nel novembre del 1981 in Coppa dei Campioni, a Torino contro i belgi dell').\nLa fine del ciclo di Bearzot con la Nazionale, nel 1986, coincise con quella del decennio di Trapattoni sulla panchina della Juventus, rappresentata nel nuovo ciclo azzurro di Azeglio Vicini a fine anni 1980 da nuovi calciatori quali Stefano Tacconi e Luigi De Agostini, questo ultimo l'unico bianconero ad avere titolarit\u00e0 anche in Nazionale.\nAnni 1990 e 2000.\nSalvatore Schillaci, calciatore juventino ed ex membro dell' insieme a Tacconi e a De Agostini, fu uno dei pilastri degli azzurri nel casalingo, in cui vinse la classifica marcatori (6 reti in sette gare) e il trofeo al migliore giocatore del torneo, nonostante il terzo posto finale. In seguito i bianconeri Dino e Roberto Baggio (eletto miglior calciatore europeo 1993), assieme ad Antonio Conte, presero parte alla spedizione azzurra al negli Stati Uniti, dove la Nazionale italiana arriv\u00f2 in finale, mentre in precedenza, gi\u00e0 all'inizio degli anni 1990 vestirono la maglia azzurra gli juventini Pierluigi Casiraghi e Gianluca Vialli.\nNella seconda met\u00e0 del decennio la rinnovata e vincente squadra piemontese, allenata da Marcello Lippi, rappresent\u00f2 l'asse portante della Nazionale con il supporto di calciatori del calibro di Conte, Angelo Peruzzi, Ciro Ferrara, Alessio Tacchinardi, Moreno Torricelli, Angelo Di Livio, Alessandro Del Piero, Gianluca Pessotto (il centesimo calciatore del club convocato in Nazionale) e Fabrizio Ravanelli. Nella stagione 1996-97 furono convocati ben dieci calciatori del sodalizio torinese, formando l'asse portante dell'Italia guidata da Dino Zoff e finalista al .\nNel luglio del 2006 gli azzurri, nel frattempo passati nelle mani di Lippi, si proclamarono vincitori del diciottesimo campionato mondiale in Germania con cinque calciatori della Juventus allenata da Fabio Capello, ovvero Gianluigi Buffon, Gianluca Zambrotta, il capitano Fabio Cannavaro (premiato con il Pallone d'argento del mondiale e, pochi mesi dopo, incoronato miglior giocatore d'Europa), Mauro Camoranesi e Del Piero. In totale, otto tesserati del club \u2014 i primi nominati, insieme ai francesi Lilian Thuram, Patrick Vieira e David Trezeguet \u2014 giocarono la finale del 9 luglio a Berlino, eguagliando cos\u00ec il primato stabilito settantadue anni prima dai cecoslovacchi dello . Buffon, Thuram, Cannavaro e Zambrotta furono infine inclusi tra i migliori 23 giocatori del torneo.\nAnni 2010: l\"Ital-Juve\".\nDopo l'addio di Cannavaro la fascia di capitano \u00e8 stata ereditata da un altro juventino, Buffon. Ai mondiali del 2006 \u00e8 seguito per la Nazionale un periodo di rifondazione e riassestamento che ha dato i suoi frutti all'inizio del decennio seguente, in occasione delle spedizioni al in Ucraina e Polonia, e alla Confederations Cup 2013 in Brasile, competizioni chiuse dagli azzurri rispettivamente al secondo e terzo posto. Oltre a Buffon, tali manifestazioni hanno visto la convocazione in azzurro di altri 7 uomini bianconeri: Andrea Barzagli, Leonardo Bonucci, Giorgio Chiellini, Claudio Marchisio, Andrea Pirlo, Emanuele Giaccherini e Sebastian Giovinco. In particolar modo, il portiere Buffon, la linea difensiva \"BBC\" (Barzagli-Bonucci-Chiellini) e i centrocampisti Marchisio e Pirlo sono stati i cardini dell\"undici\" azzurro disegnato dal CT Cesare Prandelli, che anche nella disposizione in campo ricalcava quel 3-5-2 utilizzato dalla Juventus di Conte tricampione d'Italia nella prima met\u00e0 degli anni 2010, facendo nascere l'appellativo di \"Ital-Juve\".\nConvocati nella Nazionale \u00abA\u00bb.\nNella presente sezione \u00e8 riportata la lista, per ordine alfabetico, di tutti i calciatori italiani convocati, almeno in un'occasione, in Nazionale maggiore \u2014 ufficialmente nota come Nazionale \u00abA\u00bb \u2014 dal 1920 al presente e durante il periodo di militanza nella Juventus. La citata lista include ventidue vincitori della Coppa del Mondo FIFA (record mondiale per una squadra di club), sette vincitori del campionato europeo per nazioni \u2014 record nazionale \u2014, due vincitori della medaglia d'oro nel torneo di calcio dei Giochi Olimpici e dieci vincitori della Coppa Internazionale di calcio, precursore del citato campionato europeo, mentre militavano nel club della capitale sabauda.\nDi seguito inoltre la classifica dei calciatori che hanno vestito la maglia bianconera con il maggior numero di presenze in azzurro. Va fatto notare che non tutte le presenze dei giocatori sono state fatte nel periodo di militanza juventina.\nCalciatori non italiani.\nLa Juventus ha anche contribuito alle squadre rappresentative di altre associazioni affiliate alla Federazione Internazionale del Calcio (FIFA). Zin\u00e9dine Zidane e il capitano Didier Deschamps militavano nel club torinese quando vinsero il con la , cos\u00ec come l'altro \"Bleus\" Blaise Matuidi vittorioso nel , alzando a 25 il numero totale dei giocatori bianconeri vincitori della principale manifestazione calcistica \u2014 pi\u00f9 di qualsiasi altro club del pianeta. Altri due calciatori hanno sollevato la Coppa delle Confederazioni FIFA mentre militavano nella Juventus: Lilian Thuram nel 2003 con la Francia, ed Emerson nel 2005 con il .\nTra le competizioni continentali, tre giocatori juventini hanno trionfato nel campionato europeo: Luis del Sol lo conquist\u00f2 nel 1964 con la , mentre Michel Platini e Zidane lo vinsero rispettivamente nel 1984 e nel 2000 con la Francia; Arturo Vidal divent\u00f2 il primo calciatore militante nel club torinese a vincere la Coppa America, nel 2015 con il , seguito dal brasiliano Alex Sandro nel 2019; Cristiano Ronaldo e Jo\u00e3o Cancelo conquistarono da tesserati juventini la prima edizione della UEFA Nations League, nella stagione 2018-2019 con il , mentre Adrien Rabiot ha vinto l'edizione successiva con la rappresentativa francese; infine Weston McKennie fu il primo bianconero a vincere la prima edizione della CONCACAF Nations League nell'annata 2019-2020 con gli .\nAltri calciatori d'origine non italiana convocati nelle rispettive nazionali sono stati l'olandese Edgar Davids e il francese Patrick Vieira, eletti nell\"All-Star Team FIFA\" rispettivamente nel 1998 e nel 2006, mentre militavano nella formazione piemontese; cos\u00ec come Paul Pogba, eletto miglior giocatore giovane nella Coppa del Mondo disputatasi in Brasile nel 2014; il sopracitato McKennie, ancora, fu nominato miglior giocatore della CONCACAF Nations League 2019-2020. Sempre a livello personale, infine, i gi\u00e0 citati Platini e Cristiano Ronaldo si laurearono capocannonieri dell'europeo durante la loro militanza juventina, rispettivamente nelle edizioni del 1984 per il francese \u2014 in cui realizz\u00f2 9 reti, che ne fanno tuttora il migliore marcatore in una singola edizione del torneo \u2014 e del 2020 per il portoghese.\nRiconoscimenti.\nSono qui riportati i nominativi dei giocatori che hanno disputato le fasi finali di uno o pi\u00f9 Mondiali di calcio con la propria Nazionale durante il periodo di militanza nella Juventus."}
{"id": "1744523", "revid": "112170860", "url": "https://it.wikipedia.org/wiki?curid=1744523", "title": "Sinodo di Antiochia", "text": "Vari sinodi dei vescovi cristiani furono tenuti, tra il III e il IV secolo, ad Antiochia, citt\u00e0 fra le pi\u00f9 importanti del Vicino Oriente e della prima cristianit\u00e0.\nSinodi del 264 e del 268.\nEntrambi tenuti contro l'eretico vescovo di Antiochia, Paolo di Samosata: il primo fu probabilmente presieduto dal vescovo Firmiliano di Cesarea, ma non pervenne ad alcun risultato, mentre nel secondo concilio Paolo fu formalmente deposto, ma continu\u00f2 di fatto a esercitare il proprio potere grazie all'appoggio dell'imperatrice di Palmira Zenobia. Paolo sar\u00e0 poi allontanato da Antiochia quando nel 272 Aureliano, chiamato dai vescovi a risolvere la controversia, riconquister\u00e0 Palmira.\nSinodo del 324/325.\nSi svolge nell'inverno tra il 324 e il 325 e precede quindi di pochi mesi il pi\u00f9 importante concilio di Nicea, contro l'arianesimo. Serviva a decidere il successore di Filogenio sul seggio antiochiano, scelta di cui benefici\u00f2 l\u2019antiariano Eustazio. L'unico e molto discusso documento su questo concilio afferma che solo tre vescovi si sarebbero rifiutati di sottoscrivere il simbolo antiariano: Teodoro di Laodicea, Narcisso di Nerodiade ed Eusebio di Cesarea, che avrebbero professato idee simili a quelle di Ario."}
{"id": "1744529", "revid": "39224", "url": "https://it.wikipedia.org/wiki?curid=1744529", "title": "Epatite d", "text": ""}
{"id": "1744535", "revid": "358232", "url": "https://it.wikipedia.org/wiki?curid=1744535", "title": "Giuditta II", "text": "Giuditta II \u00e8 un quadro di Gustav Klimt del 1909.\nQuesto quadro fu ultimato da Klimt a distanza di otto anni dalla prima versione del 1901 e da quest'ultima possiamo riscontrare profonde differenze di carattere stilistico e una mutata rilevanza simbolica.\nDescrizione.\nLa figura femminile rappresentata nella sua interezza e non pi\u00f9 sino alla vita conferisce una forte verticalit\u00e0 all'insieme pittorico, tanto che il limite inferiore del quadro tagliando di netto la gonna della donna ci lascia immaginare quasi che la sua figura possa continuare ancora verso il basso. Lo slancio verticale quasi sproporzionato delle figure femminili \u00e8 una caratteristica peculiare dei quadri del pittore austriaco, che con tale mezzo espressivo conferiva ai suoi soggetti una monumentalit\u00e0 e un'eleganza assolutamente predominanti all'interno delle sue opere. Le parti del corpo di carattere figurativo si concentrano soprattutto su viso, busto, mani (elemento fondamentale) e seppure in ombra sulla testa di Oloferne in basso a destra.\nGli altri elementi pittorici all'interno dell'opera ricompongono nell'occhio dell'osservatore le parti rimanenti della figura, ovvero i capelli della donna e il suo vestito, che solo dopo un'attenta valutazione si pu\u00f2 ben vedere come siano isolati e sciolti da un'idea di plasticit\u00e0 e di adattamento alle forme voluminose del corpo. Partendo dal concetto liberty della linea sinuosa curva Klimt \u00e8 riuscito a creare una sua speciale estetica che rende i suoi quadri inimitabili nel loro genere. Le tipiche linee spiraleggianti si mischiano a cerchi colorati concentrici che, forse maggiormente in altre sue opere, ricordano la forma dell'occhio umano, fino ad arrivare a motivi geometrici come triangoli o piccoli rettangoli colorati ravvicinati.\nLa grandezza di Klimt sta nell'essere riuscito tramite un linguaggio contemporaneo e moderno rispetto al periodo in cui \u00e8 vissuto ad isolare nello spazio e nel tempo le figure rappresentate, destinandole immancabilmente a diventare eterne.\nNei media.\nIn \"Prendimi l'anima\" (2002), film biografico di Roberto Faenza sulla psicoanalista Sabina Spielrein e sul suo rapporto sia terapico che amoroso con Carl Gustav Jung, il dipinto \u00e8 presente come esempio dell'ipotesi di lei circa il connubio fra Eros e Thanatos."}
{"id": "1744541", "revid": "76963", "url": "https://it.wikipedia.org/wiki?curid=1744541", "title": "Mandy Musgrave", "text": "\u00c8 famosa soprattutto per il suo ruolo nel telefilm americano \"A sud del Paradiso\", dove \u00e8 doppiata da Perla Liberatori.\nBiografia.\nI genitori di Mandy divorziarono quando la ragazza aveva due anni, ed entrambi si risposarono due anni dopo. La ragazza ha una sorella gemella di nome Jamie, e si \u00e8 diplomata nel 2004. Inoltre ama giocare a pallavolo, a softball e adora correre e cantare.\nCarriera.\nMandy ha sempre avuto una grande passione per la recitazione, infatti sin da bambina il suo sogno \u00e8 sempre stato quello di diventare un'attrice famosa come sua nonna Rosita Thompson.\nNella serie TV americana \"A sud del Paradiso\" interpreta Ashley Davies."}
{"id": "1744543", "revid": "767487", "url": "https://it.wikipedia.org/wiki?curid=1744543", "title": "Gregorio Maria Rocco", "text": "Biografia.\nDotato di grande carisma, nella citt\u00e0 di Napoli si prodig\u00f2 in opere di assistenza e di apostolato per alleviare la sofferenza di poveri ed emarginati e combattere il vizio in tutte le sue forme.\nGrande la considerazione che gli veniva attribuita presso la corte borbonica: fu lui l'ispiratore in Carlo III di Borbone, della costruzione del Real Albergo dei Poveri (1751-1829) su progetto dell'architetto Ferdinando Fuga, per dare ricovero ai diseredati.\nFu sua l'iniziativa dell'illuminazione delle strade napoletane, fino allora inesistente, per contrastare i banditi che sul far del buio assaltavano i viandanti.\nEssendosi dimostrato vano il tentativo di illuminare le strade con lampade ad olio che venivano subito rimosse dai malintenzionati, era ricorso ad un gesto astuto. Facendo leva sul sentimento religioso popolare, aveva fatto apporre immagini sacre sui muri delle case, sollecitando i fedeli ad accendere a sera un lumino.\nParticolare zelo dedic\u00f2 alla giovent\u00f9 napoletana per sottrarla alla delinquenza e al vizio facendo costruire case di accoglienza e di istruzione.\nAl suo nome, dal 1936 al 2012 \u00e8 stato intestato il Liceo Classico \"Padre Gregorio Rocco\" a Madonna dell'Arco, nel comune di Sant'Anastasia (NA)."}
{"id": "1744545", "revid": "486946", "url": "https://it.wikipedia.org/wiki?curid=1744545", "title": "La Juventus FC e la Nazionale italiana di calcio", "text": ""}
{"id": "1744554", "revid": "92723", "url": "https://it.wikipedia.org/wiki?curid=1744554", "title": "Port-de-Paix", "text": "Port-de-Paix, in creolo haitiano \"P\u00f2dp\u00e8\", \u00e8 un comune di Haiti, capoluogo dell'arrondissement omonimo e del dipartimento del Nord-Ovest.\n\u00c8 stato il maggior centro di esportazione di banane e caff\u00e8.\nAlla zona intorno alla citt\u00e0 fu dato il nome di \"Valpara\u00edso\" da Cristoforo Colombo dopo che vi approd\u00f2 il 6 dicembre 1492, ed ancora presenta vari luoghi e spiagge che possono costituire un'attrattiva. Un traghetto la collega all'isola di Tortuga.\nLa citt\u00e0 fu fondata nel 1665 da filibustieri francesi, spinti via dall'isola di Tortuga dagli occupanti inglesi. Nel 1679 la citt\u00e0 vide la prima rivolta di schiavi neri. La zona visse un periodo florido durante il XIX secolo, ma nel 1902 la citt\u00e0 fu quasi interamente distrutta da un incendio e non ritorn\u00f2 pi\u00f9 allo stato originale.\nPort-de-Paix \u00e8 anche il capoluogo dell'Arrondissement di Port-de-Paix, che comprende quattro comuni: Port-de-Paix, Bassin-Bleu, Chansolme e l'Isola di Tortuga.\n\u00c8 sede vescovile cattolica."}
{"id": "1744557", "revid": "19580", "url": "https://it.wikipedia.org/wiki?curid=1744557", "title": "Unit\u00e0 Amministrativa Locale", "text": ""}
{"id": "1744570", "revid": "4711", "url": "https://it.wikipedia.org/wiki?curid=1744570", "title": "Pape Bouba Diop", "text": ""}
{"id": "1744571", "revid": "22210", "url": "https://it.wikipedia.org/wiki?curid=1744571", "title": "JEIDA", "text": ""}
{"id": "1744578", "revid": "111319", "url": "https://it.wikipedia.org/wiki?curid=1744578", "title": "Nuoto ai Giochi della XXV Olimpiade - 100 metri dorso maschili", "text": "Hanno partecipato alle batterie di qualificazione 55 atleti: i primi 8 si sono qualificati per la finale A, i successivi 8 invece si sono qualificati per la finale B.\nFinale A.\n30 luglio 1992"}
{"id": "1744582", "revid": "226458", "url": "https://it.wikipedia.org/wiki?curid=1744582", "title": "Pugilato ai Giochi della XXVIII Olimpiade - Pesi supermassimi", "text": "La categoria dei Pesi Super-massimi \u00e8 stata l'undicesima e ultima categoria di peso ad Atene 2004, riservata agli atleti di peso superiore ai 91 kg.\nHanno partecipato 16 atleti."}
{"id": "1744584", "revid": "363629", "url": "https://it.wikipedia.org/wiki?curid=1744584", "title": "Cellula grid", "text": "Una cellula grid (cellula a griglia) \u00e8 un tipo di neurone, localizzato nella corteccia entorinale, che si attiva quando un animale si trova in una posizione particolare all'interno di un ambiente. Le cellule grid sono state scoperte nel 2005 ed \u00e8 stato ipotizzato che una rete neurale formata da questo tipo di cellule possa costituire una mappa mentale dello spazio circostante (Hafting et al., 2005).\nDescrizione.\nLe cellule grid sono state individuate nella parte media dorsocaudale della corteccia entorinale dei ratti. Le cellule localizzate nella parte pi\u00f9 ventrale, pi\u00f9 distanti dal limite tra la corteccia entorinale e la corteccia postrinale (detta paraippocampica nei primati) hanno campi di attivazione pi\u00f9 ampi e, coerentemente, presentano una maggiore distanza tra campi stessi.\nMentre cellule con questo tipo di attivazione si possono ritrovare in tutti gli strati della corteccia entorinale, lo strato II presenta cellule, simili al modello a griglia, che si attivano con modalit\u00e0 indipendente dall'orientamento della testa dell'animale. Procedendo verso gli strati pi\u00f9 bassi aumenta il grado di dipendenza delle cellule grid da questo orientamento (cio\u00e8 sta a significare che ci sono cellule con struttura a griglia, negli strati III e V della corteccia entorinale, che si attivano solo quando l'animale \u00e8 rivolto in una particolare direzione). \nSi \u00e8 ipotizzato che un codice di campo sia computato nella corteccia entorinale e trasmesso all'ippocampo, il quale \u00e8 in grado di creare associazioni tra luogo ed eventi, procedimento necessario per la formazione delle tracce di memoria. \nAl contrario delle cellule di posizione, una cellula grid ha molteplici campi di attivazione, disposti secondo una spaziatura regolare che suddivide l'ambiente in un mosaico di tasselli esagonali. Le propriet\u00e0 peculiari delle cellule grid sono:\nLe cellule grid sono ancorate a punti di riferimenti esterni ma persistenti all'oscurit\u00e0, suggerendo che esse facciano parte di una mappa dell'ambiente spaziale basata sul movimento del soggetto stesso.\nElettrofisiologia cellulare.\nLe cellule stellate registrate dallo strato II della regione della corteccia entorinale \"in vitro\" contenente cellule grid hanno mostrato di possedere delle oscillazioni sottosoglia intrinseche oltre che a propriet\u00e0 di risonanza (Alonso &amp; Llin\u00e1s, 1989). Quando la membrana potenziale di questo tipo di cellula \u00e8 portata al limitare della soglia, essa inizia ad oscillare con una frequenza parzialmente dipendente dal tipo di depolarizzazione della cellula stessa. \nSimilarmente, quando la cellula viene stimolata con corrente la risposta dipende dalla frequenza di questa stimolazione in ingresso con un massimo alla frequenza di risonanza tipica dell'elemento studiato.\nL'oscillazione e le frequenze di risonanza decrescono lungo l'asse dorsoventrale della corteccia entorinale,in correlazione con il cambiamento della periodicit\u00e0 spaziale (lo spazio aumenta tra i campi della griglia). Si specula quindi che lungo questo stesso asse le oscillazioni temporali siano correlate alla struttura spaziale delle grid cells. (Giocomo et al., 2007, Burgess et al. 2007)."}
{"id": "1744585", "revid": "1442080", "url": "https://it.wikipedia.org/wiki?curid=1744585", "title": "Canoa/kayak ai Giochi della XXVIII Olimpiade - K2 500 metri femminile", "text": "Batterie.\nHanno partecipato alle batterie di qualificazione 15 equipaggi, suddivisi in 2 batterie: i primi 3 di ogni batteria si sono qualificati direttamente per la finale e gli altri per la semifinale; di conseguenza nessun equipaggio \u00e8 stato eliminato al primo turno.\n24 agosto 2004\nSemifinali.\nI primi tre equipaggi della semifinale si sono qualificati per la finale.\n26 agosto 2004\nFinale.\n28 agosto 2004"}
{"id": "1744587", "revid": "287204", "url": "https://it.wikipedia.org/wiki?curid=1744587", "title": "Beata Sokolowska-Kulesza", "text": ""}
{"id": "1744588", "revid": "599013", "url": "https://it.wikipedia.org/wiki?curid=1744588", "title": "Tiro con l'arco ai Giochi della XXVIII Olimpiade - Individuale maschile", "text": "La gara individuale maschile di tiro con l'arco si \u00e8 svolta il 19 agosto.\nHanno partecipato 64 atleti.\nRound di qualificazione.\nIl round di qualificazione serve per stabilire le posizioni nel tabellone principale, a modello dei tornei di tennis (ovvero I migliori del round di qualificazione contro I peggiori)."}
{"id": "1744594", "revid": "309289", "url": "https://it.wikipedia.org/wiki?curid=1744594", "title": "Pim (fiume)", "text": "Il Pim () \u00e8 un fiume della Russia, nella Siberia occidentale, affluente di destra del Ob'. Scorre nel Surgutskij rajon nel Circondario autonomo degli Chanty-Mansi-Jugra (Oblast' di Tjumen').\nDescrizione.\nIl Pim ha origine dal lago Pim-Taj-Lor (\u043e\u0437\u0435\u0440\u043e \u041f\u0438\u043c-\u0422\u044b\u0439-\u041b\u043e\u0440) a un'altitudine di 142\u00a0m sul livello del mare, nel versante meridionale degli Uvali siberiani, un modesto rilievo ad andamento collinare che si estende a nord-est del corso dell'Ob'. Scorre in direzione sud attraverso la taiga paludosa del bassopiano della Siberia occidentale; il corso \u00e8 molto tortuoso con molte anse. La lunghezza del fiume \u00e8 di 390\u00a0km; l'area del bacino \u00e8 di 12\u00a0700\u00a0km\u00b2. La portata media annua del fiume alla foce \u00e8 di 85,36\u00a0m\u00b3/s. Sfocia nell'Ob, sulla destra, circa 80\u00a0km a ovest di Surgut.\nSuoi principali affluenti sono: \u0116ntl'-Juchlyng\"jaun (\u042d\u043d\u0442\u043b\u044c-\u042e\u0445\u043b\u044b\u043d\u0433\u044a\u044f\u0443\u043d), Aj-Pim (\u0410\u0439-\u041f\u0438\u043c), Sortympim (\u0421\u043e\u0440\u0442\u044b\u043c\u043f\u0438\u043c), Vo\u010ding\"jaun (\u0412\u043e\u0447\u0438\u043d\u0433\u044a\u044f\u0443\u043d), da destra; Mil'ton\"jaun (\u041c\u0438\u043b\u044c\u0442\u043e\u043d\u044a\u044f\u0443\u043d), Tutlejm\"jaun (\u0422\u0443\u0442\u043b\u0435\u0439\u043c\u044a\u044f\u0443\u043d), Tosamyjacha (\u0422\u043e\u0441\u0430\u043c\u044b\u044f\u0445\u0430) da sinistra.\nLungo il fiume si trova la cittadina di Ljantor (\u041b\u044f\u043d\u0442\u043e\u0440) e il villaggio di Ni\u017enesortymskij (\u041d\u0438\u0436\u043d\u0435\u0441\u043e\u0440\u0442\u044b\u043c\u0441\u043a\u0438\u0439). Nell'area del bacino fluviale ci sono vari campi petroliferi. Il Pim \u00e8 navigabile negli ultimi 80\u00a0km del tratto inferiore. Alimentato principalmente dalle precipitazioni nevose, \u00e8 gelato dalla seconda met\u00e0 di novembre a maggio."}
{"id": "1744599", "revid": "226458", "url": "https://it.wikipedia.org/wiki?curid=1744599", "title": "Jakub Karpi\u0144ski", "text": "Con gli pseudonimi di Jan Nowicki e Marek Tarniewski ha firmato molte delle sue pubblicazioni durante il periodo del regime comunista in Polonia. Fu uno degli imputati del processo agli alpinisti.\nBiografia.\nFiglio dell'architetto Zbigniew Karpi\u0144ski e fratello di Wojciech Karpi\u0144ski e di Marek \nKarpi\u0144ski, ex portavoce di Lech Wa\u0142\u0119sa.\nSi laurea in Filosofia e Sociologia all'Universit\u00e0 di Varsavia. \nIl 9 maggio del 1968 viene arrestato con l'accusa di \"organizzazione di assemblee nell'area studentesca di Varsavia\". Allora lavorava come assistente di sociologia all'universit\u00e0, e come molti altri studenti aveva preso parte alle manifestazioni studentesche del marzo '68. Dopo quattro mesi di carcere, il 12 settembre del 1968 venne rilasciato.\nUna volta uscito dal carcere raccoglie materiale sui cosiddetti avvenimenti di marzo: le risoluzioni adottate alle assemblee studentesche, le testimonianze sull'intervento violento e spropositato degli squadroni della polizia politica, nonch\u00e9 la lista contenente i nomi degli studenti arrestati.\nIl materiale viene fatto arrivare a Parigi, dove nel gennaio del 1969 la casa editrice Instytut Literacki lo pubblicher\u00e0 in un libro intitolato \"Wydarzenia Marcowe 1968\" (Gli avvenimenti del marzo 1968). Come tutte le pubblicazioni dell'Instytut Literacki anche \"Wydarzenia Marcowe 1968\" era destinato a raggiungere la Polonia per contrastare il monopolio dell'informazione in mano alle autorit\u00e0 comuniste.\nIl 31 maggio del 1969 Karpi\u0144ski viene nuovamente arrestato. Questa volta il processo si svolger\u00e0 e diverr\u00e0 noto con il nome di \"proces taternik\u00f3w\", il processo agli alpinisti. Karpi\u0144ski, che era uno dei cinque imputati, fu condannato a quattro anni di reclusione, ridotti a due anni e otto mesi in seguito all'amnistia del giugno del 1969.\nNel 1978 part\u00ec dalla Polonia e fino al 1997 visse e insegn\u00f2 tra Regno Unito, Stati Uniti e Francia, pubblicando diciassette libri e oltre duecento articoli di metodologia delle scienze sociali, sociologia e storia polacca contemporanea. Nel 1997 fece ritorno in Polonia, dove riprese ad insegnare all'universit\u00e0 di Varsavia, nello stesso Istituto di Sociologia in cui aveva studiato anni prima. "}
{"id": "1744611", "revid": "587663", "url": "https://it.wikipedia.org/wiki?curid=1744611", "title": "Museo delle Navi Romane", "text": ""}
{"id": "1744615", "revid": "15748817", "url": "https://it.wikipedia.org/wiki?curid=1744615", "title": "Corvette", "text": ""}
{"id": "1744628", "revid": "339392", "url": "https://it.wikipedia.org/wiki?curid=1744628", "title": "Scandone Avellino", "text": ""}
{"id": "1744630", "revid": "1573940", "url": "https://it.wikipedia.org/wiki?curid=1744630", "title": "Charadrahyla", "text": "Charadrahyla \u00e8 un genere di rane della famiglia Hylidae.\nQuesto genere \u00e8 stato introdotto nel 2005 a seguito della revisione della famiglia Hylidae. Le specie di questo genere erano precedentemente inserite nel genere \"Hyla\".\nSpecie.\nIl genere comprende 10 specie:"}
{"id": "1744631", "revid": "106990", "url": "https://it.wikipedia.org/wiki?curid=1744631", "title": "Linea di successione", "text": ""}
{"id": "1744632", "revid": "287204", "url": "https://it.wikipedia.org/wiki?curid=1744632", "title": "Jakub Karpinski", "text": ""}
{"id": "1744634", "revid": "112360360", "url": "https://it.wikipedia.org/wiki?curid=1744634", "title": "Arresto di Mussolini", "text": ""}
{"id": "1744635", "revid": "486946", "url": "https://it.wikipedia.org/wiki?curid=1744635", "title": "Fiat group", "text": ""}
{"id": "1744637", "revid": "155136", "url": "https://it.wikipedia.org/wiki?curid=1744637", "title": "Camerlenghi de Com\u00f9n", "text": ""}
{"id": "1744638", "revid": "111319", "url": "https://it.wikipedia.org/wiki?curid=1744638", "title": "Chaves (Par\u00e1)", "text": ""}
{"id": "1744639", "revid": "767487", "url": "https://it.wikipedia.org/wiki?curid=1744639", "title": "Sobor (Ungheria)", "text": "Sobor \u00e8 un comune di 321 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1744640", "revid": "88740", "url": "https://it.wikipedia.org/wiki?curid=1744640", "title": "Chaves", "text": ""}
{"id": "1744644", "revid": "1573940", "url": "https://it.wikipedia.org/wiki?curid=1744644", "title": "Palazzo Lazzerini", "text": "Palazzo Lazzerini \u00e8 un interessante esempio di architettura del XX secolo situato in via Dante 3 a Montevarchi.\nStoria.\nCommissionato da Antonio Lazzerini all'architetto Giuseppe Petrini, che negli stessi anni lavorava alla costruzione del palazzo Masini, l'edificio venne realizzato dalla locale impresa Failli e concluso entro l'estate del 1926, come testimonia la data del permesso di abitabilit\u00e0, rilasciato il 4 settembre di quell'anno.\nLa pratica di accatastamento porta la data del 1\u00ba marzo 1933.\nPer le decorazioni pittoriche del soffitto del vano scala il Lazzerini si avvalse di Alfredo Fini, impegnato anch'egli nell'opera del palazzo Masini.\nUbicazione.\nRecentemente censito come esempio di gusto Art Nouveau nel panorama architettonico di Montevarchi, l'edificio si colloca in angolo fra la via Dante, di accesso al centro storico, e la via Trieste, strada di circonvallazione del nucleo pi\u00f9 antico del capoluogo; \u00e8 limitrofo alla piazza Vittorio Veneto, punto nodale del traffico cittadino, di cui l'edificio costituisce un elemento caratterizzante grazie anche alla torretta circolare che svetta dall'angolo arrotondato del palazzo segnalandone la posizione eminente.\nAffiancato da un'edilizia minuta ad uso di abitazione e negozi, l'edificio si dispone lungo le vie Dante e Trieste con due corpi da fabbrica elevati su due piani fuori terra oltre il seminterrato e raccordati da un singolare angolo-facciata arrotondato, enfatizzato dalla presenza di una torretta -belvedere superiore di forma circolare.\nL'esterno.\nLa semplice impaginazione delle facciate laterali, intonacate e scandite dalla successione di due file di aperture rettangolari, \u00e8 arricchita dalle composite incorniciature delle finestre e dei portali, dalla zoccolatura in travertino modellata in corrispondenza delle luci del seminterrato, a loro volta chiuse da grate in ferro battuto di ricercata lavorazione, dalla notevole sporgenza della gronda ed in particolare dalla sagomata cornice, di linguaggio tipicamente novecentista, che corre a met\u00e0 altezza delle aperture a pian terreno, piegandosi poi a quartabono per delimitare l'estremit\u00e0 delle facciate stesse.\nCoagulo delle componenti decorative appare tuttavia lo spigolo arrotondato di raccordo: il pian terreno \u00e8 rafforzato da fasce orizzontali di finto bugnato che continuano al primo piano in forma di spesse paraste laterali, da cui si generano le due coppie di mensole concave che sorreggono l'aggetto del sovrastante balcone, recinto da una balaustrata a colonnine.\nLa stretta successione del portale al piano terreno, affiancato da due portalampada in ferro modellato a motivi geometrici e floreali, della portafinestra al primo piano, con terrazzo chiuso da una corposa balaustra a colonnine e ghirlande e sorretto da plastiche mensole a volute con inserti laterali ad ala di pipistrello, della torretta superiore - infine - imprimono una netta verticalit\u00e0 allo stretto settore d'angolo che viene ad assumere il ruolo di facciata principale dell'edificio - in realt\u00e0 privo di una vera e propria facciata - oltre a qualificarsi come nodo scenografico per la piazza antistante.\nDi sapore dichiaratamente Art Nouveau, la torretta circolare \u00e8 spartita da quattro setti murari affiancati da colonnine composite sui quali sono applicate le mensole di sostegno del disco di copertura, anch'esso in forte aggetto, preceduto da una fascia di muratura piena su cui \u00e8 ipotizzabile la presenza originaria di decorazioni pittoriche, e coronato infine da una balaustra circolare con bassi parapetti in corrispondenza dei sottostanti setti murari.\nL'ingresso al n\u00b0 3 di via Dante \u00e8 chiuso dal portoncino in legno originale con finestra superiore schermata da una grata in ferro battuto.\nL'interno.\nAll'interno, l'atrio, preceduto da una breve scalinata in marmo, appare inquadrato da colonne e pavimentato da un colorato mosaico con fasce perimetrali monocrome bianche e nere.\nUna vetrata immette nel corpo scala, in pietra a tre rampe, illuminato da due finestroni rettangolari aperti sui pianerottoli, dalle applique in ferro battuto sulle pareti e da una elegante lumiera in ferro sospesa al centro del soffitto, quest'ultimo arricchito dalle decorazioni pittoriche a cerchi concentrici con volute e motivi geometrici, opera di Alfredo Fini.\nAccentua l'atmosfera art-nouveau del vano scala la ringhiera in ghisa con corrimano in legno, le cui colonnine stampate accompagnano le alzate degli scalini.\nGli appartamenti sulla via Dante sono distribuiti da un corridoio centrale ai lati del quale si aprono le stanze; nell'appartamento del primo piano il corridoio \u00e8 in graniglia, con fascia perimetrale decorata con\nmotivi floreali."}
{"id": "1744653", "revid": "200568", "url": "https://it.wikipedia.org/wiki?curid=1744653", "title": "Il'ja Mikhailovich Frank", "text": ""}
{"id": "1744659", "revid": "1305772", "url": "https://it.wikipedia.org/wiki?curid=1744659", "title": "Melga\u00e7o", "text": "Melga\u00e7o \u00e8 il nome di diverse localit\u00e0:"}
{"id": "1744662", "revid": "92723", "url": "https://it.wikipedia.org/wiki?curid=1744662", "title": "Palazzo del Littorio (Montevarchi)", "text": "Il Palazzo Littorio, attualmente Palazzo delle Imposte \u00e8 un interessante esempio di architettura del XX secolo situato in piazza Garibaldi 2 a Montevarchi.\nStoria.\nLa Casa del Fascio con la torre littoria venne realizzata tra il 1937 e il 1939, nell'ambito dell'intenso programma di opere pubbliche attuato a Montevarchi tra il 1911 e il 1941 in seguito al notevole sviluppo economico e demografico della cittadina.\nLa costruzione veniva a sorgere in quella che fino al 1870 era stata sede del Mercato del bestiame, la piazza della Dogana, successivamente intitolata a Giuseppe Garibaldi, caratterizzata dalla presenza di un lungo loggiato a pilastri costruito nel 1874 dall'ingegnere comunale Morfeo Morfini, di un obelisco e di una tettoia in ghisa per il mercato dei polli.\nDel progetto del palazzo del Littorio era stato incaricato nel 1926 l'ing. Raffaello Maestrelli, con la previsione di un edificio che ospitasse il municipio, il Fascio ed altre istituzioni del regime; il complesso venne realizzato solo in parte, demolendo una parte del loggiato ottocentesco e attestando la parete tergale della Casa del Fascio al rimanente del loggiato stesso. La parete semicircolare, che caratterizza la testata del palazzo, chiudeva la grande sala delle riunioni al primo piano, affrescata dal pittore Arrigo Dreoni, allievo di Ottone Rosai, con scene dell'epopea fascista.\nNel 1950, dopo alcuni lavori di adattamento, il palazzo divenne sede dell'Ufficio Imposte.\nNell'estate del 1963 la costruzione fu danneggiata da un incendio in seguito al quale vennero compiuti, nel 1965, lavori di ristrutturazione e di restauro; ne fu inoltre deliberato l'ampliamento con la costruzione della nuova sede della Pretura che, saldandosi alla ex-Casa del Fascio e proseguendola anche stilisticamente, veniva ad occupare l'area del loggiato ottocentesco di cui fu decisa la completa demolizione.\nAttualmente il palazzo ospita l'Ufficio del Registro e l'Ufficio Imposte rispettivamente al pian terreno e al primo piano della parte pi\u00f9 vecchia; l'Ufficio postale e la Pretura occupano il settore aggiunto negli anni Sessanta.\nEpisodio particolare nel tessuto edilizio montevarchino, sia per le dimensioni quanto per l'inusuale rivestimento in laterizio a vista e per la presenza della torre.\nUbicazione.\nPosto in asse con la via principale del centro storico - la via Roma - da cui si traguarda, l'edificio chiude il lato Est della piazza Garibaldi disponendosi in senso longitudinale in direzione Nord-Sud.\nLa piazza Garibaldi \u00e8 stata oggetto di profonde trasformazioni nel 1963, con la demolizione del loggiato, e nel 1973, con la costruzione del sottopasso ferroviario che collega il centro storico al quartiere del Pestello. Persa la dimensione di piazza, si configura attualmente come uno slargo immediatamente esterno al nucleo storico cittadino con funzioni prevalentemente di svincolo per il traffico automobilistico.\nIl lungo fronte Ovest del palazzo, su cui si aprono gli ingressi, risulta rialzato rispetto al piano stradale della piazza e separato da essa mediante una strada di rispetto utilizzata come accesso al parcheggio e ai giardinetti pubblici sistemati sul fondo. Una scalinata rettilinea collega la strada stessa alla piazza. La testata semicircolare dell'edificio, rivolta a Nord, prospetta sul ponte di attraversamento del torrente Dogana, che scorre poi parallelo al fronte Est del palazzo stesso, separato da questo da un piccolo resede.\nDescrizione dell'edificio.\nL'esterno.\nDi forma longitudinale fortemente allungata e conclusa da una testata semicircolare, il palazzo si distingue nel tessuto edilizio circostante per l'uso del rivestimento in laterizio a vista con numerosi e qualificanti inserti in travertino e per la presenza monumentale dell'alta torre littoria, che costituisce un segnale urbano di notevole richiamo.\nLa torre funge da raccordo tra la testata semicircolare e il lungo fronte Ovest che, leggermente avanzato, costituisce la facciata principale del palazzo: in essa si aprono gli ingressi per l'ufficio del Registro e l'ufficio Imposte, per l'ufficio Postale ed infine per la Pretura. La parte conclusiva del fronte verso Sud presenta a pian terreno un loggiato a pilastri che richiama la preesistente costruzione ottocentesca, coperto da un terrazzo su cui affacciano le cinque portefinestre dei locali del primo piano.\nSottolineato da una zoccolatura e coronato da un cornicione leggermente aggettante, ambedue in travertino, il fronte \u00e8 scandito dal ritmo regolare delle numerose aperture rettangolari disposte su due file; la sapiente tessitura del rivestimento in laterizio, che si incassa leggermente intorno alle aperture e le incornicia superiormente con una disposizione dei mattoni a raggiera, fa s\u00ec che le finestre del primo piano appaiano inserite in una sorta di strombatura, movimentando, insieme agli inserti in travertino della fascia marcapiano, dei davanzali e delle mensole, la lunga facciata.\nL'ingresso all'ufficio Imposte, che prima dell'ampliamento costituiva l'ingresso principale del palazzo, \u00e8 notevolmente incassato rispetto al filo di parete nella profondit\u00e0 di un vano rivestito interamente in travertino, nel quale sono contenuti anche i tre gradini della breve scalinata di accesso. Il vano continua al piano superiore, dove la portafinestra in esso inserita si apre sul terrazzo-arengario posto in angolo, pavimentato in mattonelle in graniglia bianche e rosse e chiuso da una balaustra a pilastrini sempre in travertino; sul terrazzo si affaccia anche l'ingresso alla torre. Quest'ultima appare scandita per tutta l'altezza da una scalettatura di fasce in travertino sul lato Nord, e da una serie di cinque finestre rettangolari sovrapposte e incorniciate; l'accentuato effetto di verticalit\u00e0 prosegue nelle strette aperture della cella alla sommit\u00e0, dove il rivestimento in laterizio \u00e8 limitato all'angolo Nord per lasciare il posto ancora una volta alle bianche lastre di travertino.\nArretrata rispetto al volume della torre, la testata semicircolare presenta una copertura a terrazza sottolineata da una gronda in travertino in notevole aggetto; \u00e8 scandita al piano terreno da cinque semplici finestre rettangolari chiuse da inferriate, mentre al primo piano, dove in origine era posto il salone delle cerimonie, la parete \u00e8 quasi interamente aperta da nove alte finestre inserite in un vano unico incorniciato in travertino e separate da pilastri, ancora in travertino.\nLa forte rappresentativit\u00e0 del lato Ovest viene abbandonata nel trattamento del fronte tergale Est, dove proseguono la gronda, il cornicione di coronamento e la fascia marcapiano in travertino come uniche aggettivazioni formali: il rivestimento in laterizio \u00e8 sostituito dalla semplice intonacatura della parete nella quale si ripetono le file di finestre rettangolari, private delle cornici, e si aprono alcuni ingressi di servizio.\nIl retro del corpo di fabbrica aggiunto negli anni Sessanta, oltre che essere totalmente spoglio, risulta pi\u00f9 basso rispetto all'edificio originario.\nSul davanti, l'ala aggiunta ripropone invece senza variazioni ed in perfetta simmetria l'impostazione del corpo originario; unico elemento di cesura \u00e8, al pian terreno, il vano d'ingresso all'ufficio Postale, collocato all'inizio del nuovo corpo di fabbrica e non arretrato come gli altri due ingressi alle estremit\u00e0.\nL'interno.\nL'interno della originaria Casa del Fascio, oggetto di totale ristrutturazione in seguito all'incendio del 1963, si presenta privo di connotazioni particolari.\nAl piano terreno, il vasto salone aperto al pubblico dell'ufficio del Registro, \u00e8 stato ricavato demolendo tutte le tramezzature esistenti, mentre la parte in testata, con la caratteristica parete semicircolare, \u00e8 stata invece tramezzata per ricavarne i vani degli uffici. Una scala rettilinea collega il piano terreno al seminterrato, adibito ad archivio.\nSulla destra del piccolo atrio si sviluppa la scala in marmo a due rampe di collegamento con il primo piano, dove ha sede l'ufficio Imposte. La scala d\u00e0 \u00e0dito al corridoio centrale che distribuisce le stanze procedendo dal salone in testata, illuminato dalle nove finestre aperte sulla parete semicircolare. Gi\u00e0 utilizzato per feste e cerimonie del Ventennio, il salone ha mantenuto le dimensioni e la pavimentazione originaria in mattonelle in graniglia rosse con fasce gialle, ma sono state imbiancate le decorazioni pittoriche del pittore Dreoni con scene dell'epopea fascista. Sulla destra del corridoio, posta in senso trasversale ad esso, una stretta scala collega il piano sottotetto, adibito ad archivio e deposito.\nNella stanza affacciata sul terrazzo-arengario si apre il secondo ingresso alla torre, occupata all'interno unicamente da una scala a due rampe, ormai inutilizzata, che sale fino alla sommit\u00e0.\nIl settore occupato dalla Pretura, costruito negli anni Sessanta, presenta all'interno aggettivazioni pi\u00f9 moderne date dalla pavimentazione alla veneziana dell'atrio e dalla scala in marmo a tre rampe con ringhiera in legno, metallo e vetro. Su ambedue i piani un corridoio centrale distribuisce gli uffici della Cancelleria Civile a piano terreno e della Cancelleria Penale al primo piano; su quest'ultimo, a destra del pianerottolo di arrivo dello scalone, si apre la sala delle Udienze."}
{"id": "1744664", "revid": "1305772", "url": "https://it.wikipedia.org/wiki?curid=1744664", "title": "Our\u00e9m", "text": "Our\u00e9m \u00e8 il nome di diverse localit\u00e0:"}
{"id": "1744666", "revid": "28592", "url": "https://it.wikipedia.org/wiki?curid=1744666", "title": "Cyber punk", "text": ""}
{"id": "1744667", "revid": "1005847", "url": "https://it.wikipedia.org/wiki?curid=1744667", "title": "Presidente della Camera dei Deputati", "text": ""}
{"id": "1744668", "revid": "75012", "url": "https://it.wikipedia.org/wiki?curid=1744668", "title": "Melomani", "text": ""}
{"id": "1744670", "revid": "1573940", "url": "https://it.wikipedia.org/wiki?curid=1744670", "title": "Chiesa dei Santi Antonio da Padova, Giacomo e Filippo", "text": "La chiesa dei Santi Antonio da Padova, Giacomo e Filippo \u00e8 un edificio religioso costruito fra il XIX e il XX secolo a Vaglio, nel comune di Capriasca.\nStoria.\nLa costruzione dell'edificio fu completata nel 1916 su un progetto di Ernesto Quadri. L'edificio, improntato allo stile liberty, \u00e8 pieno di riferimenti all'architettura neoromanica e neogotica.\nDue delle tre campane sono pi\u00f9 antiche della chiesa: provengono infatti dalla chiesa di Santa Maria Incoronata e risalgono al 1835.\nDescrizione.\nEsterni.\nLa parte esterna dell'edificio manifesta ampiamente la volont\u00e0 di Quadri di sperimentare, assemblando forme, colori e persino materiali di costruzione diversi: nella struttura si alternano pietra e laterizio e il profilo del coro, di forma poligonale, entra in contrasto con quello rettangolare della navata. La chiesa \u00e8 dominata da un campanile.\nInterni.\nAnche l'interno, come l'esterno, \u00e8 arredato in modo vario: se infatti i dipinti su tela con la \"Madonna con santi\" e \"San Francesco d'Assisi che riceve le stimmate\" sono secenteschi, numerosi elementi d'arredo e decorazioni degli interni sono invece neogotici. La copertura della navata \u00e8 a crociera costolonata."}
{"id": "1744675", "revid": "169282", "url": "https://it.wikipedia.org/wiki?curid=1744675", "title": "Acer obtusatum", "text": ""}
{"id": "1744676", "revid": "28592", "url": "https://it.wikipedia.org/wiki?curid=1744676", "title": "Battiti cardiaci", "text": ""}
{"id": "1744680", "revid": "31886", "url": "https://it.wikipedia.org/wiki?curid=1744680", "title": "Mesone omega", "text": "Il mesone omega (formula_1) appartiene alla classe dei bosoni vettore leggeri e pu\u00f2 essere prodotto nelle collisioni elettrone-positrone formula_2 formula_3. Questo mesone esiste in natura in un'unica forma, con massa di circa 782.6 MeV/c2, e forma un singoletto di isospin (ovvero il suo isospin \u00e8 zero).\nIl mesone formula_1 \u00e8 una risonanza, con larghezza formula_5 di circa 8.5 MeV, corrispondente ad una vita media di circa 7.8 \u00d7 formula_6 secondi; questi valori indica che i processi relativi a questo mesone sono regolati dall'interazione forte. Questa particella \u00e8 interpretata come uno stato legato dei quark up (\"u\") e down (\"d\") con i corrispondenti antiquark ed ha un momento angolare totale J uguale a zero e parit\u00e0 negativa.\nIl campo associato al bosone omega \u00e8 descritto dalla Lagrangiana di Proca."}
{"id": "1744682", "revid": "28592", "url": "https://it.wikipedia.org/wiki?curid=1744682", "title": "Volo spaziale umano", "text": ""}
{"id": "1744686", "revid": "2102185", "url": "https://it.wikipedia.org/wiki?curid=1744686", "title": "Gaspare Bernardi", "text": "Biografia.\nPoeta, musicista, ideatore di progetti creativi. Dopo un\u2019infanzia trascorsa piuttosto liberamente a continuo contatto con la natura dei suoi luoghi da cui riceve le prime forti impressioni e un certo incanto, che ancora oggi permeano la sua esperienza artistica, appena adolescente lascia il suo paese natale tra le montagne per seguire gli studi liceali.\nNegli anni '70 si trasferisce a Lucca, dove intraprende per quattro anni lo studio del corno all'Istituto Superiore di Studi Musicali \"Boccherini\". Qui, in un clima di impegno e spensieratezza, fa le prime esperienze esordendo sedicenne al Teatro Verdi di Pisa in un trio cornistico e successivamente al Teatro Piaggio di Pontedera in orchestra. Fonda parallelamente un primo complessino pop e collabora con una piccola radio libera del suo paese ideando e conducendo programmi radiofonici.\nMentre si avvia a compiere la prima fase di studi, improvvisamente deve ritirarsi per motivi di salute, tornando cos\u00ec al paese d'origine e intraprendendo da quel momento un personale percorso umano ed artistico.\nTra fine anni '70 e inizio anni '80 rientra convalescente dal Belgio per il servizio militare in Alto-Adige, dopo un'intensa stagione agonistica nello Sci Cai Modena (team dove milita un adolescente Alberto Tomba) e aver lavorato, tra il resto, come manovale, bagnino e insegnante, torner\u00e0 al Conservatorio di Lucca per diplomarsi in corno nel 1984, a cui seguir\u00e0 nel 1987 il diploma in \"Didattica della musica\" al Conservatorio Giovanni Battista Martini di Bologna. \u00c8 in questo anno tra l\u2019altro che viene pubblicato un suo primissimo articolo su una nota rivista didattica \u201cMusicascuola\u201d.\nEsordi cantautorali.\nDopo il diploma e diverse esperienze come orchestrale in ambito sinfonico e lirico in diverse citt\u00e0 e teatri italiani, comincia a far conoscere la sua produzione cantautorale e poetica con l\u2019amico pianista Paolo Gattolin.\nNella primavera del '91 Pino Longobardi (allora produttore di Gino Paoli) apprezzando le sue canzoni lo invia con soggiorno pagato alla \u201dCitt\u00e0 della musica\u201c a Bellaria-Igea Marina, manifestazione diretta da Gianni Pettenati dove sar\u00e0 invitato in pi\u00f9 occasioni. Da qui viene spesso invitato come ospite in vari teatri come il Titano di San Marino, Novelli di Rimini, Alighieri a Ravenna o noti club e rassegne di piazza dividendo in molte occasioni il palco con artisti come Laura Pausini, Gianluca Grignani, Riky Gianco, Pupo e Rita Forte. Sar\u00e0 anche ad Arezzo per un concorso canoro dove divider\u00e0 camerino e serata con Fiorello, entrambi speciali ospiti della manifestazione. Raccoglie intanto targhe e svariati riconoscimenti che lo porteranno alle selezioni per le semifinali del Festival di Castrocaro '94 ed \u00e8 nello stesso anno che si concluder\u00e0 idealmente, in una affollata Piazza Maggiore ad Este come supporter d\u2019apertura ad un concerto di Grazia di Michele, questa prima fase ricca di esperienze, ma anche un po' distante dalla dimensione cercata.\nPrime pubblicazioni.\nNegli anni \u201990 avvia un progetto tra musica e poesia con sfumature antropologiche facendo provini con lo staff delle sale di registrazione dell\u2019Esagono di Rubiera, tra cui l\u2019amico Arcangelo Cavazzuti (Kaba). Registra diversi brani, sempre in coppia con l\u2019amico pianista, cui prendono parte giovani jazzisti di area emiliana e anche l\u2019attore Patrizio Caracchi (gi\u00e0 esordiente nelle prime commedie in bianco e nero della RAI e poi in compagnia con Dario Fo) con il quale stringe una profonda amicizia. Prima della sua prematura scomparsa in Norvegia (sua seconda patria), Caracchi fa in tempo a incidere un provino con la sua voce che diventer\u00e0 parte integrante del primo album di Bernardi: \"L\u2019arco terrestre\".\nIl maestro Silvano Piovesan (figlio del pi\u00f9 noto Alessandro Piovesan, gi\u00e0 direttore della biennale di Venezia ed amico intimo di Stravinskij) allora dirigente dell'A.T.E.R. (Associazione Teatri Emilia Romagna, oggi ATER fondazione) si appassiona ai suoi lavori e alle sue idee di spettacolo inserendolo nel 1994 tra le proposte e scambi internazionali, gli fa stendere la sceneggiatura del progetto spettacolo e lo fa incontrare con un dirigente della Fonit Cetra per la realizzazione discografica del lavoro. Una serie di circostanze sfavorevoli per\u00f2,tra cui la chiusura della fonit stessa e la cessazione del mandato di Piovesan,vedono la sospensione del progetto.\nVi \u00e8 nello stesso anno anche un convinto intervento di Franco Battiato, che presenta il suo lavoro alla EMI, ma anche questa occasione sfuma e l\u2019annunciata uscita dell\u2019album dovr\u00e0 attendere il nuovo millennio.\nParallelamente prosegue il suo personale percorso di studi iscrivendosi a Psicologia presso l\u2019Universit\u00e0 di Urbino, che poi lascer\u00e0 perch\u00e9 non compatibile con il lavoro, per diplomarsi poi in Musicoterapia a Bologna nel '97 svolgendo numerose esperienze presso comunit\u00e0 di anziani, comunit\u00e0 di recupero dalle tossicodipendenze e scuole. Conosce e lavora anche successivamente con il grande psichiatra e musicoterapeuta argentino Rolando Omar Benenzon. Svolge in seguito numerosi incontri e seminari come docente su suono, natura e sviluppo umano in diverse citt\u00e0 per associazioni ed istituzioni scolastiche spesso in coppia con psicologi professionisti e l\u2019amico e collega Andrea Facca. Inizia a realizzare in sale, piazze e circoli suoi personali concerti e ideazioni tra musica, poesia e recitazione come \u201c\"Longitudini di suoni, Latitudini di parole\"\u201d.\n\"L'Arco Terrestre\".\nNel 2000 debutta discograficamente con il concept album \"L'Arco Terrestre\", contenente una nota introduttiva del regista Alejandro Jodorowsky per Amiata Records e copertina a cura di Carlo Savona, figlio di Virgilio Savona del Quartetto Cetra. Tra i numerosi ospiti e collaboratori ci sono gli amici Marco Tamburini e Vincenzo Zitello.\n\"Sulla linea tra gli emisferi\".\nNello stesso anno pubblica la sua prima raccolta di testi poetici \u201cSulla linea tra gli emisferi\u201d (finalista al Premio Firenze-Europa (2001) \"e\" Premio Speciale della Giuria \"Maestrale\" 2002, dove era presidente della giuria Nico Orengo). Mentre si alterna tra numerose presentazioni del volume, effettua anche una performance sul palco del teatro del mare Rai Radio 2 Hall in una delle giornate del 52\u00ba festival di San Remo..\nIl 7 giugno dello stesso anno il suo nome compare all\u2019interno di una domanda cruciale del quiz della popolarissima trasmissione \u201cPassaparola\u201d su Canale 5 condotta da Gerry Scotti come autore dell\u2019album \"L\u2019arco terrestre\".\n\"Canzoni Prime da Estati Lontane\".\nDopo alcune performance poetico musicali (tra cui quelle con Max Gazz\u00e8, Giovanni Lindo Ferretti e Mauro Macario) culminate con la partecipazione al \u201c\"Festival di Poesia di Genova-Capitale Europea della Cultura\"\u201d a Palazzo Ducale ed altri reading come \u201c\"Assentazione\"\u201d, spesso assieme all\u2019amico saxofonista Ivan Valentini, esce per Storie di Note il cd/album \"Canzoni Prime da Estati Lontane\" dove ospita oltre a Paolo Fresu, il grande chitarrista classico Flavio Cucchi, Simone Zanchini alla fisarmonica e il trombettista newyorkese Tom Kirkpatrick.\nDopo alcuni concerti con \"Estati Lontane\" e l'invito come poeta alla II\u00b0 ediz. del Poesia Festival (MO), nel tentativo di dar vita ad una formazione pi\u00f9 stabile vicina alle sue esigenze e nel suo territorio, fonda con il chitarrista Lele Leucci il \u201cGaiber Project\" dove mescola professionisti a musicisti locali che vedr\u00e0 alcune uscite tra appennino, Torino, Faenza e Portogruaro.\n\"Interludia\" e \"Cor\u2019n Connexion\".\nPer diversi motivi, con suo rammarico, l\u2019esperienza del gruppo legata anche alla ideazione di un centro formativo termina proprio con l\u2019uscita del secondo volume \u201c\"Interludia\"\u201d del 2010 e del terzo album e primo strumentale, \u201c\"Cor\u2019n Connexion\"\u201d. Quest\u2019ultimo, realizzato interamente al suo paese con il Corno ed insieme all\u2019amico e collaboratore dj Peppe Galassini (Pegal) \u00e8 un album tra elettronica prog e jazz in cui sono ospitati gli amici Giamba Giorgi basso, il trombettista Giorgio Li Calzi e Sarita voce dell\u2019unica song dell\u2019album dedicata al padre (amichevolmente adattato da Cristina Zavalloni per la versione inglese del testo).\nA fine decennio si diploma nel corso quadriennale di \u201cMedicina Psicosomatica e Tecniche Complementari\u201d ANEB - Associazione Nazionale Ecobiopsicologia (Ospedale San Carlo Borromeo di Milano). Nonostante le difficolt\u00e0 insorte, prosegue il percorso di presentazione del volume e dell\u2019album in numerose citt\u00e0 e festival letterari come \u201c\"Parole Nel Tempo\"\u201d (Pv), Casa di Booklet (M.e.i 2010) dove \u00e8 presentato da John Vignola poi \u201c\"Pi\u00f9 libri pi\u00f9 liberi\"\u201d Roma Eur (2010) e il servizio su Rai News (2011) che presenta al pubblico anche le immagini delle sue montagne presenti nel dvd allegato al volume.\nRassegna \"Le Vie del suono\".\nNel 2013 realizza una mostra a Modena tra foto e materiali vari sui 15 anni della rassegna da lui ideata e diretta nel 1998 sull\u2019alto appennino modenese \u201cLe Vie del Suono\u201d, manifestazione che fonde esibizioni jazz e pop, nuove tendenze e letteratura. \u00c8 protagonista in questo contesto nello stesso anno di un reading con lo scrittore Eraldo Affinati a Palazzo Ducale Di Pavullo nel Frignano (MO).\n\"Stranger at Home\".\nDopo qualche apparizione, sempre in reading a Bologna, Pistoia e F.I.M. a Genova, nello stesso periodo, nonostante il riacutizzarsi dei problemi di salute, compone, inizialmente in solitudine, \"\u201cStranger at Home\u201d\" il quarto album, sempre strumentale. Anche qui il corno \u00e8 protagonista assieme a sfondi di piano, tastiere e ritmica da lui realizzati e registrati in tre anni sull\u2019Appennino con l\u2019amico G. Pablo Gianaroli, a cui poi aggiunge le chitarre di Lele Leucci e del giovane Ugo Moroni. Sono ospiti Markus Stockhausen alla tromba e Achille Succi al clarinetto basso. Come nel precedente lavoro, \u00e8 presente una \"song\" in inglese cantata dall\u2019autore che d\u00e0 il titolo all\u2019album stesso. Il lavoro uscito alle soglie del 2018 per Incipit/Egea, oltre alle numerose recensioni su stampa e web viene presentato in un servizio del Tg1 e viene inoltre invitato per una esibizione live a Rai Radio 3\".\" Per questa occasione, non senza difficolt\u00e0, viene creato il \"Nu Gaiber Project\" che vede vecchie conoscenze affiancate a giovani musicisti, il nuovo gruppo con il quale attualmente prosegue la sua ricerca poetico-musicale."}
{"id": "1744687", "revid": "1573940", "url": "https://it.wikipedia.org/wiki?curid=1744687", "title": "Villa Masini", "text": "Villa Masini \u00e8 una villa situata in via del Pestello 22-24 a Montevarchi.\nStoria.\nVoluto dall'imprenditore Angiolo Masini in onore della seconda moglie (deceduta prima della fine dei lavori) e come dimora atta a celebrare la fortuna di famiglia acquisita grazie alla fiorente attivit\u00e0 della fabbrica di cappelli La Familiare, il palazzo (o villa) Masini venne commissionato all'ing. Giuseppe Petrini, montevarchino di nascita e amico personale dell'imprenditore, nel 1924.\nRientrato in Toscana dopo il periodo di formazione e di lavoro a Torino, il Petrini, abbandonata la libera professione, lavorava come ingegnere alle dipendenze delle Ferrovie dello Stato; per tale motivo il progetto venne firmato dall'arch. Luigi Zumkeller, con il quale sorsero, in fase di realizzazione, alcune controversie soprattutto per quanto riguarda l'inserimento della torretta sull'angolo occidentale.\nI lavori, costati sembra pi\u00f9 di 2.000 lire e affidati alla Ditta Failli di Montevarchi, si conclusero nel 1927; il permesso di abitabilit\u00e0 venne rilasciato il 13 giugno 1928.\nLa sovrabbondante decorazione esterna, improntata ad un elaborato linguaggio di matrice eclettica, si avvalse dell'opera di numerosi artefici locali e non: i modellatori montevarchini Leopoldo Brandaglia, Giovanni Bianchi e Luigi Chiesi; Alfredo Fini per le decorazioni pittoriche presenti nel loggiato di facciata; la prestigiosa ditta Ulisse De Matteis di Firenze per le vetrate policrome mentre le inferriate, esterne e interne, e la ricca recinzione in ferro battuto - di cui, in seguito alla campagna del Ferro alla Patria in epoca fascista rimane soltanto il cancello principale - fu realizzata dalla ditta Giulio Bruni di Pistoia.\nNel giardino, in origine sistemato all'italiana sul davanti e a pomaio sul retro, i vari gruppi scultorei di animali e di creature fantastiche realizzati in cemento con anima di ferro furono opera dello scultore Leopoldo Brandaglia, famoso negli anni Venti per questo tipo di ornamentazione dei giardini.\nIl trionfo decorativo prosegue all'interno con le opere plastiche di Elio Galassi e di Pietro Guerri, pittoriche di Emilio Vasarri, lignee della ditta Tassini di Montevarchi.\nDal gennaio al luglio 1944 la villa fu sede del Comando militare tedesco e successivamente utilizzata come ospedale dalle truppe americane, per tornare infine ad uso dei proprietari nel 1945.\nNel 1943 la rimessa fu adibita ad abitazione per gli sfollati e l'edificio sub\u00ec diversi lavori di modifica tra cui la costruzione del tetto a falde, che ridusse la torretta posta in angolo a semplice piccionaia.\nTra il 1992 e il 1994 sono stati eseguiti diversi lavori di manutenzione e di restauro sia degli annessi che delle decorazioni interne della villa.\nVilla Masini \u00e8 stata anche il set di alcune scene del film vincitore del premio oscar \"La vita \u00e8 bella\" di Roberto Benigni.\nLa critica.\nIspirato nel suo complesso a concezioni e stilemi prevalentemente di carattere tardo-eclettico, cui si integrano alcune brevi connotazioni di gusto liberty e d\u00e9co, l'edificio appare piuttosto anacronistico rispetto all'epoca di costruzione e superato da un punto di vista formale e stilistico; tuttavia, esso costituisce nella realt\u00e0 locale un episodio architettonico di spicco, rappresentativo soprattutto della personalit\u00e0 del committente, esponente di quella borghesia imprenditoriale interessata, almeno per prestigio personale, alla importazione, sebbene in questo caso tardiva, di un gusto europeo sontuoso e raffinato.\nGli studi solo di recente intrapresi sulla realt\u00e0 montevarchina per la documentazione e la conservazione del patrimonio architettonico locale, valutano il palazzo in tal senso, riconoscendolo come \"esemplare tipologia di residenza\" e come \"esempio del proliferare a Montevarchi del linguaggio liberty\" mentre di diverso avviso Cozzi, che riconosce nel linguaggio architettonica della villa la evidente matrice tardo-eclettica.\nNella Relazione per il Decreto di Vincolo (1987) viene messa in evidenza la ricerca da parte del Petrini di effetti scenografici ispirati al simbolismo (soprattutto nei gruppi scultorei del giardino) e la dipendenza dell'edificio da modelli acquisiti dal progettista durante l'esperienza torinese, in particolare dall'opera di Giuseppe Sommaruga e di Basile, sia da un punto di vista di elaborazione formale che tecnico-funzionale (gli impianti del palazzo Masini risultavano all'avanguardia per l'epoca), nonch\u00e9 dagli esempi europei dell'architettura liberty, in particolare dall'opera di Victor Horta nella maison Tassel per quanto riguarda l'articolazione distributiva.\nL'edificio.\nIl complesso della villa Masini, comprendente la casa, il parco, la serra e la rimessa, occupa un vasto appezzamento rettangolare di terreno sistemato a giardino e recintato, posta all'inizio della via del Pestello, strada cosiddetta dal nome della frazione che attraversa e che si qualifica come pedecollinare e periferica rispetto al centro cittadino.\nIn fregio alla via, che \u00e8 affiancata sul lato Est dal torrente Dogana, sorgono altre costruzioni a carattere residenziale unifamiliare, sulle quali la villa si distingue nettamente per la monumentalit\u00e0, l'elaborata decorazione e la torretta d'angolo che ne costituisce il richiamo particolare. \u00c8 preceduta dalle due villette fatte costruire negli anni appena precedenti dallo stesso Masini, con pi\u00f9 dimesse connotazioni decorative.\nSull'altro lato del torrente, in direzione del nucleo cittadino, si trova poco pi\u00f9 avanti lo stabilimento dove aveva sede la fabbrica di cappelli La Familiare, oggi restaurato e destinato a negozi e uffici e ancora segnalato dall'alta ciminiera in laterizio.\nSul retro della villa, a causa della poco controllata attivit\u00e0 edilizia negli anni Sessanta e Settanta, sorgono diverse costruzioni alcune delle quali direttamente a ridosso del muro di cinta della villa stessa, soffocandone in parte la presenza sul territorio circostante che in origine appariva dominato dalla sua architettura.\nLa propriet\u00e0 Masini \u00e8 separata dalla strada mediante un lungo muro di cinta sovrastato da una fitta siepe e caratterizzato da un monumentale cancello di ingresso in ferro battuto di chiara ispirazione liberty, preziosa testimonianza di artigianato altamente qualificato, decorato con sinuosi motivi floreali a cui si aggrappano due pavoni.\nAi lati del cancello principale, stretto tra due possenti pilastri sovrastati da lumiere sempre in ferro battuto, si aprono i cancelletti secondari, nei quali il ferro battuto \u00e8 modellato secondo una grafia pi\u00f9 geometrica e stilizzata, con al centro il monogramma del proprietario.\nAll'interno, il viale di accesso - costeggiato da siepi di alloro e chiuso sul fondo dal basso padiglione della serra a cui \u00e8 contigua la palazzina a due piani detta la Rimessa - imbocca a sinistra la gradonata, ornata ai lati da gruppi di statue raffiguranti un leone e una leonessa in lotta contro i serpenti, che conduce a sua volta alla scalinata di accesso. Quest'ultima, a due rampe svolte a tenaglia intorno all'avancorpo angolare della loggia, \u00e8 pavimentata a mosaico e preceduta dal motto \"In Labore Vita\" che incornicia a terra una piccola vasca semicircolare ai piedi dell'ampia arcata d'angolo decorata da una protoma.\nL'aggetto della loggia, sostenuto da pilastri in finto bugnato e da snelle colonne composite con il fusto ornato da festoni, costituisce il terrazzo su cui si aprono le portefinestre del primo piano, cintato da un parapetto in muratura con specchiature decorate da motivi floreali in rilievo.\nL'esterno.\nLa villa presenta un impianto rettangolare articolato su tre piani oltre il seminterrato.\nIl piano terreno \u00e8 rafforzato da fasce orizzontali a finto bugnato interrotte da ampie aperture coronate da mensole e timpanature triangolari o circolari ornate da cartigli, ma sotto il loggiato, ravvivato dalle coloriture del soffitto, il portoncino di ingresso in legno e ferro battuto e le due portefinestre del salone, unite da un cornicione che corre all'altezza dell'imposta delle aperture a lunetta superiori, sono coronate da una decorazione pittorica dai vivaci colori che corre sulla fascia superiore e mutua dal nostrano repertorio liberty puttini alati e nastri svolazzanti coniugandoli con pi\u00f9 tradizionali festoni di verzura e vasi.\nOltre la pesante cornice marcapiano, il piano nobile \u00e8 arricchito dal grande terrazzo d'angolo e da altri terrazzini al centro dei fronti laterali; le aperture del fronte principale sono inserite in ampie arcate a tutto sesto pesantemente incorniciate e tripartite a serliana da colonnine composite che sorreggono la corta trabeazione conclusa dal timpano triangolare, a sua volta decorato al vertice da protome egizie di reminiscenza secessionista. Dietro i frontoni le lunette cieche ospitano nuovamente decorazioni pittoriche di vasi rossi e oro su fondo blu intenso.\nLe spesse lesene che chiudono al primo piano la facciata alle estremit\u00e0 e rafforzano lo scatto in avanti del settore terminale escluso dall'appendice del loggiato, sono arricchite, all'altezza della cornice superiore che sottolinea le aperture rettangolari del piano sottotetto, da sovrabbondanti stucchi a festoni e ghirlande da cui si generano i mensoloni di sostegno della gronda, plasmati in modo da simulare allegoricamente gli artigli di un rapace ancorato ai capitelli dei pilastri.\nSotto la gronda stessa, aggettante per circa 1,5\u00a0m., il punto di coagulo di tutte queste componenti decorative \u00e8 costituito dall'angolo tra le due facciate principali, fortemente segnato dalle due lesene e dal pesante raddoppio dei plastici mensoloni.\nQuasi per contrasto, lo spigolo \u00e8 ornato da un leggero e sinuoso portalampada pensile in ferro battuto, mentre pi\u00f9 in basso un reggifiaccola in forma di drago segna il centro del parapetto dell'avancorpo del terrazzo.\nDa notare l'adozione degli avvolgibili per gli infissi delle facciate principali, accorgimento decisamente innovativo all'epoca della costruzione, mentre le altre aperture sono dotate di persiane in legno scorrevoli a spessore nel muro.\nL'esuberanza plastica e decorativa si attenua sulle facciate secondarie, ma un discorso a parte merita il prospetto laterale sinistro, per l'inserimento della torretta quale appendice dominante della villa. Se le composite aperture al primo piano delle due facciate principali richiamano modelli milanesi, il particolare della torretta d'angolo pu\u00f2 essere fatto risalire alle architetture di Gino Copped\u00e8, e in particolare alla Villa Frisoni realizzata nel 1906 nella vicina Bucine.\nLa torretta della villa Masini, solida e compatta fino all'altezza della gronda del corpo di fabbrica principale, \u00e8 risolta nella parte terminale con una loggia-belvedere aperta da serliane, protetta dal soprastante aggetto della copertura e conclusa dalla cupoletta in rame del piccolo osservatorio. Al piano terreno, la torretta comunica con il giardino tramite una breve scalinata dotata di ringhiere in ferro battuto ornate da intrecci di rose, la cui leggerezza si contrappone alla solidit\u00e0 della tradizionale balaustra in muratura a colonnine che affianca la seconda scalinata di accesso al giardino su questo stesso lato, posta all'estremit\u00e0 del loggiato sul fronte principale.\nL'interno.\nAll'interno della villa, il fulcro sul quale si impernia la distribuzione degli ambienti \u00e8 costituito dal vestibolo ottagonale a cui si giunge dopo il breve corridoio di ingresso.\nNelle finiture, negli arredi, negli episodi decorativi dell'interno prosegue la ricchezza delle facciate, riproposta in una chiave pi\u00f9 raffinata e coloristicamente esaltata: il vestibolo \u00e8 ornato al centro dalla fontana in marmo giallo di Siena, opera dello scultore Galassi, che nella progressione della vasca ottagonale con bassorilievi di animali marini, dei quattro trampolieri stilizzati con le ali aperte e della statua delle Venere poggiante sul piano superiore, raffigura simbolicamente gli elementi acqua, aria e terra.\nIl soffitto \u00e8 decorato da stucchi divisi in settori radiali speculari ai riquadri del pavimento, realizzato in mosaico al pari di quello del corridoio dove un motivo a tralci fa da tappeto appena varcata la soglia; altri stucchi ornano la fascia superiore del vano ottagonale, sottolineano gli spigoli e incorniciano le porte vetrate che, su ciascun lato, si aprono sulle sale di rappresentanza, mentre la grande vetrata in asse con il corridoio di ingresso immette nel vano dello scalone principale.\nRealizzate e firmate dalla ditta De Matteis di Firenze, le vetrate hanno una griglia a maglia quadrata di ottone interrotta al centro da rosette con motivi decorativi, tra i quali i pi\u00f9 ripetuti sono il coniglio e la lepre, veri e propri ideogrammi della famiglia Masini la cui fortuna economica era derivata dal pelo dei due animali usato per la fabbricazione dei cappelli.\nLe due sale affacciate sul lato principale presentano caratterizzazioni differenti: pi\u00f9 tradizionale la decorazione del saloncino \"rosso\", cos\u00ec detto dal colore della tappezzeria in raso, con cornici in stucco sul soffitto e pavimento in legno con motivi di losanghe intrecciate.\nIl salone da pranzo stupisce, oltre che per le dimensioni, per l'opulenza decorativa: il soffitto a cassettoni \u00e8 interamente rivestito di stucchi che proseguono anche sulle pareti incorniciando le specchiature della tappezzeria e le due grandi tele di Emilio Vasarri, dipinte nel 1927 con allegorie di accento simbolista; al di sotto delle tele corre per l'intero perimetro del salone una zoccolatura in boiserie realizzata dalla ditta Tassini, perfettamente conservata al pari dei massicci mobili in noce, della lumiera centrale in ferro battuto e del parquet geometrico.\nConserva la caratterizzazione originale anche il salottino a sinistra del vestibolo, con pavimento in legno, elaborata tappezzeria in Tecco e soffitto a stucco bianco con inserti oro spartito in piccoli riquadri smaltati in rosso e azzurro con rosetta centrale.\nOltre il vestibolo, un corridoio trasversale disimpegna alle estremit\u00e0 le stanze di servizio e precede il vano dello scalone, inquadrato da stucchi, pavimentato a mosaico e illuminato dal lucernario superiore, da una grande vetrata policroma sul pianerottolo e da una seconda vetrata ovale nel sottoscala, decorate con soggetti allusivi all'attivit\u00e0 economica del proprietario: la vetrata del pianerottolo \u00e8 infatti dominata dalla figura della dea Lavoro che, iscritta in un tondo di fiori e frutti, veglia sul cappellificio Masini al motto \"Per non dormire\", con la fiamma della volont\u00e0 e la pazienza della tela di ragno; completa l'allegoria l'occhio del sottoscala al cui centro spicca nuovamente la lepre.\nLa monumentalit\u00e0 della scalinata, in marmo bianco a due rampe con pedate curvilinee irregolari, \u00e8 esaltata dalla ringhiera in ferro battuto con intrecci floreali e corrimano in legno, con caposcala a forma di drago stilizzato e lampione a boccio di fiore, sempre in ferro battuto, come nodo di raccordo fra le rampe sul pianerottolo del primo piano.\nQui, la distribuzione delle stanze, adibite a camere da letto, si ripete intorno ad un vano ottagonale pavimentato a mosaico, ornato da stucchi e coperto con una cupoletta chiusa al centro da una vetrata circolare raffigurante S. Giorgio e il drago. In asse con la vetrata sul pianerottolo una seconda vetrata immette nel bagno padronale, che conserva le cornici in stucco, i rivestimenti e gli apparecchi sanitari originali e si affaccia sul terrazzo della facciata principale.\nLe stanze sui lati conservano anch'esse le decorazioni in stucco o pittoriche del soffitto, le tappezzerie in damasco, i pavimenti in parquet geometrici e i mobili dell'epoca, la cui pesantezza di disegno contrasta non poco con la lievit\u00e0 di episodi pi\u00f9 raffinati quali, soprattutto, le vetrate policrome e i sinuosi ferri battuti delle ringhiere e dei lumi.\nGli ambienti del sottotetto, privi di decori e pavimentati in graniglia colorata, sono anch'essi aperti intorno al disimpegno ottagonale, coperto da un lucernario a vetri trasparenti e caratterizzato da un pozzo centrale recinto da una ringhiera in ferro smaltato a protezione della vetrata policroma del soffitto del vano sottostante.\nDal sottotetto si accede alla torretta e di qui all'osservatorio superiore tramite una stretta scala a chiocciola in ghisa con gradini a traforo.\nIl giardino.\nTramite l'ingresso laterale sul retro dell'edificio si ritorna nel giardino, punteggiato da episodi decorativi e di arredo che fungono da poli di attrazione e di sosta lungo i percorsi: oltre all'uccelliera con le cariatidi, il pozzo e la fontana con il tritone, particolarmente interessante \u00e8 il chioschetto circolare con cupoletta sostenuta da colonne composite, sovrastante una grotta artificiale popolata da fantastici mostri marini, sempre opera dello scultore Brandaglia.\nAl clima di esotismo che pervade il giardino si riconduce anche la scelta delle essenze arboree, tra le quali spiccano due araucarie nella parte dell'ingresso principale, vera rarit\u00e0 all'epoca della costruzione.\nI due corpi della serra e della rimessa si collocano a chiusura dell'angolo Nord della propriet\u00e0 e si configurano come due episodi di differente impostazione architettonica.\nPreceduto dalla fontana con la statua bronzea della Primavera, opera di Pietro Guerri, il padiglione ad un solo piano della limonaia appare squisitamente art-nouveau nella sinuosit\u00e0 delle linee di facciata, aperta in due grandi vetrate tondeggianti circondate da archi a sesto ribassato e decori floreali in ferro battuto e protette da tettoie in vetro. Coperta a terrazzo con parapetto traforato e ornato da rami lunghi e sottili, la limonaia \u00e8 arricchita dagli episodi plastici degli animali alati reggilampada sugli spigoli e dei vasi e dei limoni a stucco sulla sommit\u00e0 dei pilastri laterali e centrale. La particolare posizione della statua della Primavera, collocata in corrispondenza del pilastro centrale del prospetto, crea inoltre un effetto di corpo unico con l'edificio, che sembra cos\u00ec incorniciare la giovane figura femminile dalle vesti ondeggianti recante allusivamente una ghirlanda di fiori tra le mani.\nAlla leggerezza fin-de-siecle della serra si oppone la pi\u00f9 rigida grafia della contigua palazzina a due piani della rimessa. Il pian terreno appare inquadrato da tozze paraste bugnate e aperto dagli ampi fornici dei garage decorati dalle protome alate della Vittoria, e il primo piano caratterizzato da finestre trifore e pi\u00f9 strette lesene a sostegno del cornicione superiore, culminante a sua volta con il parapetto del terrazzo dominato alle estremit\u00e0 da due aquile ad ali spiegate che trattengono tra gli artigli una ruota gommata, allusiva alla destinazione d'uso dell'edificio. Pi\u00f9 leggiadre le decorazioni della piccionaia posta sul tetto, dove l'originale gronda lignea molto sporgente protegge le pitture di voli di rondine."}
{"id": "1744688", "revid": "287204", "url": "https://it.wikipedia.org/wiki?curid=1744688", "title": "Pierre Naville", "text": "Fu surrealista, comunista e poi trotskista. Infine membro del Partito socialista unificato francese. Si occup\u00f2 di sociologia del lavoro.\nSurrealista della prima ora.\nFiglio di un banchiere agiato di Ginevra, interrompe gli studi per lanciarsi nell'esperienza surrealista.\nNel 1922, insieme a Philippe Soupault, Francis G\u00e9rard (G\u00e9rard Rosenthal), Max Jacob, Louis Aragon, Blaise Cendrars e Mathias L\u00fcbeck fonda la rivista d'avanguardia \"l'\u0152uf dur\".\nNei primi anni venti \u00e8 condirettore, con Benjamin P\u00e9ret, dei primi tre numeri di \"La r\u00e9volution surr\u00e9aliste\" e nel 1924 fonda il \"Bureau de recherches surr\u00e9alistes\" e partecipa attivamente al movimento con Andr\u00e9 Breton. Nel 1926, pubblica un testo intitolato \"La Rivoluzione e gli Intellettuali (Cosa possono fare i surrealistes)\", in cui tenta di far evolvere il surrealismo verso il marxismo. Questo testo provocher\u00e0 una crisi in seno al movimento surrealista che finir\u00e0 per allontanare Naville, sebbene il movimento surrealista stesse effettivamente intraprendendo l'evoluzione da lui preconizzata.\nPolitica nella sinistra radicale.\nMantiene, dall'epoca dei suoi studi alla Sorbonne, i legami con Georges Politzer e Henri Lefebvre con i quali condivide l'interesse per il marxismo. \nNel 1926, aderisce al Partito Comunista Francese dove assume la direzione della rivista \"Clart\u00e9\". Sar\u00e0 poi seguito dai surrealisti: Louis Aragon, Andr\u00e9 Breton, Paul \u00c9luard, Benjamin P\u00e9ret e Pierre Unik, che aderiranno nel 1927.\nFa parte della delegazione che visita Trotsky a Mosca nel 1927. Torner\u00e0 persuaso dalle tesi di Trotsky e sar\u00e0 quindi espulso dal Partito nel 1928 per deviazionismo.\nPartecipa alla vita e alla stampa dell'estrema sinistra francese di orientamento trotskista. Malgrado il suo impegno insieme a Jean Van Heijenoort al fianco di Trotsky in esilio romper\u00e0 con questa corrente nel 1939. Fatto prigioniero nel 1940 poi liberato nel 1941, riprende i suoi studi in filosofia, per entrare infine nel CNRS. Anima quindi i tentativi di creare una sinistra marxista antistalinista nella \"Revue internationale\".\nPassando attraverso il \"Parti socialiste unitaire\", detto \"primo PSU\", continua il suo impegno per una sinistra moderna nel \"Parti socialiste de gauche (PSG)\" poi nella \"Union de la gauche socialiste\" prima di partecipare alla fondazione del PSU durante la Quinta Repubblica. Bench\u00e9 in maniera critica, rester\u00e0 fedele alla linea \"realista\" di Gilles Martinet e Michel Rocard e manifester\u00e0 un rifiuto completo nei confronti di Fran\u00e7ois Mitterrand.\nPsicosociologia del lavoro.\nNel 1947 \u00e8 nominato Direttore di ricerca al CNRS e lavora con Georges Friedmann presso il \"Centre d'\u00e9tudes sociologiques\". Dedica i suoi studi alla psicosociologia del lavoro, allo studio dell'automazione dei processi produttivi, della societ\u00e0 industriale, la psicologia del comportamento.\nSi interessa inoltre dei teorici della guerra, in particolare Clausewitz, di cui cura l'edizione francese delle opere complete."}
{"id": "1744690", "revid": "599013", "url": "https://it.wikipedia.org/wiki?curid=1744690", "title": "Pau d'Arco", "text": "Pau d'Arco \u00e8 il nome di diverse localit\u00e0:"}
{"id": "1744692", "revid": "438678", "url": "https://it.wikipedia.org/wiki?curid=1744692", "title": "Cristo de las Noas", "text": "Il Cristo de las Noas \u00e8 una colossale statua di Cristo posta sulla sommit\u00e0 di una collina detta \"Cerro de las Noas\", nei pressi della citt\u00e0 di Torre\u00f3n, nello stato di Coahuila in Messico. \u00c8 stata creata dallo scultore Vladimir Alvarado, che ha voluto questa statua come protezione della citt\u00e0.\nLa statua misura 21,8 metri di altezza ed \u00e8 costruita in cemento armato; pesa circa 580 tonnellate ed \u00e8 il simbolo non solo di Torre\u00f3n, ma di tutta la regione della Comarca Lagunera. Il progetto fu concepito nel 1973 dal sacerdote cattolico Jos\u00e9 Rodr\u00edguez Tenorio. \n\u00c8 la terza pi\u00f9 grande statua di Cristo in America Latina, essendo preceduta solo dal Cristo Redentore di Rio de Janeiro in Brasile e dal Cristo de la Concordia a Cochabamba, in Bolivia. \nIl nome deriva dal \"Cerro de las Noas\", una collina cos\u00ec chiamata per via di un cactus che cresce su di essa. \nA fianco del santuario del Cristo de las Noas \u00e8 stata creata un'area dedicata al turismo religioso, con repliche della Terra Santa e un ristorante panoramico."}
{"id": "1744697", "revid": "919135", "url": "https://it.wikipedia.org/wiki?curid=1744697", "title": "Formule di Newton-Cotes", "text": "In analisi numerica, le formule di Newton-Cotes sono un gruppo di formule adoperate nell'integrazione numerica (detta anche \"quadratura\") che si basano sulla valutazione dell'integrando in \"n\"+1 punti equidistanti. Le formule sono chiamate cos\u00ec in onore di Isaac Newton e Roger Cotes.\nLe formule di Newton-Cotes possono essere utili se il valore dell'integrando nei punti equidistanti \u00e8 noto. Se \u00e8 possibile modificare i punti dove \u00e8 valutato l'integrando, allora \u00e8 preferibile usare altri metodi come la quadratura di Gauss.\nDescrizione.\nSi assume che il valore di una funzione \"f\" \u00e8 noto nei punti equidistanti \"x\"\"i\", per \"i\" = 0, \u2026, \"n\". Esistono due tipi di formule di Newton-Cotes: la forma \"chiusa\", che valuta il valore della funzione in tutti i punti, e la forma \"aperta\", che non considera i valori della funzione nei suoi estremi. La formula di Newton-Cotes chiusa di grado \"n\" \u00e8 definita come:\ndove \"x\"\"i\" = \"h\" \"i\" + \"x\"0,\ncon \"h\" (chiamato \"passo\") uguale a (\"x\"\"n\" \u2212 \"x\"0)/\"n\". Le \"w\"\"i\" sono chiamate \"pesi\".\nCome si pu\u00f2 notare nella seguente derivazione, i pesi provengono dai polinomi di Lagrange. Ci\u00f2 significa che dipendono solo dalle \"x\"\"i\" e non dalla funzione \"f\". Sia \"L\"(\"x\") il polinomio di Lagrange di interpolazione per i punti noti (\"x\"0, \"f\"(\"x\"0) ), \u2026, (\"x\"n, \"f\"(\"x\"n) ); allora:\nLa formula di Newton-Cotes aperta di grado \"n\" \u00e8 definita invece come:\nI pesi si ricavano in maniera simile alla formula chiusa.\nInstabilit\u00e0 per gradi molto grandi.\nLe formule di Newton-Cotes si possono ricavare per qualsiasi grado \"n\". Tuttavia, per \"n\" molto grandi, la formula pu\u00f2 risentire del fenomeno di Runge, dove l'errore cresce in maniera esponenziale se \"n\" \u00e8 elevato. In tal caso si adottano solitamente metodi molto stabili, come ad esempio la quadratura di Gauss con punti di integrazione non equidistanti. Se poi non possono essere usati neanche questi, perch\u00e9 l'integrando \u00e8 definito solo su punti equidistanti, allora il fenomeno di Runge pu\u00f2 essere evitato usando una formula composta, come descritto in seguito.\nFormule di Newton-Cotes chiuse.\nNella tabella sono elencate alcune formule di Newton-Cotes di tipo chiuso.\n\"Nota bene: la notazione formula_4 \u00e8 un'abbreviazione di formula_5\" e formula_6.\nL'esponente del passo \"h\" nel termine d'errore mostra il tasso di decremento dell'errore di approssimazione. La derivata di \"f\" nel termine d'errore mostra quali polinomi possono essere integrati esattamente (cio\u00e8 con errore uguale a zero).\nFormule di Newton-Cotes aperte.\nNella tabella sono elencate alcune formule di Newton-Cotes di tipo aperto.\nFormule composte.\nPer ottenere una certa accuratezza dalle formule di Newton-Cotes, il passo \"h\" deve essere piccolo; ci\u00f2 significa che l'intervallo di integrazione formula_7 dovr\u00e0 essere anch'esso piccolo, il che non \u00e8 sempre vero. Per questo motivo, di solito si sceglie di calcolare l'integrale dividendo l'intervallo formula_7 in tanti piccoli sottointervalli, ai quali si applica di volta in volta le formule di Newton-Cotes, e sommando poi i risultati. Questo procedimento \u00e8 chiamato formula composta.\nSi ipotizza di dividere l'intervallo formula_7 in formula_10 sottointervalli equidistanti mediante i punti formula_11, formula_12."}
{"id": "1744698", "revid": "37401", "url": "https://it.wikipedia.org/wiki?curid=1744698", "title": "Accezione", "text": "Il termine \"accezione\" indica ciascuno dei differenti significati di una parola ovvero il significato che una data parola assume in un contesto.\nDue vocaboli con significato diverso ma uguale etimo propriamente rappresentano due accezioni del medesimo lessema (in tal caso il lessema \u00e8 polisemico). Di norma, sul dizionario, tali lessemi sono raggruppati sotto il medesimo lemma e segnalati con numeri arabi (ad esempio, \"re\" nel senso di sovrano e \"re\" nel senso di carta da gioco). In qualche caso, i moderni lessicografi scelgono di trattare in lemmi separati lessemi che hanno s\u00ec lo stesso etimo, ma, in prospettiva sincronica, sono sentiti troppo distanti dai parlanti (ad esempio, \"calcolo\" nel senso di operazione matematica e \"calcolo\" nel senso medico di concrezione di sali: i due termini derivano entrambi da \"c\u0103lculu(m)\", 'sassolino').\nIn italiano, il termine \"accezione\" ha una buona diffusione, mentre i corrispettivi francese (\"acception\") e inglese (\"acceptation\") sono di uso raro."}
{"id": "1744700", "revid": "115802345", "url": "https://it.wikipedia.org/wiki?curid=1744700", "title": "Streptococcus thermophilus", "text": "Streptococcus thermophilus \u00e8 una specie di batterio Gram-positivo anaerobio aerotollerante. Risulta citocromo-, ossidoenzimasi- e catalasi-negativo, che non genera spore e privo di motilit\u00e0. Questo batterio omofermentativo, \u00e8 inoltre classificato come un batterio lattico (LAB).\n\"Streptococcus thermophilus\" \u00e8 un microrganismo termofilo la cui temperatura ottimale di crescita \u00e8 compresa fra i 37 e i 42 \u00b0C, e cresce male a temperature basse, 18-20 \u00b0C. \u00c8 termotollerante in quanto pu\u00f2 resistere a trattamenti di termizzazione e di pastorizzazione a 62 \u00b0C per 20-30 minuti. Il suo diametro \u00e8 di 300 nanometri.\nSi pu\u00f2 trovare nel latte e in molte colture naturali per la produzione di formaggi come asiago, provolone, emmenthal, groviera, montasio, mozzarella, ed \u00e8, insieme al \"Lactobacillus bulgaricus\", uno dei due batteri usati nella produzione di yogurt secondo prescrizione di legge.\nPu\u00f2 sopravvivere ai succhi gastrici a meno che l'acidit\u00e0 non sia eccessiva (pH &lt; 3), ed in tal modo pu\u00f2 entrare a pieno titolo nella flora probiotica intestinale."}
{"id": "1744701", "revid": "36426", "url": "https://it.wikipedia.org/wiki?curid=1744701", "title": "Jean Nicholas Jadot", "text": ""}
{"id": "1744703", "revid": "228587", "url": "https://it.wikipedia.org/wiki?curid=1744703", "title": "Primavera (disambigua)", "text": ""}
{"id": "1744708", "revid": "729019", "url": "https://it.wikipedia.org/wiki?curid=1744708", "title": "Eosinofilia", "text": "Per eosinofilia si intende una elevata concentrazione degli eosinofili nel sangue (superiore a 500/microL).\nTipologia.\nA seconda dell'organo che manifesta un'elevata conta degli eosinofili possiamo avere:\nInoltre esiste una forma grave, una sua evoluzione quando viene interessato un organo e lo stato dura da pi\u00f9 mesi, la mialgia eosinofila.\nIl valore degli eosinofili viene oggi considerato normale fino al 3% del totale, anche se molti laboratori, a causa dell'aumento diffuso degli stessi nella popolazione hanno portato i limiti di riferimento anche al 7% o al 10%. Si pu\u00f2 parlare di eosinofilia quando sono presenti nel sangue pi\u00f9 di 500 eosinofili/\u03bcl.\nEziologia.\nEsistono numerose malattie che si manifestano anche con eosinofilia:\nSe sono l'unico segno clinico delle analisi di laboratorio, la presenza di eosinofili ad una percentuale elevata (superiore a 10) \u00e8 a volte indice di due possibili diverse condizioni: una parassitosi intestinale (vermi, protozoi, ossiuri ecc.), oppure un'intolleranza alimentare."}
{"id": "1744710", "revid": "1543377", "url": "https://it.wikipedia.org/wiki?curid=1744710", "title": "Reggimento (Repubblica di Venezia)", "text": "Nell'ordinamento dell'antica Repubblica di Venezia i reggimenti erano le circoscrizioni territoriali di base in cui si componevano i domini veneziani. Il nome derivava dal fatto che in tali territori Venezia inviava a \"reggere\" l'amministrazione propri magistrati, detti appunto genericamente \"rettori\" o \"rappresentanti\", per il fatto che essi rappresentavano nella citt\u00e0 \"dominata\" il potere de \"la Dominante\".\nStruttura e organizzazione.\nGeneralmente un reggimento nasceva da un atto formale di \"dedizione\", cio\u00e8 da un trattato stipulato tra Venezia e la citt\u00e0 assoggettata, in cui quest'ultima, in modo pi\u00f9 o meno forzato, accettava di \"darsi\" alla Repubblica, riconoscendo la \"sovranit\u00e0\" del Doge. In cambio Venezia, divenuta cos\u00ec citt\u00e0 \"dominante\", riconosceva alla \"dominata\" il generale mantenimento degli ordinamenti pre-veneziani, lasciando dunque sostanzialmente al potere la locale classe dirigente. Il segno del mutato regime era tuttavia l'insediamento di \"rettori\" nominati dal Maggior Consiglio, che andavano a porsi al vertice della locale struttura amministrativa.\nI \"Rettori\".\nIl titolo e il numero dei rettori inviati in un reggimento, nonch\u00e9 la loro durata in carica potevano variare molto da localit\u00e0 a localit\u00e0. In ci\u00f2 intervenivano infatti diverse considerazioni riguardanti l'importanza del luogo e la sua rilevanza strategica, militare ed economica, il tipo di ordinamento su cui il potere veneziano si andava ad innestare, nonch\u00e9 il tipo di funzioni che i magistrati sarebbero andati a svolgere nel reggimento.\nAnche i titoli assegnati ai rettori risultavano piuttosto vari. Vi erano infatti quelli di:\nIl potere dei rettori e il loro rapporto con i locali organi rappresentativi era regolato dai \"capitoli\", cio\u00e8 dagli articoli del trattato di dedizione e dalle loro successive implementazioni, e dalle \"commissioni\", cio\u00e8 gli obblighi e i diritti, sia ordinari che speciali, loro assegnati dal governo veneziano al momento della nomina. Ai rappresentanti locali era possibile fare ricorso a Venezia per la modifica dei \"capitoli\" o in appello contro le decisioni dei Rettori. Tuttavia la legge proibiva ai consigli cittadini di rivolgersi alla \"Dominante\" senza il preventivo assenso del proprio rettore, cos\u00ec che eventuali lamentele potevano essere elevate solo alla scadenza del mandato del rettore e solo quando il suo successore ne riconoscesse le valide motivazioni. Gli obblighi e i diritti dei rettori erano definiti da un'apposita commissione detta dei \"Correttori dei Reggimenti\" (o \"Regolatori dei Reggimenti\").\nIl rifiuto da parte di un patrizio veneziano all'assegnazione di un reggimento comportava la perdita di tutti gli incarichi pubblici e il pagamento di una pesante multa all'Erario.\nSin dal 1250 ciascun rettore, al rientro nella capitale al termine del proprio mandato, era tenuto ad esporre al Senato una relazione circa lo stato della provincia che aveva amministrato e le azioni di governo da lui condotte. Tale obbligo venne successivamente rinnovato e ampliato con decreto del 15 novembre 1524.\nI \"Camerlenghi dei Reggimenti\".\nIn tutti i \"reggimenti\" di Terraferma erano poi presenti dei camerlenghi, responsabili della locale \"camera fiscale\", cio\u00e8 della tesoreria incaricata della riscossione e della concessione delle regal\u00ece, cio\u00e8 dei diritti sovrani spettanti alla Repubblica in nome della sovranit\u00e0 del Doge. Questi facevano poi riferimento nella \"Dominante\" alla magistratura dei \"Provveditori Sopra Camere\" per la verifica contabile e ai \"Camerlenghi de Com\u00f9n\", che invece incameravano fisicamente il pagamento.\nNei reggimenti di Terraferma, oltre alle regalie riguardanti miniere, boschi, riserve di caccia, etc. si riscuotevano poi:"}
{"id": "1744712", "revid": "155136", "url": "https://it.wikipedia.org/wiki?curid=1744712", "title": "Provveditori Sopra Camere", "text": ""}
{"id": "1744714", "revid": "729019", "url": "https://it.wikipedia.org/wiki?curid=1744714", "title": "Draconarius", "text": "Il draconarius era un \"signifer\" incaricato di portare il \"draco\", uno stendardo di cavalleria usato in epoca tarda nell'esercito romano, ma anche della stessa coorte. Il draco era un'insegna della cavalleria, consistente in un'asta a cui era fissata una testa metallica raffigurante un animale ruggente (lupo o drago) collegata a una lunga manica a vento, variamente decorata. Il draco \u00e8 raffigurato tra i trofei catturati ai Daci nella colonna traiana e tra le truppe nell'arco di Galerio. Si ritiene che tale insegna abbia avuto origine tra i cavalieri dei popoli barbari, in particolare i daci e i sarmati e sia stato adottato anche dai romani quando questi popoli iniziarono a fornire truppe ausiliarie a Roma nel II secolo.\nParimenti, fu definito con questo termine militare colui che nelle processioni era addetto a portare la croce (croce processionale) ispirata, pare, al labaro costantiniano, inalberata su un'asta (croce astata o croce astile)."}
{"id": "1744715", "revid": "111319", "url": "https://it.wikipedia.org/wiki?curid=1744715", "title": "Santar\u00e9m (Brasile)", "text": ""}
{"id": "1744716", "revid": "1543377", "url": "https://it.wikipedia.org/wiki?curid=1744716", "title": "Fondazione SF Magazine", "text": "Fondazione SF Magazine \u00e8 una rivista amatoriale senza scopo di lucro pubblicata dall'agosto del 2001 come bollettino ufficiale dell'associazione Fondazione Science Fiction.\nFondata da Claudio Chillemi ed Enrico Di Stefano (vincitore del Premio Italia nel 2008), la rivista si \u00e8 avvalsa, nel corso degli anni, del contributo di numerose personalit\u00e0 di spicco della fantascienza italiana e straniera. Dal 2004 fa parte stabilmente della redazione Emilio Di Gristina, esperto traduttore dal francese a cui si deve la riscoperta di Jos\u00e9 Moselli (autore di protofantascienza francese), nonch\u00e9 curatore del sito Uraniasat dedicato alla collana di fantascienza Urania della Arnoldo Mondadori Editore.\nLa rivista \u00e8 stata pi\u00f9 volte finalista al Premio Italia aggiudicandoselo per tre volte, nel 2006, nel 2008 e nel 2010. Copertinisti d'eccezione della rivista sono stati Franco Brambilla, Philippe Caza e Tiziano Cremonini."}
{"id": "1744717", "revid": "486946", "url": "https://it.wikipedia.org/wiki?curid=1744717", "title": "Caronte (I Cavalieri dello zodiaco)", "text": ""}
{"id": "1744718", "revid": "161273", "url": "https://it.wikipedia.org/wiki?curid=1744718", "title": "Dinastia Jin orientale", "text": ""}
{"id": "1744719", "revid": "729019", "url": "https://it.wikipedia.org/wiki?curid=1744719", "title": "Basofilia", "text": "Per basofilia in campo medico, si intende una elevata concentrazione dei basofili nel sangue, superiore come concentrazione a 100\u00a0mm cubici.\nDiagnosi correlate.\nUn'elevata basofilia come elemento isolato \u00e8 raro trovarlo in campo medico, molto pi\u00f9 comune \u00e8 l'associazione con diversi tipi di patologie come la leucemia a grandi linfociti granulari, infezioni virali, colite ulcerosa, mastocitosi e altri stati morbosi."}
{"id": "1744722", "revid": "111319", "url": "https://it.wikipedia.org/wiki?curid=1744722", "title": "Soure (Par\u00e1)", "text": ""}
{"id": "1744730", "revid": "1005847", "url": "https://it.wikipedia.org/wiki?curid=1744730", "title": "Presidenti della Camera dei Deputati italiana", "text": ""}
{"id": "1744731", "revid": "1305772", "url": "https://it.wikipedia.org/wiki?curid=1744731", "title": "Soure", "text": "Soure \u00e8 il nome di diverse localit\u00e0:"}
{"id": "1744733", "revid": "36426", "url": "https://it.wikipedia.org/wiki?curid=1744733", "title": "Natura di Cristo", "text": ""}
{"id": "1744734", "revid": "28592", "url": "https://it.wikipedia.org/wiki?curid=1744734", "title": "Popoli barbari", "text": ""}
{"id": "1744735", "revid": "1186766", "url": "https://it.wikipedia.org/wiki?curid=1744735", "title": "Villa La Farnia", "text": "la Villa della Farnia si trova nella campagna di Pistoia presso l'abitato di San Giorgio all'Ombrone, alla confluenza fra i torrenti Tazzera e Torbecchia.\nStoria e descrizione.\nIl primo nucleo della villa fu eretto nel 1348 (l'anno della Peste nera) dalla famiglia Dondori, banchieri pistoiesi, che possedevano il grande palazzo di fronte alla chiesa di S.Andrea a Pistoia, che poi passer\u00e0 ai Fabroni.\nLa \"casa da cittadino\", piuttosto piccola e di soli due piani, fu posizionata al centro di una tenuta triangolare delimitata esattamente dall'antica via di Gora e Barbatole e dal corso dei due torrenti Tazzera e Torbecchia.\nNel corso del Cinquecento Francesco Dondori ampli\u00f2 l'edificio sui due lati di levante e di ponente e nel 1637 il nipote Felice Dondori procedette ad un generale rialzamento dell'edificio ed all'aggiunta sul lato nord di una casa colonica, e sul lato est di un portico sormontato da un loggiato a tre archi. Al confine del giardino fu anche realizzata una grande tinaia.\nPassata per via femminile alla famiglia Cellesi, la villa fu ulteriormente ampliata nel 1797 con l'aggiunta di un corpo di fabbrica per salotto e dispense.\nNel corso del Settecento fu realizzato il giardino all'inglese antistante alla villa con l'impianto alberi di altofusto e la costruzione di un laghetto con una piccola isola. Degli alberi originari sopravvivono ancora una grande sequoia, un tiglio, un ippocastano, una lagerstroemia, una magnolia ed un glicine. \nProprio alla fine del Settecento la villa prese il nome di \"Farnia\", da un albero di questa specie (\"Quercus robur\") che, piantato in fondo al podere due secoli prima, aveva assunto proporzioni gigantesche.\nI Cellesi si estinsero nel 1860 lasciando la Farnia in eredit\u00e0 a Cesare Marchetti, trisavolo degli attuali proprietari. La villa, dal 1348, epoca della costruzione, fin ad oggi, non \u00e8 mai stata venduta e la propriet\u00e0 si \u00e8 trasmessa sempre per successione.\nDal giugno all'agosto del 1944 la villa fu requisita dalla Wehrmacht e per alcuni giorni vi alloggi\u00f2 il comandante in capo delle truppe tedesche in Italia, feldmaresciallo Kesselring."}
{"id": "1744736", "revid": "28592", "url": "https://it.wikipedia.org/wiki?curid=1744736", "title": "Incursioni", "text": ""}
{"id": "1744737", "revid": "484362", "url": "https://it.wikipedia.org/wiki?curid=1744737", "title": "Danubiano", "text": ""}
{"id": "1744741", "revid": "28592", "url": "https://it.wikipedia.org/wiki?curid=1744741", "title": "Politica interna", "text": ""}
{"id": "1744742", "revid": "28592", "url": "https://it.wikipedia.org/wiki?curid=1744742", "title": "Purghe", "text": ""}
{"id": "1744743", "revid": "179980", "url": "https://it.wikipedia.org/wiki?curid=1744743", "title": "Daniel Rub\u00e9n Bilos", "text": ""}
{"id": "1744744", "revid": "28592", "url": "https://it.wikipedia.org/wiki?curid=1744744", "title": "Concilii", "text": ""}
{"id": "1744747", "revid": "28592", "url": "https://it.wikipedia.org/wiki?curid=1744747", "title": "Stato romano", "text": ""}
{"id": "1744749", "revid": "155136", "url": "https://it.wikipedia.org/wiki?curid=1744749", "title": "Reggimenti (Repubblica di Venezia)", "text": ""}
{"id": "1744754", "revid": "75012", "url": "https://it.wikipedia.org/wiki?curid=1744754", "title": "Cantu a tenore", "text": ""}
{"id": "1744757", "revid": "28592", "url": "https://it.wikipedia.org/wiki?curid=1744757", "title": "Campagna militare", "text": ""}
{"id": "1744758", "revid": "339392", "url": "https://it.wikipedia.org/wiki?curid=1744758", "title": "Teoria del punto Omega", "text": ""}
{"id": "1744760", "revid": "729019", "url": "https://it.wikipedia.org/wiki?curid=1744760", "title": "Monocitosi", "text": "Per monocitosi in campo medico, si intende una elevata concentrazione dei monociti nel sangue.\nDiagnosi correlate.\nSi osserva durante le manifestazioni flogistiche croniche soprattutto associate a TBC, sifilide, brucellosi, listeriosi, endocardite subacuta e mononucleosi infettiva. Nella forma maligna pu\u00f2 essere diagnosticato un linfoma di Hodgkin.\nTipologia.\nA seconda della sua progressione pu\u00f2 essere benigno, premaligno e maligno."}
{"id": "1744764", "revid": "287204", "url": "https://it.wikipedia.org/wiki?curid=1744764", "title": "Sovereign", "text": "Sovereign (sovrano in inglese) pu\u00f2 riferirsi a:"}
{"id": "1744765", "revid": "339392", "url": "https://it.wikipedia.org/wiki?curid=1744765", "title": "Cassazionista", "text": ""}
{"id": "1744766", "revid": "28592", "url": "https://it.wikipedia.org/wiki?curid=1744766", "title": "Gergale", "text": ""}
{"id": "1744773", "revid": "1086846", "url": "https://it.wikipedia.org/wiki?curid=1744773", "title": "Parma Football Club 2007-2008", "text": "Questa voce raccoglie le informazioni riguardanti il Parma Football Club nelle competizioni ufficiali della stagione 2007-2008.\nStagione.\nDopo la salvezza conquistata nel campionato 2006-07, il tecnico Ranieri si accord\u00f2 con la Juventus, venendo sostituito da Domenico Di Carlo. Alla prima giornata del torneo il nuovo allenatore fu protagonista di un curioso episodio: il tecnico avversario del Catania, Silvio Baldini, lo colp\u00ec con un calcio nel fondoschiena. L'inizio di stagione si rivela molto complicato con una sola vittoria nelle prime otto giornate (2-0 sul Torino) e la posizione di Di Carlo viene messa in discussione. La vittoria per 3-2 sul Livorno permise di salvare la sua panchina. Alla fine del girone di andata i ducali conquistarono 18 punti, frutto di 4 vittorie, 6 pareggi e ben 9 sconfitte. Particolarmente controversa fu la sconfitta con l'Inter a Milano, dove gli emiliani, in vantaggio per 1-2, subirono una rimonta nei minuti finali, anche a causa di un discusso rigore concesso ai nerazzurri.\nLa tifoseria inizi\u00f2 a contestare l'allenatore, che a marzo, dopo aver ottenuto 7 punti in altrettante gare nel girone di ritorno, fu sollevato dall'incarico per lasciare il posto a H\u00e9ctor C\u00faper. I risultati della squadra rimasero altalenanti, con lo spettro della retrocessione mai allontanato. Alla guida del tecnico argentino la squadra fece soli 6 punti in 9 partite e sprofond\u00f2 al penultimo posto. Alla terzultima giornata, tuttavia, il successo di misura con il Genoa parve riaccendere le speranze di salvezza. Malgrado la sconfitta con la Fiorentina nel turno successivo, la condanna anticipata del Livorno e il pareggio del Catania a Torino contro la Juventus tennero vivi i ducali fino all'ultima domenica.\nDopo la gara con i viola C\u00faper fu esonerato e la panchina affidata al tecnico della Primavera Manzo. Il Parma si gioc\u00f2 la salvezza contro l'Inter, dovendo prestare attenzione anche al risultato del Catania con la Roma: nerazzurri e giallorossi, a loro volta, erano in corsa per lo scudetto. Nel primo tempo, gli emiliani bloccarono i milanesi sullo 0-0: il contemporaneo vantaggio dei capitolini in Sicilia e dell'Empoli col Livorno non avrebbe comunque garantito la salvezza. Durante la ripresa, l'ingresso in campo di Zlatan Ibrahimovi\u0107 (autore di una doppietta all'andata) mut\u00f2 la situazione: lo svedese realizz\u00f2 due gol, mentre nel finale gli etnei raggiunsero il pari. La combinazione di risultati confin\u00f2 i ducali al penultimo posto, comportando la prima retrocessione in Serie B dopo 18 anni consecutivi nella massima categoria."}
{"id": "1744775", "revid": "28592", "url": "https://it.wikipedia.org/wiki?curid=1744775", "title": "Giurisdizione ordinaria", "text": ""}
{"id": "1744779", "revid": "1728", "url": "https://it.wikipedia.org/wiki?curid=1744779", "title": "Sovereign (moneta)", "text": ""}
{"id": "1744781", "revid": "281779", "url": "https://it.wikipedia.org/wiki?curid=1744781", "title": "Carpodromo", "text": "Il carpodromo \u00e8 solitamente un laghetto di piccole o medie dimensioni (spesso una ex cava) destinato alla pesca sportiva nel quale vengono immessi carpe, amur, breme, carassi. La pesca nel carpodromo \u00e8 di tipo \"catch &amp; release\", il pesce pescato viene tenuto vivo in una capiente nassa e rilasciato a fine pesca, oppure rilasciato immediatamente.\nLa tecnica di pesca pi\u00f9 usata \u00e8 quella con la canna fissa denominata \"roubasienne\": una canna ad innesti che raggiunge lunghezze attorno ai 13 metri. Il recupero del pesce viene effettuato facendo scorrere la canna su un apposito rullo fino ad una lunghezza di circa 4 metri (dipendente dalla profondit\u00e0 del posto di pesca) con la quale si completa il recupero del pesce. Normalmente la canna \u00e8 dotata di un \"elastico\" che si trova tra la parte terminale (cimino) e la lenza, che consente di poter \"duellare\" con pesci di taglia anche con lenze relativamente sottili, assorbendo le fughe del pesce. Le esche pi\u00f9 comuni sono i bigattini, il mais e il verme di terra."}
{"id": "1744782", "revid": "123366132", "url": "https://it.wikipedia.org/wiki?curid=1744782", "title": "Christel Pascal", "text": "Durante il periodo del suo matrimonio con lo sciatore francese Christophe Saioni aveva assunto anche il cognome del coniuge e gareggiava come Christel Pascal-Saioni.\nBiografia.\nStagioni 1992-2000.\nSpecialista della gare tecniche e in particolare dello slalom speciale originaria di Barcelonnette, Christel Pascal ottenne il primo risultato internazionale di rilievo ai Mondiali juniores di Maribor 1992, quando vinse la medaglia d'argento nello slalom speciale. Il primo piazzamento in Coppa del Mondo avvenne il 18 dicembre 1994 nello slalom speciale disputato a Sestriere, che chiuse al 17\u00ba posto. Debutt\u00f2 ai Campionati mondiali a Sestriere 1997, piazzandosi 18\u00aa nello slalom speciale; identico piazzamento ottenne due anni dopo nella rassegna iridata di Vail/Beaver Creek 1999.\nIl 20 novembre 1999 a Copper Mountain ottenne la sua unica vittoria in Coppa del Mondo, nonch\u00e9 primo podio, sempre in slalom speciale; pur non riuscendo pi\u00f9 in seguito a salire nuovamente sul gradino pi\u00f9 alto, conquist\u00f2 comunque altri otto podi in carriera. La stagione 1999-2000 fu la sua migliore in Coppa del Mondo, con il 12\u00ba posto nella classifica generale e il 2\u00ba in quella di slalom speciale vinta da \u0160pela Pretnar con 19 punti di vantaggio sulla Pascal.\nStagioni 2001-2006.\nNel 2001, in occasione dei Mondiali svoltisi a Sankt Anton am Arlberg, sempre tra i pali stretti vinse la medaglia d'argento, giungendo alle spalle della fuoriclasse svedese Anja P\u00e4rson; nello slalom gigante fu 7\u00aa. Ai XIX Giochi olimpici invernali di , sua unica partecipazione olimpica, si classific\u00f2 25\u00aa nello slalom gigante e non concluse lo slalom speciale; il 29 dicembre dello stesso anno conquist\u00f2 l'ultimo podio in Coppa del Mondo, a Semmering in slalom speciale (2\u00aa).\nAi Mondiali di Sankt Moritz 2003 fu 12\u00aa nello slalom speciale, mentre ai Mondiali di Bormio/Santa Caterina Valfurva 2005 vinse la medaglia di bronzo nella gara a squadre e fu nuovamente 12\u00aa nello slalom speciale. Si ritir\u00f2 dalle competizioni durante la stagione 2005-2006 e la sua ultima gara fu lo slalom speciale di Coppa del Mondo disputato a Maribor l'8 gennaio 2006, non completato dalla Pascal.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "1744791", "revid": "123980646", "url": "https://it.wikipedia.org/wiki?curid=1744791", "title": "Partenope Napoli Basket", "text": "La Partenope Napoli Basket \u00e8 una squadra di pallacanestro della citt\u00e0 di Napoli.\nStoria.\nFondata nel 1957 come sezione cestistica dell'Associazione Polisportiva Partenope, nella sua storia ha disputato numerose stagioni in Serie A (ottenendo un 2\u00ba posto nella stagione 1967-68 ed un 3\u00ba posto nella stagione 1968-69). Sotto la presidenza di Amedeo Salerno ha vinto la Coppa Italia 1968 (battendo in finale la Eldorado Bologna) e la Coppa delle Coppe nel 1970 (sconfiggendo in finale la squadra francese del Vichy).\nL'ultima apparizione tra i professionisti risale alla stagione 1997-1998 in Serie A2 in cui si piazz\u00f2 al 12\u00ba posto davanti alla A.P.L. Serapide Pozzuoli che retrocesse in B1. Per problemi finanziari questo 12\u00ba posto non serv\u00ec a nulla facendo sparire la Partenope e facendo risalire nel campionato di A2 del 1998-99, tramite ripescaggio, la APL Serapide Pozzuoli che l'anno successivo, il 1999-2000, si trasfer\u00ec a Napoli ridando spazio in serie A alla S.S. Basket Napoli.\nDopo il fallimento del progetto di rilancio nel 1998, la Partenope Napoli Basket ha continuato la sola attivit\u00e0 giovanile."}
{"id": "1744792", "revid": "104265", "url": "https://it.wikipedia.org/wiki?curid=1744792", "title": "Melania Grego", "text": "\u00c8 attualmente in forza alla Societ\u00e0 S.C. Volturno ma i principali successi li ottiene con l'Orizzonte Catania \u00e8 appassionata anche di pallavolo che pratica a livello amatoriale.\nHa vinto con il Setterosa (le colleghe di squadra erano Francesca Cristiana Conti, Martina Miceli, Carmela Allucci, Silvia Bosurgi, Elena Gigli, Manuela Zanchi, Tania Di Mario, Cinzia Ragusa, Giusi Malato, Alexandra Araujo, Maddalena Musumeci, e Noemi Toth) la medaglia d'oro alle Olimpiadi di Atene 2004 risultando decisiva nella Finale per l'oro giocata contro le padrone di casa e vinta per 10 a 9 ai tempi supplementari.\nSuo il gol decisivo del riscatto delle azzurre che avevano iniziato con difficolt\u00e0 l'incontro anche a causa di un clima fortemente ostile. Fino a quel momento, a causa di un infortunio alla spalla, la Grego aveva giocato solo una manciata di minuti nell'intera Olimpiade.\nLa trasmissione Rai \"Sfide\" ne ha ampiamente parlato in occasione della puntata dedicata al Setterosa trasmessa il 1\u00ba marzo 2007."}
{"id": "1744794", "revid": "486946", "url": "https://it.wikipedia.org/wiki?curid=1744794", "title": "Fides Partenope Napoli", "text": ""}
{"id": "1744798", "revid": "486946", "url": "https://it.wikipedia.org/wiki?curid=1744798", "title": "Fides Napoli", "text": ""}
{"id": "1744801", "revid": "6923", "url": "https://it.wikipedia.org/wiki?curid=1744801", "title": "Piero Maccaferri", "text": "Biografia.\nDopo le scuole elementari a Cilavegna (PV) e l'avviamento professionale a Mortara, si trasferisce a Milano per frequentare il liceo artistico e l'Accademia di Brera, dove ha per maestri Aldo Carpi e Achille Funi per la pittura e Benvenuto Disertori per l'incisione, mentre tra i compagni di corso ha Morlotti e Longaretti.\nNel 1939 collabora alla realizzazione della 1\u00aa Mostra Leonardesca a Milano, realizzando vari modelli tratti dai disegni di Leonardo.\nNel 1940 partecipa al Premio Hayez dove conquista il 1\u00ba premio, che viene esposto alla VII Triennale d'Arte Contemporanea di Milano.\nNel 1941 \u00e8 chiamato sotto le armi e inviato in Africa settentrionale dove viene fatto prigioniero dagli inglesi e viene trasferito al campo di prigionia n. 308 ad Amria, nel deserto e poi ad Alessandria d'Egitto.\nGrazie alla sua bravura nel disegno e nella pittura, ha la stima e la fiducia degli ufficiali inglesi che gli commissionano numerose opere. Di questo periodo resta un'interessante documentazione grafica, soprattutto ritratti di commilitoni.\nNell'agosto 1946 viene rimpatriato, lasciando ad Alessandria d'Egitto numerose opere che non verranno mai pi\u00f9 recuperate.\nTornato nella sua Lomellina, riprende a dipingere e, pur tra molte difficolt\u00e0, nel maggio 1947 organizza una personale a Milano, alla \"Galleria Borromini\".\nNel 1948 ottiene la cattedra all'insegnamento di Educazione Artistica alla Scuola Media Statale \"L. Travelli\" di Mortara (PV) e contemporaneamente prosegue la sua attivit\u00e0 di artista esponendo in diverse mostre personali e collettive a Milano, Parma, Pavia, Udine, Ferrara, Vigevano ed anche all'estero: Stoccolma, G\u00f6teborg, Malta, Londra, Citt\u00e0 del Capo, Citt\u00e0 Del Vaticano.\nNel 1964 riceve da Papa Paolo VI, in Udienza Privata, il \"Premio Assisi per l'incisione\", con l'opera \"San Francesco e Sorella Luna\" (calcografia in cera molle).\nNel 1987 viene invitato alla \"Triennale dell'incisione\" alla Permanente di Milano, dove presenta la serie delle \"12 Fatiche di Ercole\", vera e propria summa del suo lavoro di incisore.\nSulla sua opera hanno scritto numerosi critici tra i quali Lepore, De Grada, Traversi, Signorini, Rizzo, Poma ed altri.\nMuore il 29 giugno del 1992.\nOnorificenze.\nNel 1965 gli viene assegnata la \"Medaglia d'oro del Senato.\"\nNel 1966 riceve l'Onorificenza di \"Cavaliere della Repubblica Italiana dal\" \"Presidente del Consiglio\".\nEventi postumi.\nAnno 2002.\nAntologica alla Fondazione Roncalli di Vigevano (PV)\nAnno 2003.\nPersonale all'Associazione Borgoarte di Borgomanero (NO) dall'8 novembre al 1\u00ba dicembre\nBibliografia.\nDel suo lavoro sono stati redatti:\n- Il catalogo \"Piero Maccaferri\" a cura di Raffaele De Grada e Claudio Rizzo, Ed. Centro Diffusione Arte - Milano 1994\n- Il catalogo \"Piero Maccaferri tra verit\u00e0 e realt\u00e0\" a cura dell'Associazione BreraMilazzo - Milano 2015 - www.breramilazzo.org"}
{"id": "1744802", "revid": "1305772", "url": "https://it.wikipedia.org/wiki?curid=1744802", "title": "I Tried", "text": "I Tried \u00e8 il primo singolo del gruppo statunitense Midwest rap Bone Thugs-n-Harmony estratto dall'album \"Strength &amp; Loyalty\". Lo ha prodotto e vi ha partecipato Akon.\nInformazioni.\nLa canzone tratta delle difficolt\u00e0 che i membri del gruppo hanno dovuto affrontare nelle strade della loro citt\u00e0 natale, Cleveland.\nIl 7 aprile 2007 \"I Tried\" debutt\u00f2 nella chart \"Billboard Hot 100\", piazzandosi alla posizione n.82 una settimana dopo. Ha in seguito raggiunto la posizione n.6, mentre in Regno Unito si \u00e8 classificata alla 69\u00aa posizione.\nIl 7 marzo 2007 il videoclip debutt\u00f2 ufficialmente su \"Yahoo!\" e altri siti Internet. Il 31 dicembre raggiunse la posizione n.89 nella chart dell'emittente televisiva via cavo \"BET\" \"Notarized: Top 100 Videos of 2007\".\nRemix.\nQui di seguito, vengo elencati i remix del brano, ufficiali e non:\nTracce.\nLato A\nLato B"}
{"id": "1744816", "revid": "200644", "url": "https://it.wikipedia.org/wiki?curid=1744816", "title": "Bone Thugs-N-Harmony", "text": ""}
{"id": "1744823", "revid": "35804", "url": "https://it.wikipedia.org/wiki?curid=1744823", "title": "Nabbo", "text": ""}
{"id": "1744827", "revid": "212348", "url": "https://it.wikipedia.org/wiki?curid=1744827", "title": "Maximam Gravissimamque", "text": " Maximam Gravissimamque \u00e8 un'enciclica di papa Pio XI, promulgata il 18 gennaio 1924, e scritta all'Episcopato francese in occasione del ristabilimento delle relazioni diplomatiche con la Francia e dell'approvazione delle Associazioni Diocesane francesi. Annesso all'Enciclica un modello per la stesura degli Statuti di tali associazioni."}
{"id": "1744831", "revid": "212348", "url": "https://it.wikipedia.org/wiki?curid=1744831", "title": "Adimichinobe Echemandu", "text": "Fu selezionato come 208\u00ba assoluta nel Draft NFL 2004 dai Cleveland Browns. Viene chiamato anche Adimchinobe Echemandu oppure Joe Echemandu o Joseph Echema.\nCarriera universitaria.\nSi \u00e8 formato nell'Universit\u00e0 della California (Berkeley) giocando per la squadra dei Golden Bears.\nI suoi primi anni sono stati segnati da due infortuni gravi ai legamenti del ginocchio. Solo nella stagione 2003 ha potuto giocare tutte le 13 partite.\nComunque ha corso in totale 306 volte per 1434 yards e 16 touchdowns, ed ha ricevuto 33 volte per 264 yards con 2 touchdowns.\nHa fatto 22 ritorni su kickoff per 516 yards e 2 ritorni su punt per 5 yards.\nCarriera professionistica.\nNella sua stagione di debutto nel 2004, gioca come rookie per i Cleveland Browns nel ruolo di running back. Giocher\u00e0 in totale 4 partite, nessuna delle quali da titolare, con 8 corse per 25 yards e 1 fumble perso. Totalizza inoltre 3 ricezioni per 25 yard.\nIl 2 settembre (2005) firma per i Minnesota Vikings. Nel suo secondo anno gioca solo 2 partite, forzando un fumble.\nIl 5 settembre (2006) firma per gli Oakland Raiders. Nel suo terzo anno da professionista gioca 4 partite, mettendo a segno 2 tackles difensivi.\nNella sua quarta stagione, Echemandu inizia con i Raiders con cui gioca 2 partite. Il 10 ottobre 2007 passa agli Houston Texans dove gioca 7 partite, totalizzando 20 corse per 85 yards, 1 fumble perso ed 2 ricezioni per 11 yard.\nIl 26 dicembre 2007 viene svincolato dai Texans. Il 16 gennaio 2008 si accorda nuovamente con i Raiders con cui gioca l'ultima annata da professionista nel 2008.\nVittorie e premi.\n\"Nessuno\""}
{"id": "1744836", "revid": "712828", "url": "https://it.wikipedia.org/wiki?curid=1744836", "title": "Hanson (personaggio)", "text": ""}
{"id": "1744840", "revid": "767487", "url": "https://it.wikipedia.org/wiki?curid=1744840", "title": "Bela Vista do Toldo", "text": "Bela Vista do Toldo \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744843", "revid": "697352", "url": "https://it.wikipedia.org/wiki?curid=1744843", "title": "Vanit\u00e0", "text": "Nel linguaggio comune, il termine vanit\u00e0 indica un'eccessiva credenza nelle proprie capacit\u00e0 e attrazione verso gli altri. Prima del XIV secolo non aveva alcun significato narcisistico, ma era considerata una \"futilit\u00e0\". Il relativo termine vanagloria oggi \u00e8 visto come un sinonimo arcaico della \"vanit\u00e0\", un'ingiustificata vanteria. Dal suffisso vanus (mancanza di) e dal latino gloria.\nIn ambito filosofico, la vanit\u00e0 si riferisce ad un pi\u00f9 ampio senso di egoismo e superbia. Friedrich Nietzsche scrisse che, secondo lui, \"\"la vanit\u00e0 \u00e8 la paura di apparire originali: perci\u00f2 \u00e8 una mancanza di superbia, ma non necessariamente di originalit\u00e0\". In uno dei suoi aforismi, Mason Cooley disse che \"la vanit\u00e0, nutrita bene, diventa benevola. Se affamata, diventa maligna\"\".\nIn molte religioni la vanit\u00e0, nel suo significato pi\u00f9 moderno, \u00e8 considerata come una forma di auto-idolatria, nella quale l'individuo rifiuta Dio per la sua propria immagine, e di conseguenza non gli viene pi\u00f9 concessa la grazia divina. Le storie di Lucifero, di Adamo ed Eva, di Narciso e di vari altri accompagnano i protagonisti verso l'aspetto insidioso della vanit\u00e0 stessa. Negli insegnamenti Cristiani la vanit\u00e0 \u00e8 vista come un esempio della superbia, una dei sette peccati capitali. Questo elenco si \u00e8 allargato ultimamente con l'aggiunta della \"vanagloria\", considerata un peccato indipendente dalla superbia, e quindi non riconducibile ad essa.\nDefinizione ed etimologia.\n\u00abVano\u00bb pu\u00f2 significare vuoto, ma anche inutile, futile, inconsistente, fugace, inane; pi\u00f9 apparenza che sostanza. La connotazione del termine e dei suoi derivati quindi \u00e8 negativa, oltre che duplice, nel senso di:\nIn psicologia.\nTermini come \"narciso\" in luogo di \"vanitoso\", o \"narcisismo\" in luogo di \"vanit\u00e0\", sono nati verso la fine del diciannovesimo secolo con la nascita dei primi studi psicoanalitici. Oggi vengono erroneamente usati come sinonimi.\nQuando \u00e8 definita narcisismo, la vanit\u00e0 acquista una connotazione squisitamente patologica. Riportiamo qui di seguito quanto scritto alla pagina dedicata a Narciso nella sezione mitologia:\n\u00abNel 1899 Paul N\u00e4che \u00e8 la prima persona ad utilizzare il termine \"narcisismo\" in uno studio sulle perversioni sessuali.\nNel 1911 Otto Rank pubblica il primo scritto psicoanalitico specificamente centrato sul narcisismo.[10]\nNel 1914 Sigmund Freud pubblica un saggio sul narcisismo intitolato \"Introduzione al narcisismo\", dove amplia il significato del termine, introducendo i concetti di narcisismo primario e di narcisismo secondario o protratto.\nNel 1982 Havelock Ellis, un sessuologo inglese, usa il termine \"narcissus-like\" in un suo studio sull'autoerotismo, per indicare un tipo di perversione sessuale in cui l'individuo preferisce sessualmente il proprio corpo\u00bb.\nAttualmente la parola narcisismo indica un vero e proprio disturbo della personalit\u00e0.\nNel comportamento umano.\nNel comportamento umano, la vanit\u00e0 viene vista come futile e puerile compiacimento di s\u00e9; assenza di valori morali; superficialit\u00e0, mancanza di seriet\u00e0.\nIl \"Dizionario analogico della lingua italiana\" spiega la voce \"vanit\u00e0\" con: \u00abimmodestia, civetteria; spocchia; narcisismo, egocentrismo\", da cui discendono le \"Azioni: farsi bello, pavoneggiarsi, fare il pavone, fare il gallo; fare la ruota, darsi importanza, mettersi in evidenza, mettersi in mostra\u00bb. Gli aggettivi applicabili alle persone sono in questo caso \"vanesio, vanitoso, fatuo, tronfio; pavone, Narciso; smorfiosa, civetta.\"\nNel suo \"Dizionario dei sinonimi della lingua italiana\", Niccol\u00f2 Tommaseo pone il termine \"vanit\u00e0\" (nell'ambito dei comportamenti umani) nell'area semantica della superbia insieme ad alterigia, orgoglio, disdegno, presunzione. \u00abLa vanit\u00e0 \u00e8 vana opinione del proprio merito, congiunta alla smania di mettere il proprio merito in cose vane e dappoco. La vanit\u00e0 ha pi\u00f9 del ridicolo che i vizii notati [...] viene da leggerezza di mente [...]. Tanto la vanit\u00e0 si distingue dai vizii notati, che in luogo d'essere arrogante, ambiziosa, presuntuosa, altera, superba, la si collega, talvolta, a certa semplicit\u00e0, a certa grazia; in specialit\u00e0 nelle donne\u00bb.\nComunemente la vanit\u00e0 \u00e8 definita come l'eccessivo desiderio di attuare una propria perfetta immagine (perfetta dal punto di vista del soggetto che la ricerca) da esporre al \"pubblico\", al \"prossimo\" o al \"mondo\". \nNel parlare popolare, alcuni confondono la vanit\u00e0 con l'orgoglio e l'egoismo o la superbia. Ma appartiene pi\u00f9 all'area della superficialit\u00e0 che del male. La religione cattolica, ad esempio, non la vanit\u00e0, bens\u00ec la superbia annovera tra i vizi capitali.\nIl concetto della vanit\u00e0 si esprime nella mitologia greca, in modo sintetico e preciso, attraverso la figura di Narciso. Egli, giovane innamorato dell'immagine di s\u00e9 riflessa nell'acqua del fiume, non pu\u00f2 pi\u00f9 allontanarsene:\n\u00abContempla gli occhi che sembrano stelle, contempla le chiome degne di Bacco e di Apollo, e le guance levigate, le labbra scarlatte, il collo d'avorio, il candore del volto soffuso di rossore [...] Oh quanti inutili baci diede alla fonte ingannatrice! [...] Ignorava cosa fosse quel che vedeva, ma ardeva per quell'immagine [...]\u00bb finendo, in tal modo, di morire d'amore.\nIn pittura.\nVanit\u00e0 \u00e8 una particolare specie di natura morta in cui la composizione allegorica suggerisce l'idea che l'esistenza \u00e8 vuota, inutile, la vita umana \u00e8 precaria e di scarsa importanza. Molto in voga nel Barocco specialmente nei Paesi Bassi, il tema della vanit\u00e0 venne esteso a composizioni pittoriche in cui si trovavano rappresentati anche personaggi ancora viventi, come nel caso de \"Gli Ambasciatori\" di Holbein.\nIl titolo e la concezione di base sono presi da un versetto del \"Qoelet\" (o \"Ecclesiaste\"), libro dell'Antico Testamento: \u00ab\u05d4\u05b2\u05d1\u05b5\u05dc \u05d4\u05b2\u05d1\u05b8\u05dc\u05b4\u05d9\u05dd \u05d4\u05b7\u05db\u05b9\u05bc\u05dc \u05d4\u05b8\u05bd\u05d1\u05b6\u05dc \u00bb (\u00ab\"vanitas vanitatum et omnia vanitas\"\u00bb, cio\u00e8 \"vanit\u00e0 delle vanit\u00e0, tutto \u00e8 vanit\u00e0\"). Ci\u00f2 che viene tradotto con la parola vanit\u00e0, significa letteralmente \"alito leggero, soffio effimero\u00bb. Il messaggio \u00e8 l'invito a meditare sulla natura precaria e vuota della vita umana, sull'inutilit\u00e0 dei piaceri terreni di fronte alla morte sempre in agguato."}
{"id": "1744845", "revid": "110157", "url": "https://it.wikipedia.org/wiki?curid=1744845", "title": "Canoinhas", "text": "Canoinhas \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas. La guerra do contestado , tra popolazione locale e governo centrale , combattuta tra il 1912 ed il 1916 ha visto svolgersi qui i momenti centrali."}
{"id": "1744846", "revid": "110157", "url": "https://it.wikipedia.org/wiki?curid=1744846", "title": "Irine\u00f3polis", "text": "Irine\u00f3polis \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744847", "revid": "2091899", "url": "https://it.wikipedia.org/wiki?curid=1744847", "title": "Tafone", "text": "Il tafone \u00e8 una cavit\u00e0 nella roccia, di dimensioni abbastanza ridotte, presente soprattutto in rocce granulari come l'arenaria, con pareti lisce. \nI tafoni si possono trovare in ogni zona del mondo, ma sono particolarmente comuni nelle zone marittime, nelle zone aride e nei deserti.\nCi sono molte spiegazioni a proposito dell'origine dei tafoni: erosione eolica (corrasione), erosione dovuta al sale, differenze nella coesione interna e nella permeabilit\u00e0 dell'arenaria, durata del periodo secco fra diversi periodi umidi. I tafoni piccoli sono talvolta chiamati alveoli e l'erosione corrispettiva \u00e8 anche detta alveolare. Questa tipologia la si pu\u00f2 trovare nella sezione Jodhpur-Ajmer del deserto del Thar (India).\nTafoni in Italia.\nIn Italia \u00e8 possibile trovare tafoni in Sardegna, ad esempio nell'isola di La Maddalena, dove sono creati dalla erosione eolica e da quella dovuta al sale marino che disgrega la roccia, e in altre regioni, soprattutto dove si trova la roccia arenaria. Sull'isola di Capraia (arcipelago toscano) sono presenti dei tafoni sotto la torre dello Zenobito, punta sud dell'isola. Sono molto diffusi anche sull'isola di Montecristo. Sono presenti dei tafoni anche lungo la costa livornese del Romito, dove interessano la formazione del Macigno della Falda Toscana. Un altro sito dove poter ammirare tali bellezze \u00e8 in Sicilia, sui monti Nebrodi, zona Ucria. \nEtimologia.\nL'etimologia della parola \"tafoni\" \u00e8 incerta, ma comunque mediterranea. Pu\u00f2 derivare dal greco \"taphos\", \"tomba\", oppure dal corso \"taffoni\", che significa \"finestre\", o da \"tafonare\", \"perforare\". Anche in siciliano, il termine tafoni significa \"finestre\". La prima pubblicazione in cui troviamo il termine \"tafoni\" \u00e8 del 1882."}
{"id": "1744853", "revid": "110157", "url": "https://it.wikipedia.org/wiki?curid=1744853", "title": "Itai\u00f3polis", "text": "Itai\u00f3polis \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744855", "revid": "103235071", "url": "https://it.wikipedia.org/wiki?curid=1744855", "title": "Quas Primas", "text": "La Quas Primas \u00e8 un'enciclica di papa Pio XI, promulgata l'11 dicembre 1925, sul tema della Regalit\u00e0 di Cristo. Con questa enciclica il Pontefice istitu\u00ec la \"Solennit\u00e0 di Cristo Re\"."}
{"id": "1744866", "revid": "110157", "url": "https://it.wikipedia.org/wiki?curid=1744866", "title": "Major Vieira", "text": "Major Vieira \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744870", "revid": "5165", "url": "https://it.wikipedia.org/wiki?curid=1744870", "title": "Conferenza Italiana sul Software Libero", "text": "La Conferenza italiana sul software libero \u00e8 una manifestazione annuale itinerante che ha l'obiettivo primario di fare il punto sullo stato dell'arte del software libero in Italia. La conferenza fu ideata nel 2006 da Vincenzo F. Bruno insieme a Umit Uygur. L'idea fu proposta ad ILS e FSFE durante la South Tyrol Free Software Conference del 2006 al fine di coinvolgere il pi\u00f9 possibile la comunit\u00e0 italiana del Software Libero.\nEdizione 2007 - Cosenza.\nLa manifestazione \u00e8 nata nel 2007 per iniziativa dell'hacklab di Cosenza e si \u00e8 svolta nei giorni 11, 12 e 13 maggio 2007. Oltre che dall'Hacklab di Cosenza, l'edizione del 2007 \u00e8 stata organizzata dalla Free Software Foundation Europe, con la collaborazione dell'Universit\u00e0 della Calabria, Italian Linux Society e di OMEGA (Giovani Dottori in Materie Economiche e Giuridiche) .\nChair della Conferenza \u00e8 stato Renzo Davoli, chairs del comitato Organizzatore sono stati Vincenzo F. Bruno e Umit Uygur.\nIn concomitanza con la prima edizione si sono svolte le iniziative Open Curriculum, IRC Open Source ed il meeting Free Software Foundation Europe.\nEdizione 2008 - Trento.\nL'edizione 2008 si \u00e8 tenuta a Trento il 16, 17 e 18 maggio 2008 organizzata dall'Universit\u00e0 degli Studi di Trento e dal Linux User Group LinuxTrent Oltrefersina. Sono state previste sessioni tematiche ed eventi paralleli a carattere sia accademico che divulgativo, coinvolgendo imprese, enti pubblici, universit\u00e0 ed enti di ricerca, sviluppatori, ricercatori, cittadini, operatori del settore, ed appassionati, per conoscersi e avviare collaborazioni e progetti. Sono state anche riproposte le iniziative \"Open Curriculum\" ed \"Open Source\" (era \"IRC Open Source\").\nAnche nel 2008 Chair della Conferenza \u00e8 stato Renzo Davoli.\nIn aggiunta alle passate edizioni, il giorno 18 maggio 2008 si \u00e8 svolto un Mapping party, evento durante il quale gli \"OpenStreetMappers\" mappano quanto pi\u00f9 possibile di un luogo alimentando i dati del progetto OpenStreetMap.\nEdizione 2009 - Bologna.\nL'edizione 2009 si \u00e8 svolta a Bologna il 12 e 13 giugno 2009, presso i dipartimenti di Matematica e di Scienze dell'Informazione dell'Universit\u00e0 di Bologna.\nChair di questa edizione \u00e8 stato Vincenzo D'Andrea , docente dell'Universit\u00e0 di Trento.\nEdizione 2010 - Cagliari.\nL'edizione 2010 si \u00e8 svolta a Cagliari l'11 e 12 giugno, presso la Facolt\u00e0 di Ingegneria dell'Universit\u00e0 di Cagliari. Questa edizione ha visto molti eventi co-locati:\nChair della Conferenza \u00e8 stato Vincenzo F. Bruno, presidente dell'Hacklab Cosenza, chair del comitato Organizzatore \u00e8 stato Giulio Concas.\nEdizione 2011 - Milano.\nL'edizione 2011 si \u00e8 tenuta a Milano il 23 e 24 giugno presso il Politecnico, sotto la direzione Scientifica di Flavia Marzano e organizzativa di Cristina Rossi Lamastra.\nEdizione 2012 - Ancona.\nL'edizione 2012 si \u00e8 tenuta ad Ancona il 22 e 23 giugno presso la Universit\u00e0 Politecnica delle Marche, sotto la direzione Scientifica di Aldo Franco Dragoni e Luca Spalazzi, del Dipartimento di Ingegneria dell'Informazione, Univ. Politecnica delle Marche, e organizzativa di Luca Ferroni, il Dipartimento di Ingegneria dell'Informazione e dell'Associazione dottorandi e dottori di ricerca italiani (ADI) Ancona.\nIl 21 giugno 2012 si \u00e8 tenuto l'evento co-locato \"Aspettando la ConfSL\", impostata come test assembleare: assemblea 0 del movimento del Software Libero in Italia.\nEdizione 2013 - Como.\nL'edizione 2013 si sarebbe dovuta tenere a Como il 20 e 21 giugno 2013, presso l'Universit\u00e0 degli Studi dell'Insubria, sotto la direzione scientifica di Davide Taibi e organizzativa di Valentina Lenarduzzi e Davide Tosi in collaborazione con Open Soft Engineering ed il LUG Como.\nNell'ottobre 2012 \u00e8 stata pubblicata la nuova \"call for papers\".\nL'edizione \u00e8 stata annullata dagli organizzatori locali per mancanza di un numero sufficiente di contributi scientifici.\nEdizione 2015 - Ivrea.\nL'edizione 2015 si \u00e8 tenuta ad Ivrea il 26 e 27 giugno 2015 presso l'Accademia dell'hardware e del software libero \u201cAdriano Olivetti\u201d Onlus , sotto la direzione organizzativa di Ugo Avalle. L'intervento di apertura \u00e8 stato tenuto da Angelo Raffaele Meo. Il giorno 27 ha visto la partecipazione di Richard Stallman con un discorso intitolato \"A Free Digital Society\" \nEdizione 2016 - Palermo.\nL'edizione 2016 si \u00e8 tenuta a Palermo il 24, 25 e 26 giugno 2016 presso l'Universit\u00e0 di Palermo, organizzata all'associazione Sputnix all'aula Magna della Scuola Politecnica (ex Facolt\u00e0 di Ingegneria) ed aule satellite.\nPresidente del comitato scientifico Alessandro Rubini, Presidente di SputniX, Vincenzo Virgilio organizzatore del Linux Day Palermo.\nPer questa edizione sono state proposte le seguenti sessioni parallele\":\""}
{"id": "1744871", "revid": "110157", "url": "https://it.wikipedia.org/wiki?curid=1744871", "title": "Porto Uni\u00e3o", "text": "Porto Uni\u00e3o \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744872", "revid": "283026", "url": "https://it.wikipedia.org/wiki?curid=1744872", "title": "Classe Borei", "text": "La classe Borei, anche nota come Progetto 955 (in cirillico: \u043f\u0440\u043e\u0435\u043a\u0442\u0430 955 \u0411\u043e\u0440\u0435\u0439; nome in codice NATO: Borei) \u00e8 una classe di sottomarini lanciamissili balistici a propulsione nucleare di fabbricazione russa sviluppata a partire dagli anni '90 dal OKB Rubin ed entrata in servizio nella marina russa nel 2013. \nTalvolta chiamata classe Dolgorukiy, dal nome dell'unit\u00e0 capoclasse, si tratta della prima classe di battelli di questo tipo realizzata in una ex-repubblica sovietica dai tempi della dissoluzione dell'URSS, nonch\u00e9 primi sottomarini nucleari ad essere progettati e costruiti nella Federazione Russa.\nA seguito del lungo periodo di gestazione del primo esemplare causato dal processo di acquisizione del know-how necessario alla costruzione di mezzi cos\u00ec sofisticati, il Ministero della Difesa russo ha emanato nuovi requisiti che hanno rivoluzionato il progetto originale dando vita al Progetto 955A Borei-A (in cirillico: \u043f\u0440\u043e\u0435\u043a\u0442\u0430 955\u0410 \u0411\u043e\u0440\u0435\u0439-\u0410).\nLa prima unit\u00e0 appartenente al nuovo progetto della classe Borei, il \"Knyaz Vladimir,\" \u00e8 entrato in servizio nel giugno 2020.\nStoria.\nSviluppo.\nLa costruzione di una nuova generazione di SSBN venne annunciata dai vertici della Marina Russa il 16 ottobre 1996. Il 2 novembre dello stesso anno, presso il cantiere navale Sevma\u0161 (Severodvinsk) vennero iniziati i lavori della prima unit\u00e0 della classe Borei (all'epoca nota come progetto 935). Il nome del sottomarino era \"Jurij Dolgorukij\", il principe russo che secondo la tradizione ha fondato la citt\u00e0 di Mosca (citt\u00e0 che ha sponsorizzato il sottomarino).\nNelle intenzioni dei vertici della Marina Russa, avrebbe dovuto affiancare i classe Typhoon, rispetto ai quali avrebbe avuto dimensioni minori ma un armamento simile.\nL'ingresso in servizio era inizialmente previsto per il 2001, ma la costruzione \u00e8 stata caratterizzata da pesanti ritardi, dovuti a motivi sia economici sia tecnici. Tra questi ultimi, in particolare, determinante \u00e8 stato il totale insuccesso del missile che avrebbe dovuto imbarcare la nuova classe di sottomarini. I primi tre lanci di tale missile, l'SS-NX-28, fallirono e questo provoc\u00f2 la cancellazione del nuovo sistema d'arma.\nA causa di questo fallimento, fu necessario provvedere ad una radicale opera di riprogettazione del sottomarino, in seguito alla quale assunse l'attuale denominazione di progetto 955. Le modifiche al progetto prevedevano, ovviamente, l'utilizzo di un nuovo missile, l'R-30 Bulava (versione navale SLBM dell'ICBM RT-2PM2 Topol-M).\nL'ingresso in servizio venne continuamente posticipato, fino a quando, nell'agosto del 2003, i vertici militari russi dichiararono che la piena operativit\u00e0 dei Borei si sarebbe avuta nel 2010, fondi permettendo. In quel periodo, il sottomarino era completo al 40%.\nIl varo del primo esemplare, largamente incompleto, avvenne il 15 aprile 2007. Per la Russia era un evento molto importante, poich\u00e9 si trattava del primo SSBN dal 1990 (anno del varo del \"K-407 Novomoskovsk\", ultimo esemplare della Delta IV). Inoltre, si tratta del primo battello di questo tipo russo e non sovietico. La consegna della bandiera e l'entrata in servizio \u00e8 stata effettuata il 10 gennaio 2013\nEra prevista la costruzione di otto esemplari entro il 2020, tre come Progetto 955, e cinque come Progetto 955/A (aumentato il contenimento del rumore e con 20 missili balistici intercontinentali Bulava come dotazione).\nAl momento, sono entrati in servizio quattro esemplari mentre altri 4 sono in vari stadi costruttivi presso il cantiere Sevma\u0161 a Severodvinsk. Due unit\u00e0 sono in attesa di essere impostate.\nIl Knyaz Vladimir \u00e8 la versione migliorata del sottomarino subacqueo strategico missilistico Project 955, che rappresenta la quarta generazione di sottomarini a propulsione nucleare costruiti per la Marina russa. \u00c8 stato lanciato nel novembre 2017. Secondo i dati del ministero della Difesa russo, il sottomarino Knyaz Vladimir \u00e8 meno rumoroso e presenta migliori sistemi di controllo delle manovre, della profondit\u00e0 e degli armamenti.\nTutti i sottomarini di classe Borei possono trasportare 16 missili balistici Bulava. Sono inoltre dotati di tubi siluro da 533 mm.\nCaratteristiche.\nTecnicamente, secondo le dichiarazioni dei vertici della Marina Russa, i Borei rappresenterebbero lo stato dell'arte per quanto riguarda questa tipologia di sottomarini, e sarebbero superiori agli altri tipi attualmente in servizio. In particolare, grazie ad una nuova forma dello scafo e ad un sistema propulsivo innovativo, sarebbero estremamente silenziosi e, quindi, poco rintracciabili ai sonar.\nIl costo stimato di un singolo esemplare \u00e8 di 890 milioni di dollari. La velocit\u00e0 in immersione stimata dovrebbe essere pari a 29 nodi.\nArmamento.\nPer quanto riguarda la fase progettuale, l'armamento \u00e8 sicuramente quello che ha dato pi\u00f9 problemi. Infatti, inizialmente i Borei avrebbero dovuto imbarcare venti R-39M, derivati dagli R-39 imbarcati sui Typhoon. Tuttavia, il fallimento di tale sistema d'arma ha costretto i tecnici a riprogettare largamente il sottomarino, ed a sviluppare un nuovo sistema missilistico.\nNello specifico, oggi i Borej imbarcheranno gli R-30 Bulava, che per\u00f2, essendo di derivazione terrestre, hanno un ingombro superiore agli R-39M previsti nel progetto originale. Di conseguenza, il numero dei missili imbarcabili \u00e8 stato ridotto, passando dai venti inizialmente previsti a dodici. Successivamente, comunque, con il Progetto 955/A \u00e8 stato possibile portare il loro numero agli attuali sedici.\nDurante i test, uno spettacolare fallimento si \u00e8 verificato nella notte dell'8 dicembre 2009, quando un missile fuori controllo ha disegnato delle spirali nel cielo della Norvegia, mettendo in allarme una base militare anche per la concomitanza della presenza di Barack Obama ad Oslo per la cerimonia del ritiro del premio Nobel.\nNel giugno 2018 i R-30 Bulava sono entrati ufficialmente in servizio nella Marina russa a seguito del successo nel lancio simultaneo di una salva di 4 missili avvenuto nel maggio 2018. Per quanto riguarda i siluri, sono previsti sei tubi da 533mm."}
{"id": "1744873", "revid": "729019", "url": "https://it.wikipedia.org/wiki?curid=1744873", "title": "Neil McCarthy", "text": "Biografia.\nNato a Slough, nel Berkshire, McCarthy frequent\u00f2 l'universit\u00e0 di Bath, citt\u00e0 dove ebbe il suo primo ingaggio nel rugby d'\u00e8lite a opera del club omonimo.\nIl Bath fu anche il club per il quale McCarthy firm\u00f2 il suo primo contratto professionistico nel 1996.\nIvi rimase una sola stagione, per poi passare al Gloucester, con il quale spese tre stagioni, nel corso delle quali si mise in luce a livello internazionale.\nGi\u00e0 dal 1999, infatti, Clive Woodward aveva aggregato McCarthy alla Nazionale, inserendolo nella rosa dei convocati al Cinque Nazioni di quell'anno, e facendolo esordire da sostituto contro l'; disput\u00f2 un secondo incontro nell'estate seguente, un \"test\" contro gli in preparazione della , alla quale prese parte come membro della rosa ufficiale, ma nel corso della quale non fu mai schierato.\nIl terzo e ultimo incontro di McCarthy in Nazionale risale al Sei Nazioni 2000, contro l' a Roma.\nNell'estate del 2000 McCarty si trasfer\u00ec al Bristol e vi rimase 3 stagioni, fino alla retrocessione del club; pass\u00f2 quindi all'Orrell, club che vide il suo ritiro nel 2005 a causa di problemi fisici mai risolti.\nDivenuto allenatore, fu ingaggiato da un club del Wiltshire delle serie minori, il Wootton Bassett, che aveva intenzione di passare dalla lotta per non retrocedere a quella per la promozione e per far ci\u00f2 necessitava della guida di un professionista.\nDopo due stagioni in cui effettivamente McCarthy riusc\u00ec a portare il club alle soglie dei \"playoff\" per la promozione, questi annunci\u00f2 che il lavoro per il quale era stato assunto era finito, e che il club aveva la struttura e la forza necessaria per competere ai vertici anche senza di lui, e tenendo fede alla dichiarazione d'inizio mandato circa il fatto che esso sarebbe durato al massimo due anni e rassegn\u00f2 le dimissioni nel settembre 2007.\nDal novembre 2008 McCarthy \u00e8 il direttore dell'Accademia giovanile del rugby del Leicester Tigers."}
{"id": "1744877", "revid": "767487", "url": "https://it.wikipedia.org/wiki?curid=1744877", "title": "Timb\u00f3 Grande", "text": "Timb\u00f3 Grande \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744879", "revid": "110157", "url": "https://it.wikipedia.org/wiki?curid=1744879", "title": "Tr\u00eas Barras", "text": "Tr\u00eas Barras \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744883", "revid": "110157", "url": "https://it.wikipedia.org/wiki?curid=1744883", "title": "Papanduva", "text": "Papanduva \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas."}
{"id": "1744885", "revid": "712828", "url": "https://it.wikipedia.org/wiki?curid=1744885", "title": "Nemesis Ra Algol", "text": ""}
{"id": "1744887", "revid": "767487", "url": "https://it.wikipedia.org/wiki?curid=1744887", "title": "Malcolm Macdonald (calciatore 1950)", "text": "Carriera.\n\u00c8 stato un famoso calciatore del e della Nazionale di calcio dell'Inghilterra.\n\u00c8 stato Capocannoniere del Campionato inglese di calcio 2 volte: nel 1974-1975 e nel 1976-1977."}
{"id": "1744888", "revid": "838137", "url": "https://it.wikipedia.org/wiki?curid=1744888", "title": "Rerum Ecclesiae", "text": " Rerum Ecclesiae \u00e8 un'enciclica di papa Pio XI, promulgata il 28 febbraio 1926, dedicata al tema dell'evangelizzazione dei popoli non cristiani. In questa enciclica il Pontefice, per dare maggior incremento alle missioni cattoliche, ricorda ai cattolici il dovere di favorire sempre pi\u00f9 l'opera delle Missioni e raccomanda soprattutto la formazione del clero indigeno."}
{"id": "1744890", "revid": "287204", "url": "https://it.wikipedia.org/wiki?curid=1744890", "title": "Breve storia del futuro", "text": "Breve storia del futuro \u00e8 un saggio sociologico di Jacques Attali pubblicato nel 2006.\nTrama.\nIl libro nella sua prima parte racconta, in modo molto sintetico ma completo e interessante, la storia dell'umanit\u00e0 fin dai suoi albori come successione di tre grandi ordini politici: \nL'autore si sofferma a descrivere in modo pi\u00f9 esteso il sorgere e la storia del capitalismo individuando le citt\u00e0 che nel tempo, a partire dal 1200, e in successione, ne hanno costituito i \u201ccuori\u201d: Bruges, Venezia, Anversa, Genova, Amsterdam, Londra, Boston, New York, Los Angeles.\nIn seguito vengono descritti i possibili scenari che il futuro pu\u00f2 riservare all'umanit\u00e0 partendo dal presupposto che, in questi anni, l'umanit\u00e0 ha la possibilit\u00e0 di decidere come sar\u00e0 il mondo fra 50 anni. Se prevarranno le forze del mercato e dell'individualismo, il denaro cercher\u00e0 di contrastare e alla fine di eliminare ci\u00f2 che gli pu\u00f2 nuocere. In primis gli Stati, compresi gli Stati Uniti d'America. La prevalenza del mercato, quale unica legge mondiale, si realizzer\u00e0 quello che Attali definisce \"iperimpero\", inafferrabile e planetario, di enormi fortune e di estreme miserie. La natura sar\u00e0 sistematicamente depredata e la privatizzazione sar\u00e0 portata all'esasperazione comprendendo anche la difesa e la giustizia. La sopravvivenza dell'umanit\u00e0 sar\u00e0 posta a rischio.\nUn secondo ipotetico scenario \u00e8 quello dell\"'iperconflitto\" che nascer\u00e0 se la globalizzazione verr\u00e0 bruscamente interrotta con la violenza. In questo caso si verificheranno contrapposizioni violente fra Stati, religioni, entit\u00e0 terroristiche e pirati privati. Un terzo possibile scenario \u00e8 quello che Attali chiama \"iperdemocrazia\" che si realizzer\u00e0 se l'umanit\u00e0 riuscir\u00e0 a regolamentare la globalizzazione, a circoscrivere il mercato e a far divenire planetaria e concreta la democrazia in modo tale da consentire lo sviluppo della libert\u00e0, della responsabilit\u00e0, della dignit\u00e0, del progresso e del rispetto dell'altro."}
{"id": "1744891", "revid": "121544293", "url": "https://it.wikipedia.org/wiki?curid=1744891", "title": "Jack Allen", "text": "Carriera.\n\u00c8 stato un famoso calciatore del fra il 1931 ed il 1934.\nAttaccante, in 90 presenze segn\u00f2 41 goal, i pi\u00f9 importanti dei quali sono forse stati i due contro l'Arsenal Football Club nella finale della FA Cup 1931-1932.\nAllen gioc\u00f2 anche per il Leeds United, il Brentford Football Club e lo Sheffield Wednesday."}
{"id": "1744895", "revid": "827882", "url": "https://it.wikipedia.org/wiki?curid=1744895", "title": "Il mistero di Marie Roget", "text": "Il mistero di Marie Roget (\"The mystery of Marie Rog\u00eat\") \u00e8 un racconto lungo scritto da Edgar Allan Poe e comparso a puntate sul mensile \"The Lady's Companion\" di New York fra novembre 1842 e gennaio 1843.\nStruttura.\nIl racconto \"Il mistero di Marie Roget\" ha una struttura differente rispetto ai classici scritti di Poe: l'autore, ispirandosi ad un fatto di cronaca reale piuttosto cruento accaduto a New York, nel quale vittima fu la bella Mary Cecilia Rogers, ambienta a Parigi una storia parallela in cui una grisette di nome Marie viene trovata morta una mattina, proprio come la corrispondente vittima americana. Poe, impersonando il noto Auguste Dupin e basandosi esclusivamente sulle notizie trovate sui giornali dell'epoca, tenta di risolvere l'enigma dell'omicidio in un racconto costituito soltanto da un unico lungo dialogo tra due interlocutori.\nTrama.\nLa vicenda si svolge in Francia, a Parigi.\nMarie Roget \u00e8 una fanciulla, molto nota per la sua bellezza, che un giorno svanisce, per ricomparire qualche tempo dopo. Ella giustifica tale comportamento dicendo di essere andata a trovare alcuni parenti, ma quando nuovamente si perdono le sue tracce, molti percepiscono qualcosa di anomalo e infatti una mattina il cadavere della giovane viene trovato lungo l'argine del fiume. Nonostante il mistero che circonda l'omicidio, la soluzione pare dall'inizio piuttosto facile, tuttavia passano diverse settimane finch\u00e9 la polizia, non essendo venuta a capo di nulla, \u00e8 costretta a mettere una taglia sull'assassino, chiedendo la collaborazione di chiunque possa fornire informazioni importanti in proposito.\nAuguste Dupin, leggendo le notizie apparse sui giornali di Parigi, inizia una ricostruzione dei fatti, pi\u00f9 volte travisati dalla stessa stampa, e giunge a scartare tutte le ipotesi fino a quel punto formulate dagli inquirenti, smascherando la falsit\u00e0 di alcune prove raccolte e la scarsa attendibilit\u00e0 di varie testimonianze, e trovando quindi una traccia, fino ad allora sottovalutata, che condurr\u00e0 alla scoperta dell'assassino."}
{"id": "1744898", "revid": "149587", "url": "https://it.wikipedia.org/wiki?curid=1744898", "title": "Palazzo Pucci di Amendolara", "text": ""}
{"id": "1744899", "revid": "767487", "url": "https://it.wikipedia.org/wiki?curid=1744899", "title": "Jimmy Richardson", "text": "Carriera.\nNel 1932 Richardson gioc\u00f2 la finale della FA Cup allo Stadio di Wembley contro l', quella divenuta famosa come la \"finale dell'oltre la linea\" (\"\"Over The Line\" final\"). Quando il NC.Utd era gi\u00e0 sotto di una rete, Richardson si lanci\u00f2 all'inseguimento del pallone lungo la linea di fondo, riuscendo ad acchiapparla e a crossare al compagno Jack Allen, che segn\u00f2. L'arbitro convalid\u00f2 la rete, considerando la sfera ancora in gioco al momento del recupero, ma erroneamente. In seguito infatti la prova fotografica mostr\u00f2 che la palla aveva gi\u00e0 superato la linea di fondo al momento in cui veniva crossata e, quindi, la rete non doveva essere convalidata. Il Newcastle pi\u00f9 tardi segn\u00f2 un'altra rete e concluse la partita sul 2-1, aggiudicandosi la coppa."}
{"id": "1744900", "revid": "767487", "url": "https://it.wikipedia.org/wiki?curid=1744900", "title": "Rite Expiatis", "text": " Rite Expiatis \u00e8 un'enciclica di papa Pio XI, promulgata il 30 aprile 1926, e scritta in occasione dell'VIII Centenario della morte di Francesco d'Assisi."}
{"id": "1744901", "revid": "83531", "url": "https://it.wikipedia.org/wiki?curid=1744901", "title": "Giro di Romandia 2008", "text": "Il Giro di Romandia 2008, sessantaduesima edizione della corsa, si svolse in cinque tappe precedute da un cronoprologo iniziale dal 29 aprile al 4 maggio 2008, per un percorso di complessivi 659\u00a0km. Fu vinto dal tedesco dell'Astana Andreas Kl\u00f6den, che concluse la gara in 16h43'20\", alla media di 39,4\u00a0km/h.\nAl traguardo di Losanna 121 ciclisti portarono a termine la corsa."}
{"id": "1744902", "revid": "56620", "url": "https://it.wikipedia.org/wiki?curid=1744902", "title": "Partenope Napoli", "text": ""}
{"id": "1744904", "revid": "14691", "url": "https://it.wikipedia.org/wiki?curid=1744904", "title": "Breve Storia del Futuro", "text": ""}
{"id": "1744906", "revid": "2089948", "url": "https://it.wikipedia.org/wiki?curid=1744906", "title": "Istmo di Catanzaro", "text": "L'Istmo di Catanzaro, il cui punto centrale \u00e8 la sella di Marcellinara (detta anche \"insellatura di S. Elia\", il punto pi\u00f9 basso, 250 m s.l.m, dell'Appennino calabro all'interno dell'istmo), o istmo dei due mari \u00e8 la striscia di terra che separa il mar Tirreno a ovest dal mar Ionio a est, ed \u00e8 la pi\u00f9 stretta dell'intera penisola italiana.\nGeografia fisica.\nTerritorio.\nL'istmo \u00e8 largo circa 35 chilometri tra i due mari e si trova in corrispondenza della depressione tra le estreme appendici meridionali della Sila e la parte settentrionale delle Serre. La valle tra le due catene montuose \u00e8 larga circa 2 chilometri nel punto pi\u00f9 stretto e si allarga in corrispondenza della piana di Sant'Eufemia ad ovest e della valle del Corace ad est, per poi terminare sulle rispettive coste. I confini settentrionali corrispondono all'incirca con la zona a sud di Lamezia Terme a occidente, e con Catanzaro a oriente, mentre quelli meridionali corrispondono con la zona a nord di Pizzo a occidente e con la zona a nord di Soverato a oriente, precisamente nel comune di Montepaone. A sud di Marcellinara si trova l'omonima \"Sella\" che \u00e8 il punto pi\u00f9 basso (250 m s.l.m.) dell'Appennino calabro.\nDa alcune zone dei comuni di Tiriolo, Catanzaro, Caraffa di Catanzaro, Girifalco (sommit\u00e0 del monte Covello) e dal monte Contessa \u00e8 possibile avere una vista panoramica contemporaneamente del mar Ionio e del mar Tirreno.\nIdrografia.\nFiume Amato.\nIl fiume Amato o Lamato (derivante dall'antico nome del fiume, \"Lametos\", che \u00e8 anche all'origine del nome del comune di Lamezia Terme) copre un totale di 56 km che lo rendono il fiume pi\u00f9 lungo dell'istmo e ha origine nel massiccio montuoso della Sila Piccola, nel comune di Soveria Mannelli, nel punto di confluenza dei torrenti \"Sabettella\" e \"Occhiorosso\". Da quel punto scende in direzione sud-est, segnando il confine tra i territori comunali di Soveria Mannelli e Decollatura. Dopo aver ricevuto le acque del torrente \"Galice di Stocco,\" l'Amato si avvicina al fiume Corace fino a trovarsi a meno di un chilometro di distanza da esso, proseguendo poi fianco a fianco fino ad arrivare nei pressi di Tiriolo dove il Corace va ad est per sfociare nello Ionio, mentre l'Amato scorre verso ovest attraversando i comuni di San Pietro Apostolo, Miglierina, Amato e Marcellinara prima di proseguire sul territorio di Pianopoli e poi a nord di Maida, dove riceve le acque del fiume Pesipe, emergendo infine nella piana di Sant'Eufemia, passando per il comune di Lamezia Terme e svuotandosi nel golfo di Santa Eufemia nel Tirreno.\nFiume Corace.\nIl fiume Corace (anticamente \"Crotalo\" o \"Crotalus\") nasce a Bianchi, il comune pi\u00f9 meridionale della provincia di Cosenza, situato a circa 3,5 chilometri da Soveria Mannelli. Scorre dolcemente verso sud-est e attraversa subito il confine arrivando in provincia di Catanzaro attraversando i comuni di Carlopoli (frazione di Castagna), Cicala, Gimigliano e Tiriolo rimanendo pressoch\u00e9 parallelo all'Amato che scorre a circa un chilometro a ovest. Il corso dei due fiumi si separa quindi tra Gimigliano e Tiriolo e le acque del Corace, alimentate da quelle dei torrenti \"Acciaio,\" \"Melito\" e \"Usito\" scorrono verso est e il golfo di Squillace. Attraversa cos\u00ec il territorio comunale di Catanzaro fino al quartiere Lido, sfociando nello Ionio. Copre un totale di 48\u00a0km che lo rendono il secondo fiume pi\u00f9 lungo dell'istmo. Al Corace \u00e8 legato il nome dell'abbazia cistercense di Corazzo, situata lungo l'alto corso del fiume, nei pressi dell'abitato di Castagna.\nTorrente Alessi.\nL'Alessi (anticamente conosciuto come \"Pellena\" o \"Amnis Pellena\") \u00e8 un torrente che nasce al centro dell'Istmo, nel territorio del comune di Girifalco, presso il monte Covello. Scorre quindi verso il centro storico di Squillace, aggirandone il promontorio prima di congiungersi, a sud-est del paese, al torrente Ghetterello. Attraversa quindi la parte nord del comune di Stalett\u00ec prima di sfociare nel golfo di Squillace, nel mar Ionio. La sua foce funge da confine tra la frazione di Copanello, nel comune di Stalett\u00ec, e il quartiere lido di Squillace. \u00c8 in questi luoghi che Ulisse avrebbe incontrato Nausicaa durante il suo viaggio nella terra dei Feaci. L'Alessi percorre complessivamente 18\u00a0km dalla sorgente alla foce.\nSismicit\u00e0.\nL'istmo \u00e8 attraversato da un vasto sistema di faglie, ubicate sia a nord che a sud, del territorio. Le pi\u00f9 importanti sono quelle che lo attraversano da Lamezia Terme sino a Catanzaro. Queste faglie, nel passato recente e remoto, sono state protagoniste di importanti eventi e forti crisi sismiche.\nGeografia amministrativa.\nL'istmo \u00e8 quasi interamente compreso nell'interno della provincia di Catanzaro ad eccezione della parte sud-ovest che appartiene alla provincia di Vibo Valentia.\nComuni dell'Istmo.\nElenco dei comuni con almeno 1.000 abitanti e con almeno una parte del loro territorio situata nell'Istmo:\nStoria.\nItalo, re degli Enotri, sarebbe vissuto sedici generazioni prima della guerra di Troia e dal suo nome deriverebbe l'attuale nomenclatura dell'Italia che era originariamente utilizzato per designare il territorio degli Enotri (Itali), cio\u00e8 l'istmo di Catanzaro con il golfo di Sant'Eufemia a ovest e il golfo di Squillace a est. Questo nome si diffuse a poco a poco in tutta la Calabria e successivamente in tutta la penisola italiana (fino alle odierne regioni Toscana e Marche), come raccontano i greci Tucidide, Strabone, Aristotele e Antioco di Siracusa. Secondo quest'ultimo, il successore del re Italo fu Morgete che govern\u00f2 l'Italia (Calabria) prima dei Bruzi. Antioco di Siracusa, secondo Strabone, fu uno dei primi a definire i confini dell'Italia nella sua opera \"Sull'Italia\" che la identific\u00f2 con l'Enotria e quindi con l'istmo di Catanzaro, e successivamente con un'area che si estende dallo stretto di Messina al golfo di Taranto (a est) e al golfo di Salerno (a ovest). Con la conquista romana, il termine Italia si estese alle Alpi, includendo anche la Liguria e l'Istria.\nStoricamente l'istmo ha sempre rappresentato una facile via di incontro tra oriente e occidente, essendo il punto pi\u00f9 stretto di attraversamento per via terra tra lo Ionio e il Tirreno, senza dover circumnavigare la penisola calabrese passando per lo stretto di Messina. Ai tempi della Magna Graecia c'erano le cosiddette \"vie istmiche\" che permettevano, appunto, una rapida e facile traversata dallo Scilletinico al Nepetinico. Una percorreva la foce del fiume Corace (\"Crotalus\") fino all'antica Tiriolo e poi il corso del fiume Amato (\"Lametos\"), l'altra percorreva la foce del fiume Alessi (\"Amnis Pellena\") e del Ghetterello (\"Gaiero\") risalendone il corso fino alle antiche Squillace e Girifalco attraversando il suo pianoro e seguendo il corso del Pesipe, costeggiando il profilo montuoso delle preserre settentrionali passando nei pressi di Maida e giungendo verso ovest fino alla piana lametina.\nAttraverso questa regione istmica, secondo Strabone, il tiranno di Siracusa Dionisio avrebbe eretto un vallo di difesa partente da Scillezio come spartiacque tra i suoi domini e quelli Lucani. La funzione di queste mura \u00e8 paragonabile a quelle delle lunghe mura di Atene, cio\u00e8 collegare i territori al di l\u00e0 dello stretto di Messina con la madrepatria.\nCos\u00ec come fece il generale Crasso, durante la rivolta degli schiavi capeggiati da Spartaco, per bloccare la loro avanzata e impedire l'arrivo di rifornimenti, fortificando l'area dell'istmo con un vero e proprio muro, un \"vallum,\" che doveva tagliare la penisola dal mar Ionio al mar Tirreno nel suo punto pi\u00f9 stretto.\nDurante il periodo fascista furono fatte varie proposte, con scarso successo, per la creazione di un canale artificiale che unisse il Tirreno allo Ionio.\nMitologia e leggende.\nIl regno dei Feaci.\nUno dei primi ad aver localizzato la terra dei Feaci, con la citt\u00e0 di \"Scheria\" o \"Skera\", nell'istmo di Catanzaro fu Omero che scriveva che Ulisse percorse, nella terra dei Feaci, la via dei due mari attraverso l\u2019istmo di Calabria. Mentre Cassiodoro che \u00e8 nato, vissuto e morto a Scolacium nell'istmo attribuisce la fondazione della citt\u00e0 di Squillace a Ulisse al suo arrivo, appunto, nella terra dei Feaci.\nRecentemente, il professore e storico Armin Wolf ha sostenuto che la terra dei Feaci \u00e8 da identificare con il territorio compreso tra il golfo di Sant'Eufemia e il golfo di Squillace e che il porto dove Ulisse si imbarc\u00f2 per la sua terra natale sarebbe situato alla foce del fiume Corace.\nOltre alla versione di Armin Wolf, c'\u00e8 l'ipotesi di Cassiodoro, e che fu ripresa da Enzo Gatti nel suo libro \"Odisseo\" (1975). Secondo questa tesi, Ulisse si sarebbe arenato nel golfo di Squillace, alla foce del fiume Alessi dove avrebbe incontrato Nausicaa che lo condusse da suo padre Alcinoo, che avrebbe dimorato al centro dell'istmo di Catanzaro in un punto non ben precisato."}
{"id": "1744910", "revid": "1855146", "url": "https://it.wikipedia.org/wiki?curid=1744910", "title": "Tomba di Boschetti", "text": "La tomba di Boschetti \u00e8 una tomba etrusca situata nei pressi del cimitero di Comeana, nel comune di Carmignano.\nScoperta nel 1965 a causa di lavori agricoli, fu subito oggetto di scavi da parte degli archeologici che si apprestavano allo scavo del vicino tumulo di Montefortini.\nDescrizione.\n\u00c8 una costruzione di dimensioni modeste e di tipo arcaico, la cui copertura \u00e8 andata persa e che si conserva per un'altezza di circa un metro. Vi si accedeva da un breve dr\u00f2mos scoperto ed \u00e8 composta da un piccolo vestibolo rettangolare, largo 1,41\u00a0m e lungo 1,26\u00a0m, pavimentato con un'unica, grande lastra, le cui pareti erano costituite da grandi lastre di arenaria infisse\nverticalmente. L'ingresso della tomba era chiusa da un lastrone e un altro, che reca ancora i segni di un'antica effrazione, precludeva l'ingresso alla camera funeraria quadrata (2,10m x 2,40\u00a0m) le cui pareti furono realizzate anch'esse realizzate con lastre di pietra arenaria locale. La cella funeraria \u00e8 pavimentata con lastre poligonali ben conservate di arenaria, tagliate e disposte in connessioni perfette.\nLa tomba, presumibilmente in epoca romana fu saccheggiata, come dimostra l'apertura irregolare praticata sulla parte superiore destra di uno dei lastroni di chiusura.\nGli oggetti recuperati durante lo scavo sono ora esposti nel Museo archeologico di Artimino. Furono recuperati infatti numerosi frammenti di collana in vetro blu, ambra, osso, punte di lancia, fibule in ferro, resti spade con l'elsa in avorio e numerosi vasi di ceramica sia a figure nere che a figure rosse.\nL'oggetto pi\u00f9 importante recuperato fu una pisside d'avorio cilindrica ricavata da un'unica zanna di elefante e scolpita."}
{"id": "1744912", "revid": "1605525", "url": "https://it.wikipedia.org/wiki?curid=1744912", "title": "L'enigma della chiave d'argento", "text": "L'enigma della chiave d'argento (\"The Clue of the Silver Key\"), pubblicato in Italia anche con il titolo \"Il giorno 17\" e \"L'indizio della chiave argentata\", \u00e8 un romanzo del 1930 dello scrittore di polizieschi britannico Edgar Wallace. \u00c8 stato tradotto per la prima volta in italiano, per l'edizione I Gialli Economici Mondadori, nel 1932.\nTrama.\nL'omicidio del viscido usuraio Hervey Lyne, sembra subito una faccenda complicata. Molti i moventi e altrettanti i possibili assassini: la morte di uno strozzino, infatti, rende un servigio a tutti i suoi clienti. Tante, quindi, le piste investigative da seguire e un unico indizio: una chiave d'argento macchiata di vernice fosforescente. \u00c8 subito un mistero quale porta apra e perch\u00e9 sia sporca di vernice. Sono innumerevoli le ipotesi dell'investigatore Smith di Scotland Yard. Intanto, uno dopo l'altro, i delitti si susseguono inesorabili."}
{"id": "1744919", "revid": "125661648", "url": "https://it.wikipedia.org/wiki?curid=1744919", "title": "Il cervello", "text": "Il cervello (\"Le cerveau\") \u00e8 un film del 1969 diretto da G\u00e9rard Oury.\nLa pellicola \u00e8 frutto di una coproduzione italo-francese.\nTrama.\nArturo e Anatolio sono due piccoli ladri che vogliono rubare del denaro in transito da Parigi a Bruxelles fregando il colpo al loro ex compagno di cella: Il Cervello, un ex militare britannico che rischia continuamente di essere scoperto per via dell'organo cerebrale troppo pesante, che spesso gli fa ricadere la testa di lato.\nDistribuzione.\nIl film \u00e8 stato distribuito in Francia a partire dal 7 marzo 1969. In Italia era stato distribuito il 3 settembre, in Danimarca dal 20 giugno, in Svezia dal 7 luglio, Paesi Bassi dal 10 luglio, in Belgio dal 19 settembre, in Germania Ovest 9 ottobre, negli Stati Uniti 13 novembre dello stesso anno. Nel Regno Unito \u00e8 stato distribuito dal 1970, in Finlandia dal 23 gennaio, in Polonia dall'ottobre dello stesso anno, in Irlanda dal 23 ottobre. In Germania Est \u00e8 stato distribuito dal 13 agosto 1971, in Ungheria 30 settembre dello stesso anno. In Turchia \u00e8 stato distribuito dal dicembre 1972, mentre in Estonia soltanto dal 1\u00ba gennaio 2020.\nIl film \u00e8 inoltre conosciuto con i titoli alternativi: \"O Super C\u00e9rebro\" (Brasile); \"O C\u00e9rebro\" (Portogallo); \"Tre gange tyve\" (Danimarca); \"El cerebro\" (Spagna); \"\u041c\u043e\u0437\u044a\u043a\u0430\" (Bulgaria); \"\u039f \u03b5\u03b3\u03ba\u03ad\u03c6\u03b1\u03bb\u03bf\u03c2\" (Grecia); \"A nagy zs\u00e1km\u00e1ny\" (Ungheria); \"Den fantastiske Brain\" (Svezia); \"The Brain\" (Regno Unito, Stati Uniti e Canada); \"Das Superhirn\" (Germania Ovest e Austria); Het brein (Belgio fiammingo); \"Velk\u00fd \u0160\u00e9f\" e \"Velk\u00fd S\u00e9f\" (Repubblica Ceca); \"Vel'k\u00fd S\u00e9f\" e \"Ve\u013ek\u00fd \u0160\u00e9f\" (Slovacchia); \"Aju\" (Estonia); \"Pardon, ry\u00f6st\u00e4mme samaa junaa\" (Finlandia); \"Unnskyld, vi robber samme tog!\" (Norvegia); \"M\u00f3zg\" (Polonia); \"Creierul\" (Romania); \"\u0421\u0443\u043f\u0435\u0440\u043c\u043e\u0437\u0433\" (Unione Sovietica); \"B\u00fcy\u00fck reis\" (Turchia).\nColonna sonora.\nLa canzone di Caterina Caselli \"Cento Giorni\" serve di fondo musicale a una scena spettacolare dove Silvia Monti scende in costume da bagno dal balcone di una villa utilizzando una corda.\nLa canzone della sigla iniziale e finale \u00e8 \"The Brain\" composta e cantata dal gruppo musicale americano The American Breed.\nCuriosit\u00e0.\nIn una scena viene usata la tecnica del rotoscopio per far interagire il protagonista con un se stesso animato e proiettato sulla parete, che obbedisce ai suoi ordini mentre esegue il piano sul treno. Queste scene sono state realizzate da Jean-Charles Meunier dallo studio \"Les films Orzeaux\".\nOttima l'interpretazione di Niven che dato il peso del suo \"organo\" cerebrale non riesce a tenere dritta la testa."}
{"id": "1744926", "revid": "121821989", "url": "https://it.wikipedia.org/wiki?curid=1744926", "title": "Massimo Germini", "text": "Chitarrista e compositore, , suonatore di strumenti etnici a corda (mandolino, mandola, bouzouki, charango, laud), ha lavorato con artisti quali Roberto Vecchioni, Grazia Di Michele, Rossana Casale, Kaball\u00e0, Nicola Di Bari, Van De Sfroos, Susanna Parigi, Cecilia Chailly, Giorgio Faletti e molti altri.\nNel Sanremo 2011 si esibisce sul palco dell'Ariston accompagnando Vecchioni, durante la serata dedicata all'Italia e ai suoi 150 anni, nella versione del cantautore di \"O surdato nnammurato\". La collaborazione con Roberto Vecchioni prosegue a tutt'oggi stabilmente, in ambito sia artistico (attualmente \u00e8 in corso l\u2019Infinito Tour), che didattico (Universit\u00e0 di Pavia).\nDal 2017 accompagna alla chitarra Syria nello spettacolo Bellissime, tributo alla canzone italiana al femminile, nonch\u00e9, dal 2018, nello spettacolo Perch\u00e9 non canti pi\u00f9, omaggio a Gabriella Ferri.\nSia con Giovanni Nuti, che con Roberto Vecchioni ha inoltre accompagnato la poetessa Alda Merini in diversi progetti musicali e teatrali, che hanno visto la partecipazione anche di altri importanti artisti quali Milva, Valentina Cortese, Lucia Bose', Simone Cristicchi, da ultimo Monica Guerritore.\n\u00c8 stato ospite al Festival di Sarzana in duo con il sitarista di fama mondiale Deobrat Mishra.\nCome chitarrista ha contribuito alla realizzazione di diverse produzioni discografiche (Vecchioni, Milva, Nuti, Parigi, Minetti, Di Michele, Monti, Van Des Sfroos, Cirulli e tante altre) e cinematografiche (Il cosmo sul com\u00f2 di Aldo Giovanni e Giacomo, Zoe' di Giuseppe Varlotta), ed ha preso parte a svariate trasmissioni radiofoniche e televisive (tra cui Roxi Bar, Video Italia, Festivalbar, Che tempo che fa, Trenta ore per la vita, Music for Asia, Due con Gianni Morandi, Concerto di Natale, Che tempo che fa, Telethon, DomenicaIn, Chiambretti Night e altre ancora).\nHa all'attivo due dischi di musica strumentale (Fuoco e Corde e Martelli) ed alcune produzioni (ad esempio, in collaborazione con Lucio Fabbri, produce nel 2011 l'album ERBA, VENTO, FUOCO di Carlo Facchini e la Carboneria).\nPartecipa come giurato alle pi\u00f9 importanti rassegne musicali italiane (premio Andrea Parodi, premio Bianca D'Aponte, concorso L'Artista che non c'era).\nNel luglio 2021 pubblica l'album \"Qualcosa di Familiare\" (Azzurra Music/Playaudio) dove per la prima volta interpreta le sue canzoni, scritte in collaborazione con Michele Caccamo; il brano che d\u00e0 titolo all'album \u00e8 vede la partecipazione di Roberto Vecchioni.\nDiscografia.\nFuoco, 1997, Futura Records\nCorde e Martelli, 2010, 2017 (Remastered), Das\u00e8 Sound Lab\nQualcosa di Familiare, 2021, Azzurra Music/Playaudio\nhttps://open.spotify.com/artist/7DqKySSMZnfRDRVHTHOwIt?si=PanvRq2lQJqph0vBmCNXpg"}
{"id": "1744931", "revid": "149587", "url": "https://it.wikipedia.org/wiki?curid=1744931", "title": "Palazzo Terragni di Lissone", "text": ""}
{"id": "1744935", "revid": "77401", "url": "https://it.wikipedia.org/wiki?curid=1744935", "title": "ConfSL", "text": ""}
{"id": "1744936", "revid": "327773", "url": "https://it.wikipedia.org/wiki?curid=1744936", "title": "Cartone ondulato", "text": "Il cartone ondulato \u00e8 un materiale usato soprattutto nel settore degli imballaggi. Nella sua forma pi\u00f9 semplice \u00e8 costituito da due superfici di carta piana, dette \"copertine\", che racchiudono una carta ondulata, il tutto legato tra loro con l'utilizzo di collanti naturali. \u00c8 questa azione combinata delle copertine piane con l'onda interna che conferisce rigidit\u00e0 e resistenza all'insieme e ne determina l'efficacia nel confezionamento e nel trasporto delle merci. In Italia vengono prodotti ogni anno circa 6 miliardi di\u00a0m\u00b2 di cartone che si trasformano in circa 11 miliardi di scatole. \nCaratteristiche.\nLe caratteristiche del cartone ondulato sono strettamente legate alle caratteristiche delle singole carte che lo compongono. In questo senso si possono distinguere le carte in due macro categorie: le carte da copertina e le carte per ondulazione.\nLe carte da copertina possono essere avana o bianche (richieste soprattutto per esigenze di stampa) e sono sotto riportate secondo caratteristiche meccaniche decrescenti:\nOgni tipo di carta si distingue ulteriormente in base alle diverse grammature: cio\u00e8 il peso espresso in grammi di un metro quadrato di carta.\nLe carte per ondulazione sono sotto riportate secondo caratteristiche meccaniche decrescenti:\nOvviamente un Kraft avana (K) da 150 gr/m\u00b2 avr\u00e0 caratteristiche meccaniche superiori ad uno stesso Kraft avana (K) da 125 gr/m\u00b2 e lo stesso si pu\u00f2 affermare per un cartone che, a parit\u00e0 di altre carte, usi un Kraft avana (K) da 150 gr/m\u00b2 anzich\u00e9 uno da 125 gr/m\u00b2.\nCLASSIFICAZIONE DELLE CARTE\nLe carte sia per copertina che per ondulazione vengono classificate in base al peso al metro quadro.\nCLASSIFICAZIONE CARTE DA COPERTINA\ng/m\u00b2: 125(2) 150(3) 175(4) 200(5) 225(6) 275(8) 300(9) 337(02) 400(04) 440(06)\nCLASSIFICAZIONE CARTE DA ONDULAZIONE\ng/ m\u00b2: 112(2) 127(4) 150(6) 180(9)\nN.B. i numeretti in grassetto tra parentesi, detti numeri di classifica o titoli, sono quelli che appaiono nella sigla.\nLa combinazione delle carte tra di loro d\u00e0 origine al tipo di cartone ondulato, che \u00e8 riconoscibile dalla sigla che ne deriva:\nESEMPIO:\nKMFMT 24242 EB significa che questo cartone ondulato \u00e8 composto da:\nCopertina esterna: carta K da 125 gr/m\u00b2 (numero di classifica 2 - primo numero nella sigla)\nprima onda: carta M da 127 gr/m\u00b2 (numero di classifica 4 - secondo numero nella sigla)\nterza carta che serve per separare la prima onda dalla seconda: carta F da 112 gr/m\u00b2 (numero di classifica 2 - terzo numero nella sigla)\nseconda onda: carta M da 127 gr/m\u00b2 (numero di classifica 4 - quarto numero nella sigla)\ncopertina interna: carta T da 125 gr/m\u00b2 (numero di classifica 2 - quinto numero nella sigla)\nEB indica con quali tipi di onde \u00e8 composto (vedi paragrafo Tipologia)\nTipologia.\nCombinando le diverse carte da copertina e da onda con le varie altezze di onde, possiamo dare origine ad un numero elevato di cartoni possibili. Pur mantenendo un'elevata variet\u00e0 di combinazioni, il mercato si \u00e8 andato strutturando su quelle combinazioni che meglio risolvono i problemi di stoccaggio e movimentazione delle merci. Possiamo quindi distinguere le seguenti classi di cartone ondulato:\nTra le onde singole troviamo:\nLe combinazioni di doppia onda danno origine a cartoni come:\nI cartoni in tripla onda si prestano per utilizzi specifici dato le massime caratteristiche di resistenza e rigidit\u00e0.\nEsiste anche l'onda nuda, un cartone nel quale manca la copertina esterna e in cui l'ondulazione rimane scoperta; solitamente questo tipo di cartone viene utilizzato nel settore cartotecnico, accoppiato con una carta patinata.\nProve sul cartone ondulato.\nSuddivise per tipo e per grammatura le carte che compongono il cartone, possiamo identificare e misurare le diverse caratteristiche del cartone ondulato per meglio rispondere alle differenti esigenze di impiego:\nFormula di Mc Kee.\nIl modo migliore di misurare la resistenza all'impilamento di una scatola di cartone ondulato \u00e8 quello di verificarne la tenuta attraverso il test del BCT (Box Compression Test). Tuttavia esiste un tipo di scatole (quelle cosiddette americane) per le quali la correlazione tra il BCT della scatola e il valore di ECT (Edge Compression Test) \u00e8 talmente elevata che si pu\u00f2 calcolare con buona approssimazione la tenuta all'impilamento della scatola attraverso una formula matematica nota come formula di Mc Kee.\nformula_1\nDove 1,82 \u00e8 una costante, il valore di ECT deve essere espresso in KN/m, lo spessore del cartone in millimetri, il perimetro della scatola in centimetri.\nLa possibilit\u00e0 di determinare anticipatamente ed in via teorica il cartone pi\u00f9 adatto per realizzare un determinato imballo rappresenta un notevole risparmio economico. Tuttavia per poter applicare la formula di Mc Kee bisogna rispettare un insieme di vincoli. Occorre che:\nInconvenienti pi\u00f9 diffusi nella fabbricazione del cartone ondulato.\nLa fabbricazione del cartone ondulato \u00e8 strettamente legata al livello tecnologico del macchinario impiegato nonch\u00e9 alla qualit\u00e0 della materia prima utilizzata (la carta in bobine), ma dipende anche dall'abilit\u00e0 e dall'addestramento degli addetti al funzionamento dell'ondulatore. Gli inconvenienti pi\u00f9 comuni sono:\nRiciclabilit\u00e0.\nIl cartone ondulato \u00e8 riciclabile e biodegradabile al 100%. Il riutilizzo del cartone permette non solo un notevole risparmio economico, ma garantisce anche il rispetto dell'ambiente riducendo notevolmente il volume dei rifiuti che giungono in discarica. In Italia circa l'80% della fibra impiegata per la produzione del cartone ondulato deriva da materiale di riciclo detto \"macero\" e solo il 20% della fibra impiegata \u00e8 \"fibra vergine\" proveniente da foreste, ma sempre gestite secondo criteri di sostenibilit\u00e0 ambientale dall'industria cartaria stessa. Con il riutilizzo, le fibre di cellulosa tendono a perdere le prestazioni originarie, pertanto il ricorso alla fibra vergine \u00e8 necessario per garantire lo standard prestazionale anche delle carte pi\u00f9 povere. Occorre ricordare, inoltre, che il cartone per uso alimentare impiegato a contatto diretto con alimenti deve essere prodotto con carte di pura cellulosa e senza contenuti di macero come previsto dal Decreto Ministeriale del 21 marzo 1973 e successive modifiche (esempio tipico il cartone per le pizze).\nCon l'introduzione delle nuove normative legate al settore imballaggi, il cartone ondulato si \u00e8 confermato come un materiale ecologico e molto adatto per l'imballaggio. I collanti sono ormai tutti naturali e derivati da amido di mais o fecola.\nApplicazioni.\nTrasformato in imballaggio finito, il cartone ondulato diventa un contenitore robusto, versatile, ideale per raggruppare, trasportare e proteggere i prodotti in esso contenuti. Il modello di scatola pi\u00f9 comune e pi\u00f9 utilizzato per le sue doti di economicit\u00e0 di produzione e versatilit\u00e0 nell'utilizzo \u00e8 senza dubbio la scatola americana."}
{"id": "1744948", "revid": "767487", "url": "https://it.wikipedia.org/wiki?curid=1744948", "title": "Fergus Hume", "text": "Biografia.\nNato nella contea di Worcestershire, in Inghilterra, da bambino si trasferisce in Nuova Zelanda. Si laurea in giurisprudenza all'universit\u00e0 di Otago, ma abbandona la carriera di avvocato per dedicarsi con passione alla scrittura e alla drammaturgia. \nGiornalista di numerose riviste e quotidiani, a ventisette anni, nel 1886, pubblica \"Il mistero del calesse\". Il romanzo ottiene un risultato travolgente, diventando in breve uno dei gialli pi\u00f9 letti del XIX secolo. Ne vengono vendute, infatti, addirittura 340.000 copie e se ne trae anche una pi\u00e8ce teatrale replicata sia in Nuova Zelanda sia in Inghilterra. Hume ritorna nel Regno Unito dando alle stampe pi\u00f9 di 130 romanzi, per la gran parte polizieschi. \nA muovere alla perfezione gli ingranaggi dei gialli di Hume sono le ambigue relazioni dei personaggi, tutti o quasi sospetti, narrate abilmente dall'autore, che riesce cos\u00ec a immergere il lettore nel clima del mistero pi\u00f9 fitto."}
{"id": "1744950", "revid": "92723", "url": "https://it.wikipedia.org/wiki?curid=1744950", "title": "Antico Collegio di San Ildelfonso", "text": ""}
{"id": "1744954", "revid": "838137", "url": "https://it.wikipedia.org/wiki?curid=1744954", "title": "Iniquis Afflictisque", "text": " Iniquis Afflictisque \u00e8 un'enciclica di papa Pio XI, promulgata il 18 novembre 1926, per denunciare le persecuzioni cui \u00e8 sottoposta la Chiesa cattolica in Messico. I toni dell'enciclica sono di particolare veemenza, giungendo a definire i provvedimenti governativi frutto \"di superbia e di demenza\".\nIl documento sar\u00e0 seguito da altre due encicliche sul medesimo tema: l'\"Acerba Animi\" del 1932 e la \"Firmissimam Constantiam\" del 1936."}
{"id": "1744956", "revid": "2093891", "url": "https://it.wikipedia.org/wiki?curid=1744956", "title": "Sedici regni", "text": "I Sedici Regni, o meno comunemente \"I Sedici Stati\", furono un insieme di regni di breve durata fondati in Cina dal 304 al 439, fra la caduta della dinastia J\u00ecn e l'avvento delle Dinastie del Nord e del Sud. \nTutti i sovrani di questi regni, chiamati sia \"re\" che \"imperatori\", appartenevano ad etnie \"barbare\". I cinesi Han fondarono i quattro regni dello Yan Settentrionali, del Liang Occidentali, dei Liang Posteriori e di Wei. Sei sovrani cinesi dei Liang Posteriori restarono in carica durante la dinastia J\u00ecn. Il regno dei Wei Settentrionali non \u00e8 considerato fra i Sedici Regni, sebbene anch'esso fosse stato fondato in questo periodo."}
{"id": "1744961", "revid": "9536", "url": "https://it.wikipedia.org/wiki?curid=1744961", "title": "I sedici regni", "text": ""}
{"id": "1744962", "revid": "21880", "url": "https://it.wikipedia.org/wiki?curid=1744962", "title": "Poales", "text": "Poales \u00e8 un ordine di piante generalmente erbacee appartenente alla classe Liliopsida. Vi appartengono piante molto comuni come graminacee, bromeliacee e papiri.\nDescrizione.\nI fiori sono tipicamente piccoli, racchiusi da brattee e organizzati in infiorescenze. Solo il genere \"Mayaca\" possiede fiori solitari terminali.\nI fiori di molte specie sono ad impollinazione anemofila.\nNei semi di solito \u00e8 presente amido.\nTassonomia.\nIl sistema APG IV (2016) assegna all'ordine Poales le seguenti famiglie:\nIl sistema Cronquist non contempla l'ordine Poales e assegna le famiglie soprastanti agli ordini Bromeliales, Cyperales, Hydatellales, Juncales, Restionales e Typhales.\nStudi recenti pongono l'origine delle Poales nel Sud America circa 115 milioni di anni fa. I primi fossili scoperti includono polline e frutti datati al tardo cretaceo.\nUsi.\nLa famiglia economicamente pi\u00f9 importante \u00e8 la Poaceae (sin. Gramineae), che include i cereali, come mais, orzo, miglio, riso, frumento, teff, etc."}
{"id": "1744963", "revid": "200644", "url": "https://it.wikipedia.org/wiki?curid=1744963", "title": "Creepin On Ah Come Up", "text": ""}
{"id": "1744964", "revid": "1543377", "url": "https://it.wikipedia.org/wiki?curid=1744964", "title": "Vuelta a La Rioja", "text": "La Vuelta a la Rioja \u00e8 una corsa in linea maschile di ciclismo su strada che si svolge nella regione di La Rioja, in Spagna, ogni anno nel mese di aprile. Dal 2005 fa parte del circuito UCI Europe Tour, come prova di classe 2.1 fino al 2008, dato che era disputata su pi\u00f9 tappe, e come prova di classe 1.1 dal 2009.\nNata nell'anno 1957 come gara a tappe, e non disputata nel 1959, 1961, 1976 e 1991, nel 2009 a causa di problemi finanziari \u00e8 stata \"degradata\" a corsa in linea di un solo giorno. Nel 2018 e nel 2019 non si \u00e8 svolta per problemi economici.\nAlbo d'oro.\n\"Aggiornato all'edizione 2017.\""}
{"id": "1744976", "revid": "125840507", "url": "https://it.wikipedia.org/wiki?curid=1744976", "title": "Richard Austin Freeman", "text": "Biografia.\nNato e vissuto nel quartiere di Soho, Freeman si laurea in Medicina alla Middlesex Hospital Medical College ed esercita la professione di medico chirurgo prima in Inghilterra e poi in Africa. L\u00ec si ammala di una grave malattia che lo costringe, nel 1904, a tornare a Londra. Non trovando lavoro, si ritira nelle campagne del Kent, a Gravesend, luogo in cui trova, oltre che un impiego da medico, ispirazione per suoi romanzi. Il primo risale al 1902, periodo in cui pubblica i suoi primi racconti, ma solo cinque anni dopo raggiunge il successo e il grande pubblico con il poliziesco, \"L'impronta scarlatta\". In queste pagine compare il personaggio del Dr. John Thorndyke, il primo investigatore scientifico letterario, professore di Medicina legale e protagonista indiscusso degli intrecci di Freeman. Impronte digitali, cadaveri riesumati e analisi di sostanze, accompagnate a ferree cognizioni di medicina e di chimica, sono la chiave di volta per la soluzione degli intricati casi che Freeman costruisce ad arte."}
{"id": "1744979", "revid": "287204", "url": "https://it.wikipedia.org/wiki?curid=1744979", "title": "Il cerchio rosso (romanzo)", "text": "Il cerchio rosso, pubblicato in italiano anche col titolo Il cerchio scarlatto (titolo originale \"The Crimson Circle\"), \u00e8 un romanzo poliziesco dello scrittore inglese Edgar Wallace, pubblicato la prima volta nel 1922.\nTrama.\nIl signor Benson non prese sul serio le minacce del banda denominata \"Il cerchio scarlatto\" e fu ucciso. Questa stessa banda ha minacciato di morte Jim Beardmore: se non paga una grossa somma di denaro ne pagher\u00e0 le conseguenze. Il signor Beardmore, nonostante abbia fatto chiamare Derrick Yale per farsi proteggere, non crede a queste minacce. Una mattina Jack, il figlio di Jim, \u00e8 alla casa dei Froyant nella speranza di vedere la signorina Thalia Drummond, di cui \u00e8 molto innamorato, la segretaria di Harvey Froyant. Lei, per\u00f2, non gli corrisponde.\nMentre parlano giunge il principale di lei, il signor Harvey Froyant e, dopo aver scambiato alcune parole, Jack e Harvey si dirigono a piedi verso la casa dei Beardmore. Su una corteccia di un albero notano, disegnato con della vernice rossa, un cerchio, il simbolo della banda del \"Il cerchio scarlatto\". Nonostante questo ennesimo avvertimento, Jim Beardmore non \u00e8 spaventato e non ha nessuna intenzione di pagare.\nDopo che Beardmore si \u00e8 diretto da solo in direzione del bosco, si sente riecheggiare uno sparo; il rumore \u00e8 inconfondibile. Jack corre nella direzione del rumore e trova suo padre morto. Nello stesso tempo, dall'altra parte del bosco, la signorina Thalia Drummond scappa, dopo essersi pulita le mani, sporche di una sostanza rossa, con l'erba. Si dirige verso una casetta, vi entra e vi nasconde un revolver.\nDalla collezione di antichit\u00e0 del signor Froyant sparisce una statuetta d'oro raffigurante un Buddha. L'ispettore Parr scopre, per un colpo di fortuna, che il ladro \u00e8 la signorina Drummond: \u00e8 lei che ha portato la statuetta presso un prestasoldi. Il signor Froyant, dopo questo episodio, licenzia la sua segretaria miss Thalia Drummond. Anche Harvey Froyant riceve una lettera dal cerchio scarlatto.\nLa banda del cerchio scarlatto riesce a reclutare Thalia Drummond e riesce a farla assumere da John Brabazon, presidente di una grande banca. Nel frattempo Ambrose Silby, detenuto presso una prigione per un omicidio, confessa a Parr e a Yale di avere ucciso anche il signor Beardmore. Quando Parr e Yale gli chiedono maggiori dettagli, Silby confessa di essere stato ubriaco mentre commetteva l'omicidio e di non ricordare bene i particolari. Quattro ore dopo aver fatto questa confessione viene trovato morto, ucciso da una dose letale di cianuro. Nel liquido contenuto in un bicchiere \u00e8 trovato a galleggiare un piccolo cerchio rosso.\nTra i tanti clienti della Seller's Bank c'\u00e8 anche il signor Marl Felix, ed \u00e8 li che egli invita Thalia a una serata galante. Lei accetta, ma prima che la serata abbia inizio una sua collega l'accusa (con prove circostanziali) di furto. Quella sera stessa, la signorina Drummond si incontra con il complice della sua collega di lavoro Milly Macroy, Flush Barnet. Dopo questo incontro, Thalia Drummond si reca all'appuntamento con Marl Felix. Quella sera stessa Marl muore di morte violenta, a causa di un (misterioso) gas velenoso che gli viene somministrato attraverso alcune bolle di sapone.\nIntanto Harvey Froyant decide di sottostare al ricatto del cerchio scarlatto. La banda ha chiesto che i soldi del ricatto siano portati nell'ufficio del detective Derrick Yale. \u00c8 li che un emissario del cerchio scarlatto si presenter\u00e0 a ritirare la busta con i soldi. Nonostante gli innumerevoli controlli di sicurezza approntati i soldi spariscono e Derrick Yale viene trovato anestetizzato e con i polsi e le caviglie legati. Poco dopo un colpo di arma da fuoco colpisce l'ispettore Parr all'ingresso di casa sua. L'uomo, indossando un giubbetto antiproiettile, si salva.\nHarvey Froyant decide di indagare per proprio conto sulla banda del cerchio scarlatto. Dopo un viaggio in Francia seguendo le tracce dei suoi soldi torna a casa e convoca Derrick Yale e l'ispettore Parr. Ha scoperto che Marl Felix e Ferdinand Walter Lightmann si conoscevano, essendo stati in una prigione francese insieme. Condannati a morte, si erano salvati perch\u00e9 la ghigliottina non aveva funzionato a dovere. Scopre anche che Lightmann era soprannominato \"cerchio rosso\" per via di una macchia circolare sul suo collo.\nHarvey Froyant non ci mette niente ad associare questo fatto con la banda che sta imperversando in Inghilterra. Capisce che Lightmann ha cambiato nome ed \u00e8 diventato il capo della banda denominata \"Il cerchio scarlatto\". Prima che possa rivelare tutto quello che ha scoperto, viene trovato morto nella biblioteca di casa sua, ucciso a causa di un ingresso sotterraneo segreto presente nel suo studio.\nLa signorina Thalia Drummond viene arrestata per il tentato omicidio di Raphael Willings, ma riesce a fuggire dalla cella della stazione di polizia. Ispettore Parr ora ha tutti gli elementi per svelare chi si cela come capo della banda \"Il cerchio scarlatto\". Nel finale una storia di amore tra due dei protagonisti."}
{"id": "1744980", "revid": "179777", "url": "https://it.wikipedia.org/wiki?curid=1744980", "title": "Sarmaticus maximus", "text": ""}
{"id": "1744981", "revid": "179777", "url": "https://it.wikipedia.org/wiki?curid=1744981", "title": "Persicus", "text": ""}
{"id": "1744983", "revid": "179777", "url": "https://it.wikipedia.org/wiki?curid=1744983", "title": "Adiabenicus maximus", "text": ""}
{"id": "1744988", "revid": "3082", "url": "https://it.wikipedia.org/wiki?curid=1744988", "title": "Tricennalia", "text": ""}
{"id": "1744989", "revid": "3082", "url": "https://it.wikipedia.org/wiki?curid=1744989", "title": "Vicennalia", "text": ""}
{"id": "1744991", "revid": "1605525", "url": "https://it.wikipedia.org/wiki?curid=1744991", "title": "Come una morsa", "text": "Come una morsa (titolo originale \"Jonah's Luck\", 1906) \u00e8 un romanzo giallo di Fergus Hume. \u00c8 stato pubblicato per la prima volta in Italia nella collana \"Il Giallo Economico Classico\".\nTrama.\nJohn Herries, giovane e sfortunato medico, si sveglia una mattina, dopo aver passato la notte nella nebbia pi\u00f9 fitta della campagna londinese e aver trovato riparo in un albergo di dubbia fama, con un rasoio insanguinato tra le mani e un morto nella stanza accanto."}
{"id": "1744993", "revid": "105945107", "url": "https://it.wikipedia.org/wiki?curid=1744993", "title": "L'occhio di giada", "text": "L'occhio di giada \u00e8 un romanzo di Fergus Hume del 1903, pubblicato in Italia nel 1937 nella collana \"Gialli Economici Mondadori\".\nTrama.\nJudith, una bellissima ballerina con i capelli rossi, un oscuro passato e uno stuolo di ammiratori; Richard, un talentuoso pittore squattrinato in cerca del denaro per sposarsi; Ivan, un ambiguo e affascinante principe russo; Marthas, un ebreo coinvolto in oscuri traffici. Tutti in cerca di un solo oggetto del desiderio: l'Occhio di giada, una gemma, una volta incastonata in un idolo, di cui si sono perse le tracce. Ogni personaggio sembra disposto a tutto pur di ottenere l'Occhio di giada: una meraviglia che promette eterna ricchezza, ma che \u00e8 circondata da un'aura infausta. In un intricato susseguirsi di eventi, qualcuno non ha fatto, per\u00f2, i conti con le capacit\u00e0 deduttive dell'ispettore Stevens."}
{"id": "1744994", "revid": "1543377", "url": "https://it.wikipedia.org/wiki?curid=1744994", "title": "Case (hardware)", "text": "Case (termine mutuato dall'inglese \"computer case\"), \"cabinet\" o \"chassis\" (anche \"telaio\"), in informatica indica il contenitore dentro cui sono montati i componenti principali di un computer.\nCaratteristiche.\nNormalmente il telaio di un case \u00e8 in lamiera metallica SECC (dall'inglese \"Steel Electrogalvanized Cold-rolled Coil\", un tipo di acciaio dal basso costo ed elevata conducibilit\u00e0 termica) oppure in alluminio, esistono tuttavia anche telai artigianali fatti con altri materiali (vedi modding).\nL'alimentatore \u00e8 generalmente alloggiato in un'area angolare del case; nella parte centrale sono presenti diversi alloggi atti a contenere le periferiche di archiviazione di massa e di lettura. Nei computer desktop a torre verticali la scheda madre \u00e8 ancorata sul pannello destro - da un punto di vista frontale - del case. In genere un case ha diversi vani per drive da 5,25\" e da 3,5\" che permettono l'installazione di dischi rigidi, lettori floppy, lettori e masterizzatori CD/DVD e lettori di schede di memoria. Il pulsante d'accensione e di \"reset\" (che permette di riavviare il PC) sono normalmente situati in una posizione accessibile all'utente. Nei pressi dei due pulsanti possono esserci due piccole spie, alimentate da appositi connettori collegati direttamente alla scheda madre, per indicare lo stato di accensione del computer e l'attivit\u00e0 del disco rigido. Sul frontale possono essere presenti i cassetti scorrevoli per l'inserimento ed il disinserimento di CD e dischetti floppy.\nAnche le porte di comunicazione USB \"frontali\" e le prese per cuffie e microfono sono normalmente installate in una posizione accessibile all'utente, cos\u00ec da agevolarlo nell'inserimento dei relativi dispositivi. Sul retro sono accessibili tutte le porte e interfacce di connessione con le altre periferiche presenti sulla scheda madre, come per esempio la tastiera, il mouse, il monitor e altri. Nel case di un computer pu\u00f2 essere presente un sistema di raffreddamento ad aria mediante uso di apposite ventole (\"raffreddamento attivo\"), anche tramite dei fori posti sulle pareti laterali o sulla parete posteriore. Alcuni case sono equipaggiati con delle unit\u00e0 che misurano la temperatura interna al computer, rilevano la velocit\u00e0 di calcolo del processore o variano la velocit\u00e0 delle ventole di raffreddamento, esse possono trovare posto nei \"vani per drive\" comunemente destinate ai lettori di CD e floppy, rispettivamente da 3,5\" e da 5\".\nIl pannello sinistro - da un punto di vista frontale - del case, permette l'accesso alla componentistica e per tale motivo spesso \u00e8 facile da rimuovere. Nel caso di case personalizzati, parte della lamiera che costituisce la paratia laterale \u00e8 asportata e sostituita da plexiglas; questo consente di mettere in risalto le presunte migliorie estetico-strutturali che l'utente apporta al sistema, come ad esempio un sistema di raffreddamento liquido o, pi\u00f9 ludicamente, luci al neon.\nDimensioni e forma.\nSebbene la forma e la dimensione possano differire da un produttore all'altro, esistono degli standard preposti a cui ogni costruttore si adatta, per esempio nei computer da scrivania \u00e8 diffuso lo standard ATX.\nI case predisposti per accogliere una scheda madre di tipo ATX possono avere forme diverse e per convenzione vengono distinti tra:\nQuesti ultimi sono ulteriormente classificabili in:\nL'altezza nei case a microtorre varia tra i 33 e 36\u00a0cm (tipicamente 35\u00a0cm), nei minitorre tra i 36 e 40\u00a0cm (in genere 39\u00a0cm), nei mezzatorre tra i 40 e 46\u00a0cm (in genere 43\u00a0cm), e negli elaboratori a torre piena a partire da circa 56\u00a0cm, nonostante si possano raggiungere altezze superiori ai 70\u00a0cm.\nVersioni con dimensioni maggiori sono solitamente utilizzate per i \"server\", per i quali nei brevi periodi pu\u00f2 essere necessario un ampliamento e potenziamento della componentistica. Quando sono previste condizioni di lavoro gravose ed \u00e8 richiesta alta affidabilit\u00e0 (come in una stanza che ospita decine di server costantemente in funzione), viene preferito al case tradizionale un altro tipo di telaio adottato in campo elettronico: l'armadio (o \"rack\"), concepito come un ripiano multiplo in cui infilare, sovrapposti come cassetti, i pi\u00f9 svariati tipi di apparecchiature, elaboratori compresi.\nAnche un dispositivo mobile \u00e8 dotato di case, ovviamente composto da materiali, forme e dimensioni specifiche. L'estetica gioca un ruolo rilevante, sebbene l'aspetto protettivo non sia secondario. La particolarit\u00e0 \u00e8 che lo schermo (lo strato trasparente) fa pure parte del case in quanto \u00e8 il completamento del coperchio (parte posteriore), detto \"cover\".\nEstetica.\nI case tradizionali generalmente erano beige, bianchi o neri e di forma parallelepipeda. Nel tempo tuttavia si \u00e8 assistito a una vera e propria rivoluzione stilistica: molti utenti si dilettano a personalizzare il case del proprio computer aggiungendovi luci interne al neon, guaine avvolgicavo multicolore, finestre laterali in plexiglas, ventole illuminate aggiuntive, nonch\u00e9 impianti di raffreddamenti a liquido, questi ultimi, oltre ad assolvere alla mera funzione estetica, mirano anche ad un incremento prestazionale."}
{"id": "1745009", "revid": "1428919", "url": "https://it.wikipedia.org/wiki?curid=1745009", "title": "Mortalium Animos", "text": " Mortalium Animos \u00e8 un'enciclica di papa Pio XI, promulgata il 6 gennaio 1928, e scritta per difendere la verit\u00e0 rivelata da Ges\u00f9 e per ribadire la vera natura della Chiesa fondata da Cristo. In particolare nell'enciclica il Pontefice mette in guardia dall'ecumenismo vietando ai cattolici di partecipare ad incontri ecumenici."}
{"id": "1745021", "revid": "1372005", "url": "https://it.wikipedia.org/wiki?curid=1745021", "title": "Enguerrand de Marigny", "text": "Biografia.\nNacque a Lyons-la-For\u00eat in Normandia, in un'antica famiglia normanna del piccolo baronato chiamato Le Portier, e prese poi il nome di Marigny. Enguerrand entr\u00f2 al servizio di Hugues de Bonville, ciambellano e segretario di Filippo IV il Bello, re di Francia, come scudiero, e venne messo al servizio della regina Jeanne, che lo fece esecutore testamentario. Spos\u00f2 la di lei figlia, Jeanne de St Martin da cui ebbe tre figli (Louis, Marie e Isabelle) e nel 1298 ricevette la custodia del Castello di Issoudun. In seguito si spos\u00f2 una seconda volta con Alips de Mons.\nDopo la morte di Hugues de Bonville nella battaglia di Mons-en-P\u00e9v\u00e8le nel 1304, divenne il Gran ciambellano di Francia di Filippo il Bello e capo dei suoi ministri. Durante questo periodo ricevette doni e terre e una pensione da Edoardo II Plantageneto, re d'Inghilterra. Abile politico, colto e astuto, seppe essere un efficace strumento per i piani di Filippo il Bello. Fu ad esempio il risolutore della controversia di Filippo con Luigi, conte di Nevers, figlio di Roberto III di Fiandra, imprigionando Luigi e costringendo Roberto a cedere Lilla, Douai e B\u00e9thune.\nOttenne che il fratellastro Filippo di Marigny, nel 1301, diventasse vescovo di Cambrai, e, nel 1309 arcivescovo di Sens, e suo fratello Jean, nel 1312, vescovo di Beauvais. Un altro suo parente, Nicolas de Frauville, divenne confessore del Re e cardinale. Nel 1313 fond\u00f2 il collegio della Chieda di N\u00f4tre Dame d'Escos nei pressi di Rouen. In questi anni fu molto attivo, al fianco di Guglielmo di Nogaret durante il processo all'Ordine Templare.\nDurante la guerra con le Fiandre negozi\u00f2 la pace, e fu accusato dal Principe, desideroso di andare in battaglia, di essere stato corrotto e Carlo di Valois lo denunci\u00f2 allo stesso Re, ma Filippo lo sostenne, e l'attacco fu vanificato.La morte di Filippo IV il 29 novembre del 1314 diede il via libera a nuove azioni verso Marigny. Fu arrestato per ordine di Luigi X, su istigazione di Carlo di Valois, e vennero presentati 28 capi d'accusa, compresa l'accusa di corruzione. Luigi X era incline soltanto a condannarlo all'esilio sull'Isola di Cipro, ma Carlo insistette aggiungendo anche l'accusa di stregoneria, che fu pi\u00f9 efficace. Marigny fu condannato all'impiccagione sulla pubblica piazza parigina di Montfaucon (30 aprile 1315)."}
{"id": "1745022", "revid": "104458", "url": "https://it.wikipedia.org/wiki?curid=1745022", "title": "Fannie Thomas", "text": ""}
{"id": "1745024", "revid": "90101", "url": "https://it.wikipedia.org/wiki?curid=1745024", "title": "Mare dell\u2019Est", "text": ""}
{"id": "1745030", "revid": "94902", "url": "https://it.wikipedia.org/wiki?curid=1745030", "title": "Reverse genetics", "text": ""}
{"id": "1745031", "revid": "94902", "url": "https://it.wikipedia.org/wiki?curid=1745031", "title": "Reverse genetic", "text": ""}
{"id": "1745032", "revid": "94902", "url": "https://it.wikipedia.org/wiki?curid=1745032", "title": "Genetica reverse", "text": ""}
{"id": "1745046", "revid": "767487", "url": "https://it.wikipedia.org/wiki?curid=1745046", "title": "El Cuarteto de Nos", "text": "El Cuarteto de Nos \u00e8 un gruppo alternative rock che nasce nel 1980 a Montevideo, Uruguay.\nBiograf\u00eca.\nLe origini.\nNel 1980 i fratelli Ricardo e Roberto Musso e Santiago Tavella iniziano a comporre le loro prime canzoni con testo.\nCon loro compariva come invitato Leonardo Baroncini alla batteria.\nIl primo disco.\nNel 1984 registrano il loro primo disco con \u00c0lvaro Pintos alla batteria. Da allora la loro formazione non sub\u00ec modifiche con Ricardo Musso chitarra e voce, Roberto Musso chitarra e voce, Santiavo Tavella basso e voce, Alvaro Pintos batteria e voce.\nDalla met\u00e0 degli ottanta la loro originalit\u00e0 li rende noti fra i fan del rock uruguayo.\nSeconda met\u00e0 anni '80.\nNel 1986 registrano il loro primo LP da artisti unici, \"Soy una Arveja\" (Sono un pisello), nel quale sono presenti grandi successi molto richiesti nelle loro esibizioni dal vivo.\nL'anno successivo iniziano le registrazioni del loro terzo disco \"Emilio Garc\u00eda\".\nNel 1989 percorrono in tour tutto il Paese.\nAnni '90.\nDopo altri quattro dischi, nel 1998 la BMG Uruguay esterna il suo interesse per il gruppo col quale firma un contratto. Nello stesso anno uscir\u00e0 il loro ottavo disco, \"Revista Esta\".\nAnni 2000.\nTre sono gli album usciti fino ad oggi in questo periodo, \"Cortamambo\", \"El Cuarteto de Nos\" e \"Raro\".\nL'ultimo in particolare \u00e8 ritenuto il loro capolavoro definitivo (pubblicato dalla sezione spagnola della casa discografica EMI)"}
{"id": "1745048", "revid": "547034", "url": "https://it.wikipedia.org/wiki?curid=1745048", "title": "Societ\u00e0 Sportiva Lanerossi Vicenza 1980-1981", "text": "Questa voce raccoglie le informazioni riguardanti la Societ\u00e0 Sportiva Lanerossi Vicenza nelle competizioni ufficiali della stagione 1980-1981.\nStagione.\nIl campionato 1980-1981, il secondo disputato dal Lanerossi dopo la retrocessione nel campionato 1978-79, si concluse con la retrocessione della squadra veneta in Serie C1, la prima dopo pi\u00f9 di quarant'anni.\nIn classifica la squadra (allenata nelle prime giornate dal vice allenatore Giulio Savoini e poi da Corrado Viciani) totalizz\u00f2 33 punti concludendo il campionato al diciassettesimo posto ad un solo punto dal Verona, dal e dal Palermo (quest'ultimo penalizzato di cinque punti a causa dello scandalo del Totonero), che occupavano l'ultimo posto disponibile per la salvezza."}
{"id": "1745055", "revid": "1833487", "url": "https://it.wikipedia.org/wiki?curid=1745055", "title": "Solen marginatus", "text": "Solen marginatus, conosciuto comunemente come cannolicchio o cappalunga (non confondete con Ensis siliqua), \u00e8 un mollusco bivalve della famiglia Solenidae.\nHabitat e distribuzione.\nVive da pochi metri a oltre 20 metri di profondit\u00e0, in posizione verticale infossato nella sabbia ed \u00e8 praticamente invisibile. La sua presenza viene rivelata soltanto dall'estremit\u00e0 dei sifoni che formano due fori visibili sulla sabbia dalla forma simile a un 8.\nDescrizione.\nIl Solen marginatus \u00e8 un mollusco bivalve della famiglia dei Solenidi.\nLa conchiglia ha una forma quadrangolare, il colore va dal marrone chiaro al giallo, \u00e8 liscia e poco solida. La dimensione in genere va dai 12 ai 15 centimetri, ma pu\u00f2 raggiungere anche i 17 centimetri di lunghezza. Dall'estremit\u00e0 superiore fuoriescono i sifoni riuniti. Il cannolicchio \u00e8 un organismo filtratore, in quanto filtra attraverso questi sifoni enormi quantit\u00e0 d'acqua da cui trattiene il nutrimento. Dall'estremit\u00e0 inferiore sporge invece il piede, l'organo di movimento, che utilizzano per ritirarsi sotto la sabbia.\nIl piede, molto grande e robusto, costituisce la maggior parte del mollusco commestibile. Questa \u00e8 la vera arma di difesa del Solen marginatus: quando infatti avverte un'insidia, scende rapidamente con il piede nella sabbia tirandosi dietro la conchiglia. In pochi secondi il mollusco riesce a scendere di parecchi centimetri sotto lo strato sabbioso.\nRiproduzione.\nSi riproduce da aprile a maggio.\nPesca.\nI \"Solen marginatus\" vengono pescati in modo professionale con le draghe turbosoffianti, le quali penetrano per circa 20-25 centimetri nel fondo sabbioso. L'avanzamento \u00e8 inoltre facilitato da getti d'acqua a pressione, cos\u00ec da ridurre la resistenza. I molluschi risucchiati contengono per\u00f2 molta sabbia, e perci\u00f2 richiedono un'accurata pulizia prima del consumo. Tale pratica \u00e8 altamente dannosa per l'ecosistema marino, perch\u00e9 viene risucchiato tutto ci\u00f2 che \u00e8 nei fondali sottostanti; per questa ragione, per praticare tale pesca ci vuole apposita licenza. In ambito amatoriale, nei mesi estivi il \"Solen marginatus\" \u00e8 pescato anche con piccoli rastrelli in molte zone a basso fondale di molte spiagge italiane.\nDi notevole interesse commerciale, i \"Solen marginatus\" sono comunemente venduti, perlopi\u00f9 vivi (in Italia il prodotto \u00e8 quasi esclusivamente pescato, mentre in Spagna se ne pratica anche l'allevamento). Per verificarne la freschezza basta toccare con un dito il \u201cpiede\u201d (nei Molluschi, porzione del tronco con funzione locomotoria): se il mollusco \u00e8 vivo, dovrebbe ritirarlo prontamente."}
{"id": "1745057", "revid": "29244", "url": "https://it.wikipedia.org/wiki?curid=1745057", "title": "Cappalunga", "text": ""}
{"id": "1745060", "revid": "809148", "url": "https://it.wikipedia.org/wiki?curid=1745060", "title": "Materia soffice", "text": "La materia soffice o materia soffice condensata \u00e8 una sottocategoria della materia condensata comprendente una variet\u00e0 di stati fisici facilmente deformabili da variazioni termiche. Ne fanno parte liquidi, colloidi, polimeri, schiume, gel, materiali granulari, e svariati tipi di materiali biologici. Questi materiali presentano elementi comuni nei comportamenti fisici predominanti che si verificano a scale di energia comparabili con l'energia termica a temperatura ambiente. A queste temperature gli aspetti quantistici sono generalmente trascurabili.\nPierre-Gilles de Gennes, chiamato anche \"padre fondatore della materia soffice\" ricevette il Premio Nobel per la fisica nel 1991 per la scoperta che i parametri d'ordine dei semplici sistemi termodinamici possono essere applicati a situazioni pi\u00f9 complesse presenti nella materia soffice. In particolare egli studi\u00f2 il comportamento di cristalli liquidi e polimeri.\nCaratteristiche distintive.\nI comportamenti interessanti dalla materia soffice sorgono in modi imprevedibili, o molto difficili da prevedere, direttamente dai costituenti atomici e molecolari. Questo \u00e8 dovuto al fatto che l'auto-organizzazione nelle strutture fisiche a dimensioni mesoscopiche sono pi\u00f9 frequenti rispetto alla scala microscopica (scala propria di atomo e molecola), e spesso sono molto pi\u00f9 piccoli della scala macroscopica dei materiali.\nLe propriet\u00e0 e le interazioni di queste strutture mesoscopiche possono determinare il comportamento macroscopico dei materiali. Ad esempio, i vortici di turbolenza che naturalmente si verificano in un flusso di liquido sono molto pi\u00f9 modesti rispetto alla quantit\u00e0 totale di liquido e spesso sono pi\u00f9 grandi delle singole molecole; tuttavia la presenza di questi vortici condiziona comportamento della totalit\u00e0 del materiale. Ancora, le bolle che costituiscono una schiuma sono mesoscopiche perch\u00e9 individuano un vasto numero di molecole, mentre la schiuma \u00e8 costituita a sua volta da un grande numero di queste bolle.\nPer contro, nel Fisica della materia condensata \u201cdura\u201d spesso \u00e8 possibile prevedere il comportamento generale di un materiale perch\u00e9 le molecole sono organizzate in un reticolo cristallino senza cambiamenti nel modello in qualsiasi scala mesoscopica.\nApplicazioni.\nI materiali \u201csoffici\u201d sono importanti in un grande variet\u00e0 di applicazioni tecnologiche. Possono\ncomparire come elementi strutturali e per materiali di imballaggio, schiume e adesivi, detergenti e cosmetici, vernici, additivi alimentari, lubrificanti e additivi per carburanti, gomme per pneumatici, etc. Inoltre, una variet\u00e0 di materiali biologici (sangue, muscoli, latte, yogurt...) sono classificabili come \u201csoffici\u201d. I cristalli liquidi, altra categoria di questi materiali, mostrano delle risposte a campi elettrici che li rendono molto importanti, come i materiali in dispositivi di visualizzazione (LCD).\nNonostante le varie forme di questi materiali, molte delle propriet\u00e0 fisico-chimiche, hanno origini comuni, come ad esempio il gran numero di interno gradi di libert\u00e0, di interazioni deboli tra gli elementi strutturali, ed un delicato bilancio tra il contributo entropico ed entalpico all'energia libera di Helmholtz. Queste propriet\u00e0 portano a grandi fluttuazioni termiche, una larga variet\u00e0 di forme, sensibilit\u00e0 dell'equilibrio nei riguardi delle condizioni esterne, morbidezza macroscopica, e stati metastabili.\nRicerca.\nLa realizzazione della materia \u201csoffice\u201d contiene innumerevoli esempi di rottura della simmetria, elasticit\u00e0 generalizzata, e fluttuazione di gradi di libert\u00e0 la quale ha rinvigorito i campi classici della fisica come fluidi (ora generalizzati dalla meccanica non-Newtoniana) e elasticit\u00e0 (membrane, filamenti, e reti anisotropiche sono i pi\u00f9 importanti e hanno aspetti comuni). Questi forniscono molti campi di ricerca gi\u00e0 in fase di studio attualmente. La materia condensata \u201csoffice\u201d inoltre \u00e8 strettamente collegata agli studi della biofisica e di conseguenza alle biotecnologie."}
{"id": "1745063", "revid": "729019", "url": "https://it.wikipedia.org/wiki?curid=1745063", "title": "Solen", "text": "Solen \u00e8 l'unico genere di molluschi bivalvi della famiglia Solenidae."}
{"id": "1745066", "revid": "63945", "url": "https://it.wikipedia.org/wiki?curid=1745066", "title": "Calamaro colossale", "text": ""}
{"id": "1745067", "revid": "29244", "url": "https://it.wikipedia.org/wiki?curid=1745067", "title": "Solenidae", "text": ""}
{"id": "1745072", "revid": "729019", "url": "https://it.wikipedia.org/wiki?curid=1745072", "title": "Solenoidea", "text": "Solenoidea \u00e8 una superfamiglia di molluschi bivalvi dell'ordine Veneroida."}
{"id": "1745073", "revid": "154326", "url": "https://it.wikipedia.org/wiki?curid=1745073", "title": "Maria Romanov-Holstein-Gottorp", "text": ""}
{"id": "1745077", "revid": "216739", "url": "https://it.wikipedia.org/wiki?curid=1745077", "title": "Trasfusioni di sangue", "text": ""}
{"id": "1745078", "revid": "1347902", "url": "https://it.wikipedia.org/wiki?curid=1745078", "title": "Lesotechni\u010deskaja Akademija", "text": "La Gosudarstvennaja Lesotechni\u010deskaja Akademija di San Pietroburgo\" S. M. Kirov\" di San Pietroburgo (, in italiano \"Accademia statale Tecnico-forestale di San Pietroburgo\" S. M. Kirov\") \u00e8 un'universit\u00e0 di San Pietroburgo, intitolata a Sergej Mironovi\u010d Kirov, e fondata nel 1803."}
{"id": "1745084", "revid": "1573940", "url": "https://it.wikipedia.org/wiki?curid=1745084", "title": "Veneroida", "text": "Veneroida \u00e8 un ordine di molluschi bivalvi."}
{"id": "1745086", "revid": "712828", "url": "https://it.wikipedia.org/wiki?curid=1745086", "title": "Sanson (personaggio)", "text": ""}
{"id": "1745090", "revid": "729019", "url": "https://it.wikipedia.org/wiki?curid=1745090", "title": "Gambesone", "text": "Il gambesone, anche noto come gambeson, aketon o farsetto d'arme, \u00e8 una tunica imbottita o costituita da un gran numero di strati di lino o di cotone, indossata solitamente sotto la cotta di maglia o l'armatura.\nVeniva imbottita con fibre grezze, stoppa, lana o con crine di cavallo e spesso presentava inserti in cuoio all'interno.\nEtimologia.\nIl termine francese \"gambeson\", originariamente \"wambais\", deriva dal termine medievale germanico \"wambeis\", derivante a sua volta dall'arcaico \"wamba\", \"stomaco, ventre\".\nIl termine aketon deriva probabilmente dal francese arcaico \"alcottonem\" derivante dall'arabo \"al-qutn\" \"cotone\".\nSuccessivamente prende molti nomi tra cui zuppa (o zuparello) d'arme, bambagione, acton, auqueton, aketon, haqueton, pannzar, vapntreiyu, wambais, wambesium, wambs.\nStoria.\nIl gambesone europeo pu\u00f2 essere fatto risalire al X secolo, ma probabilmente il suo uso \u00e8 assai pi\u00f9 antico: decorazioni di vasi greci raffigurano i persiani coperti con un vestito spugnoso o imbottito.\nIn Europa venne utilizzato, nelle sue varie forme, almeno fino al XV secolo.\nIl suo uso come imbottitura era basilare in quanto cotte e armature non prevenivano alcun trauma da impatto, e la sua lavorazione era studiata anche per offrire una maggior protezione contro le frecce.\nLa versione realizzata come imbottitura da mettere sotto l'armatura era pi\u00f9 sottile di quella utilizzata dai soldati che usavano indossarla senza armatura. Quest'ultima arrivava fino anche a 30 strati e inoltre presentava spesso un alto collare a protezione del collo.\nProve archeologiche evidenziano l'uso del cotone nella fabbricazione del gambesone, ma non sembra essere la regola, dal momento che il cotone era importato dall'India e dall'Asia Minore, quindi costoso e di difficile reperibilit\u00e0."}
{"id": "1745091", "revid": "14691", "url": "https://it.wikipedia.org/wiki?curid=1745091", "title": "Rana pomodoro", "text": ""}
{"id": "1745095", "revid": "110157", "url": "https://it.wikipedia.org/wiki?curid=1745095", "title": "Kurganinsk", "text": "Kurganinsk \u00e8 una cittadina della Russia europea meridionale (kraj di Krasnodar), situata nella pianura ciscaucasica sul fiume \"Laba\", affluente del Kuban', 248 km a est di Krasnodar; \u00e8 il capoluogo amministrativo dell'omonimo rajon.\nFondata nel 1855 come \"stanica\" con il nome di \"Kurgannaja\", ottenne lo \"status\" di citt\u00e0 e il nome nella forma attuale nel 1961.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1745096", "revid": "767487", "url": "https://it.wikipedia.org/wiki?curid=1745096", "title": "Salomon de Brosse", "text": "Biografia.\nProveniente da una famiglia ugonotta, nipote dell'architetto Jacques Ier Androuet du Cerceau e figlio dell'architetto Jean de Brosse, si stabil\u00ec a Parigi sul finire del XVI secolo; nel 1608 divenne architetto reale.\nEgli indirizz\u00f2 lo stile francese verso il cosiddetto \"classicismo barocco\" del secolo di Luigi XIV.\nCi\u00f2 \u00e8 riscontrabile nel senso plastico di alcune sue realizzazioni, come il Palazzo di Giustizia di Rennes, gi\u00e0 sede del Parlamento di Bretagna (1618), dove l'imponente massa \u00e8 definita mediante dettagli classicheggianti.\nNel medesimo periodo lavor\u00f2 al Palazzo del Lussemburgo, iniziato intorno al 1615 per volont\u00e0 di Maria de' Medici che desiderava una dimora simile al Palazzo Pitti, ed ai castelli di Bl\u00e9rancourt e Coulommiers.\nAltra opera importante \u00e8 la facciata della chiesa di Saint-Gervais-Saint-Protais de Paris, dove i temi della chiesa del Ges\u00f9 di Roma si legano ad un impianto dal verticalismo gotico.\nNel 1623 realizz\u00f2 il tempio protestante degli Ugonotti a Charenton, distrutto nel 1685, costruito con una tipologia imitata da molti luoghi di culto statunitensi."}
{"id": "1745101", "revid": "1522738", "url": "https://it.wikipedia.org/wiki?curid=1745101", "title": "Lila (personaggio)", "text": ""}
{"id": "1745109", "revid": "729019", "url": "https://it.wikipedia.org/wiki?curid=1745109", "title": "Heterodonta", "text": "Heterodonta \u00e8 una sottoclasse di molluschi bivalvi. Eterodonti eulamellibranchi, a cui la maggior parte dei generi moderni appartiene. Caratterizzati di valve aragonitiche, adattati a diversi modi di vita, specialmente all'infauna, dove si alimentano attraverso il sifone.\nOrdini.\nEstinti:"}
{"id": "1745110", "revid": "287204", "url": "https://it.wikipedia.org/wiki?curid=1745110", "title": "Elmo di Negau", "text": "L'Elmo di Negau \u00e8 un elmetto di bronzo facente parte di un gruppo di 28 reperti simili datati circa al 400 a.C. Furono rinvenuti nel 1811 vicino al villaggio di Zenjak, presso Negau, nel ducato di Stiria, ora Negova, Slovenia. Gli elmetti hanno la tipica forma etrusca vetulonica, spesso descritta come tipologia Negau. Furono sepolti nel 50 a.C. dopo l'invasione romana della zona.\nIscrizione.\nNegau B.\nUno degli elmetti (Negau B) riporta incisa un'iscrizione in lingua etrusca, non necessariamente antica quanto l'elmo, che si presume infatti essere stata tracciata nel II secolo a.C. o in epoca successiva. L'incisione recita:\nleggibile come: \"harikastiteiva\\\\\\ip\"\nMolte sono state le interpretazioni fornite in passato, ma la recente interpretazione di T. L. Markey legge l'iscrizione come 'Harigast il sacerdote' (da \"teiwaz\", \"dio\"), al pari di un altro casco inscritto trovato nello stesso sito e che riporta vari nomi (per lo pi\u00f9 celtici) seguiti da titoli religiosi.\nIn ogni caso, il nome germanico Harigast \u00e8 quasi universalmente accettato. In passato, alcuni studiosi hanno visto nell'iscrizione un'arcaica versione dell'alfabeto runico, ma \u00e8 ormai accertato che l'alfabeto utilizzato \u00e8 quello etrusco, anteriore per nascita a quello runico.\nIl nome Harigast rappresenta forse la prima deviazione, finora rinvenuta, verso la parlata germanica.\nGustav Must legge \"Hari\u03c7as Titieva\" come un nome personale retico, con la prima parte \"Hari\u03c7as\" con radice indo-europea (pi\u00f9 venetica che germanica) e la seconda \"Titieva\" puramente etrusca.\nNegau A.\nLe quattro iscrizioni presenti su un altro elmetto chiamato Negau A sono lette da Markey come: \"Dubni banuabi\" (di Dubnos l'uccisore di maiali), \"sirago turbi\" (sacerdote astrale della truppa), \"Iars'e esvii\" (Iarsus il divino) e \"Kerup\" probabilmente un'abbreviazione per un nome celtico tipo Cerubogios.\nInterpretazione.\nElmetti di tipo Negau erano generalmente indossati dai sacerdoti al momento della deposizione di questi manufatti e questo fa supporre che furono interrati a Zenjak per motivi cerimoniali. Il villaggio di Zenjak fu di grande interesse per gli archeologi nazisti, tanto da essere stato rinominato Harigast per un breve periodo durante la seconda guerra mondiale. Il sito non \u00e8 mai stato sottoposto a scavi condotti in maniera scientifica."}
{"id": "1745117", "revid": "74668", "url": "https://it.wikipedia.org/wiki?curid=1745117", "title": "Jolly roger", "text": ""}
{"id": "1745118", "revid": "486946", "url": "https://it.wikipedia.org/wiki?curid=1745118", "title": "Balletto Kirov", "text": ""}
{"id": "1745119", "revid": "1409041", "url": "https://it.wikipedia.org/wiki?curid=1745119", "title": "Coppa Intertoto UEFA 2008", "text": "La Coppa Intertoto UEFA 2008 \u00e8 stata la 14\u00aa ed ultima edizione della Coppa Intertoto UEFA. Si \u00e8 svolta in tre turni e le 11 squadre che hanno superato il terzo turno sono state ammesse al secondo turno di qualificazione della Coppa UEFA 2008/09.\nIl sorteggio si \u00e8 svolto a Nyon, in Svizzera, dove ha sede l'UEFA, luned\u00ec 21 aprile 2008.\nSistema di qualificazione.\nAlla Coppa Intertoto 2008 hanno partecipato 50 squadre, provenienti da 50 diverse Federazioni nazionali.\nPrimo turno: 28 squadre\nSecondo turno: 28 squadre\nTerzo turno: 22 squadre\nPrimo turno.\n\"Andata 21 e 22 giugno, ritorno 28 e 29 giugno.\"\n!colspan=\"5\"|Regione Sud-Mediterranea\n!colspan=\"5\"|Regione Centro-Est\n!colspan=\"5\"|Regione Nord\nSecondo turno.\n\"Andata 5 e 6 luglio, ritorno 12 e 13 luglio.\"\n!colspan=\"5\"|Regione Sud-Mediterranea\n!colspan=\"5\"|Regione Centro-Est\n!colspan=\"5\"|Regione Nord\nTerzo turno.\n\"Andata 19 e 20 luglio, ritorno 26 e 27 luglio.\"\n!colspan=\"5\"|Regione Sud-Mediterranea\n!colspan=\"5\"|Regione Centro-Est\n!colspan=\"5\"|Regione Nord\nVincitore.\nSecondo l'ultima formula del torneo, in vigore dal 2006, la formazione proveniente dall'Intertoto che ha successivamente effettuato il cammino pi\u00f9 lungo in Coppa UEFA \u00e8 la squadra che si aggiudica il trofeo.\nQuesti i piazzamenti delle 11 squadre vincenti il terzo turno di Coppa Intertoto:"}
{"id": "1745120", "revid": "1149807", "url": "https://it.wikipedia.org/wiki?curid=1745120", "title": "Pianta Piranha", "text": ""}
{"id": "1745121", "revid": "6923", "url": "https://it.wikipedia.org/wiki?curid=1745121", "title": "Outlier", "text": "Outlier \u00e8 un termine utilizzato in statistica per definire, in un insieme di osservazioni, un valore anomalo e aberrante, ossia un valore chiaramente distante dalle altre osservazioni disponibili.\nNon esiste una definizione matematica di outlier.\nUno dei possibili modi di valutare se un dato sia un outlier \u00e8 di confrontarlo con l'intervallo interquartile formula_1 di tutti i dati osservati, calcolando la sua distanza dall'intervallo e rapportandola alla misura dell'intervallo stesso, con un parametro formula_2\nDove formula_4 e formula_5 sono rispettivamente il primo e il terzo quartile, formula_6 \u00e8 lo scarto interquartile e formula_2 \u00e8 un parametro fissato.\nNormalmente si pone formula_8\nJohn Tukey propone di considerare formula_9, ovvero un outlier disterebbe dalla media di formula_4 e formula_5 pi\u00f9 di due volte la distanza tra formula_4 e formula_5.\nGli outlier sono valori numericamente distanti dal resto dei dati raccolti (ad esempio, in un campionamento). Le statistiche che derivano da campioni contenenti outlier possono essere fuorvianti. Per esempio, se misurassimo la temperatura di dieci oggetti presenti in una stanza, la maggior parte dei quali risultasse avere una temperatura compresa fra 20 e 25 gradi Celsius, allora il forno acceso, avente una temperatura di 250 gradi, sarebbe un dato aberrante. La mediana dei valori sarebbe circa 23, mentre la temperatura media salirebbe a circa 45 gradi: un indice chiaramente non rappresentativo della maggioranza dei valori di temperatura riscontrati nella stanza. In questo caso, la mediana rifletterebbe meglio della media aritmetica le misure della temperatura degli oggetti. Gli outlier possono essere indicativi del fatto che, in un dato campione, alcuni dati appartengono a una popolazione differente rispetto a quella del resto del campione.\nNella maggioranza dei grandi campioni, alcuni dati saranno pi\u00f9 lontani dalla media del campione di quanto sarebbe probabile aspettarsi. Ci\u00f2 pu\u00f2 essere dovuto a un errore sistematico che si \u00e8 verificato nella raccolta dei dati, oppure a una fallacia nella teoria che ha orientato l'assunzione di una data distribuzione campionaria di probabilit\u00e0, ma potrebbe anche essere semplicemente dovuto al caso, che ha fatto s\u00ec che nella raccolta dei dati alcune osservazioni abbiano prodotto dati molto lontani dai valori medi del campione. Inoltre, gli outlier potrebbero essere indicativi di dati errati, procedure erronee o aree sperimentali in cui alcune teorie potrebbero non essere valide. Tuttavia, un piccolo numero di dati aberranti non dovuti a condizioni anomale \u00e8 dato per scontato nei grandi campioni.\nStimatori poco influenzati dagli outlier sono detti robusti."}
{"id": "1745128", "revid": "54354", "url": "https://it.wikipedia.org/wiki?curid=1745128", "title": "Dinastie del Nord e del Sud", "text": "Col termine di dinastie del Nord e del Sud si intende un periodo di oltre due secoli (dal 420 al 589 d.C.) in cui l'impero cinese si frantum\u00f2 e nacquero diversi imperi minori.\nLe dinastie del Nord e del Sud (\u5357\u5317\u671d n\u00e1nb\u011bich\u00e1o) si situano fra la fine della dinastia J\u00ecn nel 420 e l'avvento della dinastia Sui (581-618). Le dinastie del Nord e del Sud furono in totale nove, cinque al nord e quattro al sud.\nSud.\nAlla morte dell'imperatore Houzhu nel 589, tutta la Cina fu unificata da Wendi della dinastia Sui, che era succeduto alle dinastie del Nord e del Sud."}
{"id": "1745130", "revid": "92723", "url": "https://it.wikipedia.org/wiki?curid=1745130", "title": "Monumenti e luoghi d'interesse di Fondi", "text": "Fondi (provincia di Latina) consta di molte opere architettoniche di particolare rilievo.\nArchitettura civile.\nVia Appia.\nStruttura.\nPresso Fondi la Via Appia varca i Monti Aurunci, ma solo in parte la Via Appia antica ripercorreva l'attuale come testimoniato da monumenti, uno di questi \u00e8 un santuario di Apollo, ma vi sono nei pressi di esso dei terrazzamenti in \"opus poligonalis\" ed in \"opus incertum\" articolantisi per 205\u00a0m.\nPresso il territorio di Fondi sono rinvenuti dei tratti della via Appia antica in \"opus lastricatum\" in basalto larghi 4,2\u00a0m. con dei marciapiedi in terra battuta larghi tra 1,1\u00a0m. e 2,4\u00a0m.\nFurono necessari vari interventi in \"opus poligonalis\" per rafforzare i lati della via.\nStoria.\nNel 216 d.C. Caracalla fece degli interventi su questa via.\nIn seguito, Paraf\u00e0n de Ribera, vicer\u00e9 di Spagna, fece degli altri interventi su commissione di Filippo II re di Spagna rifece la pavimentazione e rimise in piedi alcuni ponti, tra cui quello che sovrasta il fosso di Sant'Andrea, in seguito ricostruito dopo i danni della II guerra mondiale.\nNel biennio 1767-8 Ferdinando IV di Borbone allarg\u00f2 la via a 4,9 m. adattando i marciapiedi alla nuova larghezza della via inserendovi anche dei canali di scolo per l'acqua piovana e rimodern\u00f2 anche i ponti.\nUn edificio templare ammodernato da Caracalla era gi\u00e0 esistente al termine del VI secolo, in seguito venne eretta sulle sue spoglie una cappella intitolata a Sant'Andrea Apostolo, della quale, oggi, rimane solo il ricordo tramite il nome della vicina valle e del forte, che nel periodo napoleonico, fu eretto in loco.\nPalazzo del Principe o Palazzo baronale.\nEra la sede dei signori di Fondi.\n\u00c8 in stile angioino-durazzesco.\nIl palazzo creava un tutt'uno con la cinta muraria.\nIl quartiere dell'Olmo Perrino o della Giudea.\nLa Giudea o Olmo Perrino si trova nella zona nord-est del centro storico di Fondi.\nQuesto era il quartiere ebraico di Fondi, gli ebrei sono attestati in questa cittadina dal XIV-XVI secolo.\nLa casa degli spiriti.\nSi trova nel quartiere della Giudea-Olmo Perrino\nLa costruzione \u00e8 antecedente al XIX secolo\nIl mistero della presenza degli spiriti \u00e8 dovuto al fatto che nel 1636 morirono in zona molti ebrei per l'improvviso impaludamento della Piana di Fondi.\nLe terme.\nConstavano di \"calidarium\" e \"tepidarium\".\nNon si sa se si tratti di terme vere e proprie o di una sauna di una villa extraurbana.\nIl sistema difensivo.\nLe mura.\nLe mura hanno un perimetro di circa 1480 metri dato che misurano 370 metri x lato circa.\nL'80% della struttura \u00e8 ancora in buono stato dopo pi\u00f9 2500 anni dalla costruzione\nLa costruzione testimonia varie fasi di realizzazione:\nLa Portella.\nLa Portella \u00e8 una piccola porta della cinta muraria di Fondi.\nConsta di due stipiti a blocchi bugnati senza malta.\nI rinfianchi sono in \"opus incertum\".\n\u00c8 l'unica porta del periodo sillano ad essere rimasta in piedi, le altre tre sono state distrutte dal tempo.\nIl \"castrum\".\nIl \"castrum\" di Fondi \u00e8 uno dei pochi \"castra\" rimasti in piedi.\nUna delle poche cose che si sanno sul \"castrum\" di Fondi \u00e8 che risale all'800-700 a.C.\nLe strade interne erano provvisti di decumani e cardi suddividendo il \"castrum\" in vari isolati perfettamente squadrati.\nEra possibile accedere al \"castrum\" mediante 4 porte relative al decumano massimo ed al cardo massimo (le due arterie principali del \"castrum\") e da un numero imprecisato di piccole porte (numero imprecisato per via che ora di queste piccole porte non ne rimane nulla).\nIl castello baronale.\nIl castello baronale di Fondi \u00e8 costituito da un maschio o torrione cilindrico principale.\nLe fasi di costruzione sono tre:\nFu iniziato a costruire nel 1319 e nel 1534 ospit\u00f2 l'elezione di Clemente VII.\nVarie famiglie si susseguirono nel castello, fino a che Giulia Gonzaga fece ospitare in questo castello vari eventi culturali\nOra ospita, in alcuni antri, il Museo civico\nArte.\nIl Museo civico.\n\u00c8 suddiviso nelle seguenti sezioni:\nAttualmente sono aperte solo le sezioni romana e medievale.\n\u00c8 sito nel castello baronale.\nLe chiese ed i luoghi di culto.\nA Fondi vi sono le seguenti chiese:\nCollegamenti esterni.\nInfo sulle mura di Fondi dal sito ufficiale del comune"}
{"id": "1745132", "revid": "729019", "url": "https://it.wikipedia.org/wiki?curid=1745132", "title": "Guerra ugandese-tanzaniana", "text": "La guerra ugandese-tanzaniana, che gli ugandesi definiscono guerra di liberazione, \u00e8 stata combattuta fra Uganda e Tanzania nel 1978-1979. Port\u00f2 alla caduta del regime dittatoriale del presidente dell'Uganda Idi Amin Dada.\nContesto politico.\nDopo il colpo di stato con cui Idi Amin Dada rovesci\u00f2 il governo di Milton Obote diventando presidente dell'Uganda (1971), Obote e molti suoi sostenitori trovarono rifugio in Tanzania. L'appoggio tanzaniano a Obote contribu\u00ec a inasprire i rapporti politici fra Uganda e Tanzania, gi\u00e0 difficili in precedenza. Nel 1972, quando i sostenitori di Obote cercarono di riprendere il potere in Uganda, Amin accus\u00f2 il presidente tanzaniano Julius Nyerere di essere fra gli organizzatori del tentato colpo di Stato.\nIl conflitto.\nEvento scatenante.\nAgli inizi dell'ottobre del 1978, un battaglione dell'esercito ugandese denominato \"Simba\" (\"i leoni\" in swahili) attacc\u00f2 il palazzo presidenziale di Amin a Kampala. Amin riusc\u00ec a fuggire, ma la rivolta continu\u00f2 ad allargarsi, coinvolgendo tutte le truppe stazionate nel sud dell'Uganda. Con costoro si schierarono anche i rifugiati ugandesi in Tanzania. Le truppe fedeli di Amin riuscirono a ricacciare i ribelli fino al confine meridionale, e inseguendoli sconfinarono in territorio tanzaniano.\nContemporaneamente, Amin accus\u00f2 la Tanzania di aver aperto le ostilit\u00e0 invadendo l'Uganda. Verso la fine del 1978 quando Amin invi\u00f2 delle truppe ad invadere una striscia di territorio della Tanzania situata sulle rive del fiume Kagera (e chiamata \"Kagera Salient\") come ritorsione a delle presunte provocazioni da parte dell'esercito di quel paese, all'epoca Amin stava perdendo il controllo dell'esercito dilaniato da lotte intestine originate da rivalit\u00e0 tribali. Le truppe tanzaniane, insieme ad un piccolo contingente di esuli ugandesi fedeli ad Obote, contrattaccarono e senza incontrare resistenza degna di nota furono in grado di giungere fino a Kampala (10 aprile 1979).\nSviluppo.\nIl presidente tanzaniano si appell\u00f2 alla nazione per fronteggiare l'invasione. L'esercito tanzaniano, forte di 40.000 uomini, venne rinforzato con volontari provenienti dalla polizia, dalle guardie carcerarie, e da gruppi paramilitari di volontariato civile. Anche gruppi di opposizione ugandesi si aggiunsero alle forze tanzaniane. In particolare, i partecipanti alla Conferenza di Moshi (il Kikosi Maalum al comando di Tito Okello e David Oyite Ojok, il FRONASA di Yoweri Museveni e il Save Uganda Movement di Akena p'Ojok, William Omaria e Ateker Ejalu) formarono l'Uganda National Liberation Army (Armata Ugandese Nazionale di Liberazione) o UNLA.\nI tanzaniani entrarono in Uganda nel febbraio del 1979. Sapendo di avere di fronte uno degli eserciti meglio preparati dell'intera Africa, i tanzaniani cercarono di evitare lo scontro frontale con le forze nemiche, colpendo invece una serie di obiettivi isolati per indebolire l'Uganda. La citt\u00e0 ugandese di Kampala fu uno di questi obiettivi, e sub\u00ec la distruzione quasi totale delle sue infrastrutture.\nInvece di opporre resistenza, l'esercito ugandese inizi\u00f2 a ritirarsi piuttosto disordinatamente verso nord, saccheggiando i centri abitati per procurarsi rifornimenti. In sostegno di Amin giunsero a marzo le truppe libiche inviate dal colonnello Gheddafi, che si scontrarono con la prima linea tanzaniana a Lukaya, poco a nord della capitale. Dopo una prima vittoria conseguita il 10 marzo, i libici furono sbaragliati nella notte fra l'11 e il 12. L'esercito tanzaniano procedette nella propria avanzata; particolarmente lunghi furono i combattimenti per la conquista di Entebbe, l'aeroporto ugandese costruito su una penisola del lago Vittoria, a circa 40 km da Kampala. Subito prima della caduta dell'aeroporto, Amin fugg\u00ec per la Libia.\nLa capitale cadde invece il 10 aprile senza che i sostenitori di Amin potessero opporre molta resistenza. Le truppe libiche rimaste, attestate a Jinja (il luogo dove il Nilo defluisce dal lago Vittoria) vennero rimpatriate passando per il Kenya. In un primo tempo, il governo libico rifiut\u00f2 di riconoscere come propri i soldati libici catturati dai tanzaniani, ma in seguito anche i prigionieri vennero rimpatriati. A questo punto l'esercito ugandese era nel caos; senza una leadership, si suddivise in milizie che si accanivano sulla loro stessa gente in cerca di vettovaglie, mezzi di trasporto e bottino.\nConclusione.\nMentre le forze tanzaniane procedevano lentamente alla conquista dell'intero paese, l'ala politica dell'UNLA, il Fronte Ugandese Nazionale di Liberazione (UNLF) venne incaricato di organizzare le elezioni politiche. In questa fase, la popolazione ugandese fu oggetto di gravissime violenze, con gli ultimi gruppi dell'ex esercito di Amin che mietevano vittime dovunque senza un piano militare o politico. Fra le aree pi\u00f9 colpite ci furono il distretto di Luwero (il \"triangolo\" di Luwero), dove la maggioranza della popolazione venne sterminata dall'uno o l'altro gruppo armato, e il West Nile, ultima roccaforte dei militari che erano stati fedeli ad Amin. Molti eccidi avvennero nelle missioni dove la gente aveva cercato rifugio; molti missionari europei e membri di rilievo delle Chiese ugandesi che avevano tentato la mediazione per la pace furono trucidati.\nConseguenze.\nAl termine della guerra di \"Liberazione\", le forze armate tanzaniane instaurarono Yusuf Lule alla presidenza dell'Uganda. Nel giugno del 1979, le dispute per il potere avevano gi\u00e0 messo in crisi il governo di Lule, che fu sostituito da Godfrey Binaisa per volere della Commissione consultativa nazionale. Il 12 maggio 1980 la commissione militare rimosse Binaisa, sostituendolo con un gruppo di tre leader noto come Commissione Presidenziale dell'Uganda e formato da Yoweri Museveni, Paulo Muwanga e Tito Okello. Le elezioni generali del dicembre 1980 vennero vinte da Milton Obote. Museveni non accett\u00f2 il responso delle urne e diede inizio a una nuova guerra civile nota come guerra del bush ugandese."}
{"id": "1745139", "revid": "14691", "url": "https://it.wikipedia.org/wiki?curid=1745139", "title": "Vasco De Gama", "text": ""}
{"id": "1745140", "revid": "279132", "url": "https://it.wikipedia.org/wiki?curid=1745140", "title": "Elasticit\u00e0 dell'offerta rispetto al prezzo", "text": ""}
{"id": "1745141", "revid": "1573940", "url": "https://it.wikipedia.org/wiki?curid=1745141", "title": "Vipera ammodytes", "text": "La vipera dal corno (Vipera ammodytes ()) \u00e8 un serpente velenoso appartenente alla famiglia Viperidae, diffuso prevalentemente in Europa sud-orientale.\nIl nome comune deriva da un'appendice carnosa posta sulla punta del muso.\nDescrizione.\nLa vipera dal corno pu\u00f2 raggiungere i 90\u00a0cm di lunghezza ed eccezionalmente superare il metro. La colorazione pu\u00f2 variare dal marrone al grigio. Lungo il dorso corre un disegno di colore pi\u00f9 scuro somigliante a una linea a zigzag o una serie di rombi uniti. Le forme melaniche sono rare.\nCaratteristica di questa specie \u00e8 il \"corno\" posto sulla punta del muso.\nLa vipera dal corno \u00e8 la pi\u00f9 pericolosa per l'uomo, tra le vipere osservate in Italia, anche se l'animale \u00e8 timido e tende alla fuga in presenza di pericoli.\nDistribuzione geografica.\nLa vipera del corno \u00e8 presente in una fascia a nord-est dell'Italia, nell'Austria meridionale, in Slovenia, in Romania, in Bulgaria, nell'area della penisola balcanica dalla Grecia alla Turchia occidentale.\nRiproduzione.\nLa vipera dal corno \u00e8 ovovivipara. Le femmine si accoppiano ogni due anni, tra aprile e maggio. Le nascite avvengono tra agosto e settembre e le vipere appena nate misurano tra i 15 e i 20\u00a0cm.\nFolclore.\nParti del corpo della vipera dal corno nel folclore hanno il potere di proteggere dai mali. In Alto Adige si tratta delle vertebre conservate sotto forma di rosario, nella Venezia Giulia dell'uso di mettere sotto grappa le teste recise.\nNella ex Jugoslavia, la \"Vipera ammodytes\" \u00e8 chiamata \"poskok\" (\"saltatore\") perch\u00e9 le si attribuisce la capacit\u00e0 (che in realt\u00e0 non ha) di compiere balzi."}
{"id": "1745142", "revid": "190505", "url": "https://it.wikipedia.org/wiki?curid=1745142", "title": "Vipera dal corno", "text": ""}
{"id": "1745143", "revid": "712828", "url": "https://it.wikipedia.org/wiki?curid=1745143", "title": "Vinusis Ra Arwol", "text": ""}
{"id": "1745144", "revid": "712828", "url": "https://it.wikipedia.org/wiki?curid=1745144", "title": "Imperatore Neo", "text": ""}
{"id": "1745149", "revid": "124428163", "url": "https://it.wikipedia.org/wiki?curid=1745149", "title": "Costituzione della Norvegia", "text": "La Costituzione della Norvegia (Den norske grunnlova / Kongeriket Norges Grunnlov) fu dapprima adottata il 16 maggio 1814 dall'assemblea costituente norvegese a Eidsvoll (una piccola citt\u00e0 a nord della capitale statale, che fu quindi chiamata Christiania), quindi firmata e datata il 17 maggio. Fu considerata una delle costituzioni democratiche pi\u00f9 radicali al mondo in quel periodo. Il 17 maggio \u00e8 ora la Festa nazionale norvegese.\nStoria.\nLa costituzione della Norvegia fu ispirata dalla dichiarazione di indipendenza degli Stati Uniti del 1776, dalla rivoluzione francese del 1789 e dalle successive costituzioni statunitense e francese, ed \u00e8 considerata una delle costituzioni democratiche pi\u00f9 radicali al mondo in quel periodo. Dopo una campagna contro la Norvegia della vicina Svezia, la Norvegia con la convenzione di Moss fu obbligata a stabilire un'unione personale con la Svezia, formando la Svezia-Norvegia, e di emendare la sua costituzione in base a quanto sottoscritto il 4 novembre 1814. Questi emendamenti furono revocati novant'anni dopo, quando l'unione si scisse nel 1905. Molti altri emendamenti sono stati adottati dal 1814, il pi\u00f9 recente dei quali il 20 febbraio 2006. Dopo la seconda guerra mondiale e la restaurazione della pace e del ruolo costituzionale, ci furono grandi dibattiti su come gestire gli eventi dei cinque anni precedenti. Nessuno di questi port\u00f2 a modifiche nella costituzione, che ha quindi resistito alla prova di tempi difficili.\nSviluppo della costituzione.\nLa costituzione del 1814 fu un prodotto del proprio tempo e, con lo svilupparsi della democrazia norvegese, alcune delle sue parti cominciarono ad apparire sempre pi\u00f9 datate. Per esempio, il potere esecutivo, che nella costituzione era completamente attribuito al Re, venne progressivamente a risiedere nel Consiglio di Stato (Statsr\u00e5d). Parimenti, il Re in origine aveva il diritto di nominare membri del Consiglio, che rispondevano a lui solo, e non potevano essere scelti tra i membri dello Storting (il parlamento). Con l'istituzione del parlamentarismo negli anni settanta dell'Ottocento, il Consiglio fu realmente scelto mediante elezione generale, in cui il Re nominava solamente membri del partito o della coalizione che avessero la maggioranza nello Storting. Inoltre, il Consiglio prese a rispondere allo Storting, nel senso che il fallimento di un voto di fiducia avrebbe costretto il governo alle dimissioni. Ci\u00f2 avvenne nel marzo del 2000, quando la coalizione al governo si sent\u00ec incapace di accettare l'introduzione di centrali elettriche a gas naturale (ritenendole pericolose per l'ambiente), cosa cui la maggioranza dello Storting era favorevole.\nOltre a questi cambiamenti nella pratica, ci sono stati molti emendamenti e cambiamenti al testo attuale. Forse il pi\u00f9 famoso \u00e8 la rimozione dell'\"Articolo degli ebrei\". Un relitto della precedente dominazione danese, l'articolo 2 originariamente dettava \"La religione evangelico-luterana rimane la religione pubblica di Stato. Gli abitanti che la professano sono obbligati ad allevare i loro figli a questa. I Gesuiti ed il monachesimo non sono permessi. Agli ebrei \u00e8 proibito l'ingresso nel Regno\". Nel 1851 l'ultimo comma fu cancellato, e nel 1897 anche il secondo. L'articolo 12 della costituzione stabiliva che almeno met\u00e0 dei membri del concilio di stato dovessero essere membri della chiesa di stato, dettato che era molto controverso . Un emendamento costituzionale del 2012 (entrato in vigore il 1\u00ba gennaio 2017) ha abrogato tali disposizioni ed eliminato il sistema della chiesa di stato, anche se continua a riconoscere la chiesa evangelico-luterana quale chiesa nazionale . Il suffragio universale \"maschile\" fu introdotto in Norvegia nel 1898 e il suffragio universale nel 1913 attraverso emendamenti alla costituzione.\nLingua.\nGli eventi e la costituzione del 1814 hanno un posto centrale nell'identit\u00e0 norvegese. Per questa ragione, e per mantenere il testo pi\u00f9 coerente possibile, i cambiamenti sono scritti in un linguaggio simile a quello originale. Nel 1814 il danese era ancora la lingua scritta universale. Le due versioni attuali scritte di norvegese, Bokm\u00e5l e Nynorsk, non erano sviluppate fino alla fine del XIX secolo. Nel 1903 la costituzione fu sottoposta a una lieve revisione linguistica, cambiando la grafia di alcuni termini di cui era cambiata l'ortografia dal 1814, mantenendo comunque il linguaggio danese del XIX secolo.\nTutti i recenti emendamenti hanno tentato di imitare il linguaggio della versione del 1903, portando a costruzioni peculiari. Il termine \"ambiente\" \u00e8 scritto con la grafia precedente \"milieu\", che differisce dal moderno norvegese e danese \"milj\u00f8\"; il contesto moderno dell'utilizzo della parola non esisteva comunque nel XIX secolo. Il \"gruppo etnico dei Sami\" \u00e8 \"den samiske Folkegruppe\", sebbene la parola Sami (\"samisk\") non fu comune fino agli anni 1970. Nel 1814 o nel 1903 sarebbe stata utilizzata la parola \"lappone\" (\"lappisk\"), ma oggi \u00e8 considerato un termine denigratorio.\nPoich\u00e9 gli emendamenti sono stati elaborati da politici non esperti del danese del XIX secolo, molti termini sono stati redatti con la grafia moderna norvegese. Sono stati suggeriti diversi approcci per revisionare il linguaggio del documento:\nUn emendamento costituzionale del 2 febbraio 2006 si focalizz\u00f2 nel correggere 16 errori ortografici alle forme corrette del 1903.\nSi potrebbe commentare che la Norvegia \u00e8 probabilmente l'unica nazione che abbia la costituzione scritta in lingua straniera. \u00c8 certamente l'unico Stato che emana nuovi documenti normativi in una lingua morta, eccetto per il Vaticano che utilizza il latino. Anche il nome ufficiale del Regno di Norvegia (in norvegese: \"Kongeriket Norge\"/\"Kongeriket Noreg\") sarebbe infatti la forma danese \"Kongeriget Norge\" se preso letteralmente dalla costituzione.\nEvoluzione attuale.\nUn emendamento costituzionale del 2012 (v. sopra), entrato in vigore il 1\u00ba gennaio 2017, ha separato la chiesa dallo stato. Ora la Norvegia \u00e8 uno stato laico. Tuttavia, l'art. 16 della Costituzione continua a supportare la Chiesa evangelico-luterana, definendola \"chiesa stabilita\", ed estende tale supporto alle altre religioni.\nL'alta corte del regno norvegese \u00e8 autorizzata dalla costituzione e ci\u00f2 fu frequentemente utilizzata dallo Storting come strumento politico per controllare il governo nel XIX secolo, ma non ci sono stati impeachment dal 1927. Un rapporto parlamentare e una proposta di emendamento costituzionale fu presentata nel 2004 per modificare la base legale dell'alta corte del regno e ridurre la sua influenza da parte della politica(). La proposta fu votata all'unanimit\u00e0 il 20 febbraio 2007. La corte \u00e8 ora composta da cinque giudici regolari della Corte suprema della Norvegia e da sei giudici laici segnalati dallo Storting, invece che dalla corte suprema intera pi\u00f9 il Lagting (un quarto dello Storting).\nAlcuni giuristi costituzionali ritengono che dovrebbe essere necessario modificare la costituzione di Norvegia per l'ingresso nell'Unione europea. Comunque, il dibattito sulla UE \u00e8 stato relativamente quiescente dal referendum del 1994, cos\u00ec che non \u00e8 probabile che questo cambiamento avvenga in questi anni."}
{"id": "1745154", "revid": "174925", "url": "https://it.wikipedia.org/wiki?curid=1745154", "title": "Classe navale", "text": "Una classe navale \u00e8 una serie di navi aventi progetto e caratteristiche comuni. Per esempio, la portaerei appartiene alla Classe Nimitz.\nDurante il completamento delle navi appartenenti ad una determinata classe navale possono essere effettuate delle modifiche tali da differenziare le navi modificate dalla capo-classe in modo da definire una nuova classe od una sub-classe (si vedano gli incrociatori della classe Classe County (incrociatore), da cui derivarono quelli della Classe York).\nSpesso il nome delle navi appartenenti ad una classe vengono scelti con un fattore in comune per evidenziarne l'omogeneit\u00e0: Le navi della Classe Trento sono chiamate con i nomi delle citt\u00e0 irredente (Trento, Trieste e Bolzano); oppure le unit\u00e0 della classe Classe Comandanti sono denominate in onore di comandanti di cacciatorpediniere insigniti della medaglia d'oro, (Comandante Cigala Fulgosi, Comandante Borsini, Comandante Bettica, Comandante Foscari). Le navi appartenenti ad una classe sono definite navi gemelle.\nConvenzioni di denominazione.\nGenerali.\nIl nome dato alla classe corrisponde generalmente al nome della prima nave della classe costruita od entrata in servizio. Altri criteri sono stati adottati, a seconda delle nazioni e dei periodi storici considerati.\nGermania.\nNella marina della Germania Ovest la (\"Bundesmarine\") era in uso un sistema di classificazione basato su numeri di tre cifre che veniva assegnato ad ogni classe navale costruita, acquistata dall'estero o costruita in Germania ma esportata. Eventuali navi modificate rispetto alla classe originale erano contrassegnate con una singola lettera di suffisso. In seguito alla riunificazione della Germania la \"Deutsche Marine\" eredit\u00f2 questa classificazione. Le classi navali tedesche hanno anche una denominazione informale basata sul nome della capoclasse. Un esempio \u00e8 la classe F123 detta Classe Brandenburg.\nLe unit\u00e0 principali presentano una lettera di prefisso a seconda del tipo di unit\u00e0\nGiappone.\nDalla sua creazione, la nomenclatura delle navi della Marina imperiale giapponese veniva approvata direttamente dall'imperatore, solo dal 1905, il ministero della marina Gonbee Yamamoto stabil\u00ec uno standard per la denominazione delle navi. Le classi, \u578b (classe-tipo) venivano designate dal nome della capoclasse, per esempio gli incrociatori da battaglia della classe Amagi (\u5929\u57ce\u578b Amagi-gata, classe Monte Amagi) erano quattro unit\u00e0 che avrebbero dovuto avere i nomi di altrettante montagne giapponesi, solo una entr\u00f2 in servizio convertita in portaerei: la Akagi.\nIndonesia.\nLa Marina Indonesiana utilizza il nome della capoclasse a cui affianca un numero di matricola, di tre cifre, dipinto sulla prua delle unit\u00e0 indonesiane, in cui la prima cifra identifica il tipo e la funzione del mezzo:\nRussia/Unione Sovietica.\nLe classi navali russe (e sovietiche) sono denominate in base al relativo numero di progetto. Spesso il progetto ha anche un nome assegnato e gli viene assegnato un codice dalla NATO. Inoltre le navi della classe sono numerate con un prefisso di una lettera che ne indica il ruolo e la funzione. Per esempio il Progetto 641 non ha un nome assegnato, ed ha come codice nato: Classe Foxtrot.\nRegno Unito.\nLa Royal Navy ha utilizzato, nella sua lunga storia, diversi metodi di denominazione delle classi navali. Nell'et\u00e0 della vela, le navi venivano caratterizzate dal numero di cannoni che potevano operare, definendo delle classi (rates) dalla prima (100 cannoni) al quarta (50 cannoni). In aggiunta del metodo del nome della capoclasse, diffusosi dalla met\u00e0 del 1700, alcune classi hanno preso il nome dal tema comune ai nomi delle navi della classe, ad esempio i cacciatorpediniere della Classe Tribal (1905) (classe trib\u00f9) hanno nomi di note trib\u00f9 (HMS Zulu, HMS Nubian, etc.), ed alcune classi sono state denominate in base alle prime lettere dei nomi delle unit\u00e0, ad esempio i cacciatorpediniere delle Classi V e W od il nome raggruppa unit\u00e0 dai nomi pi\u00f9 diversi ma accomunate dalla funzione e dalle caratteristiche generali, come le torpediniere della Classe C (1913) caratterizzate dalla velocit\u00e0 massima, 30 nodi, tre fumaioli ed un pronunciato castello di prua. Dalla fine della seconda guerra mondiale, le classi della Royal Navy furono contrassegnate anche dal numero di modello (type number), ad esempio la Classe Type 42.\nStati Uniti.\nNella United States Navy, il nome della classe \u00e8 sempre stato attribuito in base a quello della capoclasse, cio\u00e8 la prima approvata dal Congresso, United States Congress. Per convenzione la capoclasse manteneva il numero di matricola pi\u00f9 basso della sua classe (ma durante la seconda guerra mondiale, l'ordine di assegnazione dell'appalto non segu\u00ec l'ordine di costruzione che spesso port\u00f2 al varo di navi prima del varo della capoclasse, portando a numeri di matricola non in sequenza con la denominazione di classe.)\nClassi della Marina Mercantile.\nLe navi mercantili sono classificate da un Ente di classificazione navale. L'ente emette un certificato di classe per ogni natante che certifica la corrispondenza dello stesso alle normative della Organizzazione marittima internazionale e della Convenzione internazionale per la prevenzione dell'inquinamento causato da navi. Le agenzie nazionali ed internazionali verificano periodicamente il mantenimento degli standard di classe dei natanti."}
{"id": "1745156", "revid": "767487", "url": "https://it.wikipedia.org/wiki?curid=1745156", "title": "Racconti romani (film)", "text": "Racconti romani \u00e8 un film di genere commedia all'italiana del 1955, diretto da Gianni Franciolini e interpretato da Tot\u00f2, Silvana Pampanini, Vittorio De Sica e Franco Fabrizi.\nLa sceneggiatura \u00e8 ispirata all'omonima opera di Alberto Moravia.\nTrama.\nQuattro giovani romani, Otello, Mario, Spartaco e Alvaro si incontrano dopo che quest'ultimo esce di prigione.\nMentre camminano e discutono notano un loro amico, Valerio Zerboni (con il quale aveva litigato sei mesi prima proprio Alvaro) che lavora in proprio e fa buoni guadagni. I quattro decidono di imitarlo, incalzati da Alvaro, e si interessano perci\u00f2 all'acquisto di un camioncino a rate. Ma non avendo denaro sufficiente per l'anticipo e la prima rata, e lavorando rispettivamente come garzone di pescheria, cameriere e aiuto barbiere, escogitano vari espedienti per racimolare le quote pro-capite per raggiungere le trecentomila lire che occorrono per l'acquisto del camioncino.\nPrima provano a fare bagarinaggio ad una partita della Nazionale Italiana, ma vengono scoperti dai poliziotti che sequestrano loro tutti i biglietti. Poi, con l'aiuto di un professore in bolletta, tentano di imbrogliare un avvocato, ma vengono preceduti nella truffa proprio dal professore a cui si erano rivolti.\nProvano quindi a spacciare delle banconote false, ma nemmeno questa trovata riesce. Infine si fingono guardie della buoncostume per poter multare le coppiette colte in atteggiamenti intimi a Villa Borghese, ma vengono scoperti e arrestati tutti tranne Alvaro, che riesce a fuggire.\nI suoi compagni, dopo la lezione imparata con una notte in cella, decidono di \"scaricare\" finalmente il loro cattivo maestro e ritornano ai loro vecchi lavori. Anche Alvaro trover\u00e0 lavoro presso una stazione di servizio e cos\u00ec, finalmente, la vita dei quattro si rasserena, andando incontro al futuro."}
{"id": "1745159", "revid": "2048388", "url": "https://it.wikipedia.org/wiki?curid=1745159", "title": "Claudio Bravo", "text": "Caratteristiche tecniche.\nBravo \u00e8 un portiere la cui personalit\u00e0 gli consente di essere un leader. La sua abilit\u00e0 nel giocare il pallone coi piedi gli consente di essere un regista aggiunto, oltre al fatto che viene definito uno \"sweeper-keeper\" per via della sua abilit\u00e0 nelle uscite. Tra i pali si distingue per la sua agilit\u00e0 e i riflessi.\nCarriera.\nClub.\nColo-Colo.\nNato a Viluco, nella provincia di Maipo, entra nelle giovanili del Colo-Colo, con la cui prima squadra esordisce nel 2002 in sostituzione dell'infortunato Eduardo Lobos, ma egli stesso patisce un infortunio che lo costringe a restare lontano dai campi di calcio. A met\u00e0 2003, guarito dall'infortunio, ha di nuovo l'opportunit\u00e0 di giocare da titolare e si conquista il posto in squadra. Nel 2006 vince il titolo cileno, risultando decisivo con una parata acrobatica ai tiri di rigore contro l'Universidad de Chile.\nReal Sociedad.\nIl 22 ottobre 2006, sul campo del Maiorca, fa il suo esordio nella Primera Divisi\u00f3n spagnola con la maglia della Real Sociedad, che l'aveva prelevato dalla squadra cilena per 1,2 milioni di euro. Con 29 presenze \u00e8 il titolare della porta basca, ma la squadra retrocesse in Segunda Divisi\u00f3n.\nNella stagione successiva perde il posto in favore del rientrante Riesgo, ma nel 2008\u20132009, dopo un breve periodo in prestito al Recreativo de Huelva, Bravo \u00e8 di nuovo il titolare tra i pali della formazione iberica.\nIl 14 febbraio 2010 segna, su punizione, il suo primo gol in carriera nella partita contro il Gimn\u00e0stic de Tarragona. Infortunatosi sul campo del C\u00f3rdoba (sconfitta 0-2), salta il resto della stagione. Con 25 presenze d\u00e0 comunque il proprio contributo alla risalita della squadra in massima divisione dopo tre anni. Le 237 presenze nel club basco lo rendono il secondo straniero con pi\u00f9 presenze nell'\"Erreala\".\nBarcellona.\nDopo otto anni nella Real Sociedad, il 18 giugno 2014 si trasferisce al Barcellona per 12 milioni di euro. Con la formazione catalana disputa da titolare il campionato, lasciando al compagno di reparto Marc-Andr\u00e9 ter Stegen il ruolo di primo portiere nelle coppe. Nella sua prima stagione \"blaugrana\" conquista la Liga, la Copa del Rey e la UEFA Champions League. Nell'ottobre 2015 le sue prestazioni con la maglia del Barcellona (oltre che in Nazionale) gli consentono di garantirsi un posto nella rosa dei 60 calciatori che si contenderanno il Pallone d'Oro.\nManchester City.\nIl 25 agosto 2016 passa agli inglesi del per 18 milioni di euro e firma un contratto quadriennale. Conquista il quarto posto come miglior portiere nel 2016 nella lista dell'IFFHS.\nTuttavia, dopo un primo anno con prestazioni negative in cui si alterna con Willy Caballero, nell'estate 2017 viene acquistato Ederson e lui diventa suo vice.\nIl 6 novembre 2019 subentra in Champions League all'infortunato Ederson all'intervallo contro l'Atalanta; la gara finisce 1-1 (con lui che subisce da Mario Pa\u0161ali\u0107 il goal del pari) e lui viene espulso all'81' per aver atterrato Josip Ilicic tramite fallo da ultimo uomo, e a tal punto il City (non avendo un altro portiere in panchina) inserisce il terzino Kyle Walker in porta; in questo modo diventa il primo portiere nella storia della Champions a venire espulso dopo essere subentrato.\nBetis.\nIl 30 agosto 2020 si accasa al Betis a parametro zero.\nNazionale.\nViene convocato per la Copa Am\u00e9rica 2004, in cui esordisce con la nazionale maggiore nell'1-1 contro il Paraguay ai gironi.\nSuccessivamente diviene capitano della squadra, e il 4 luglio 2015 vince la Copa Am\u00e9rica ai calci di rigore contro l'Argentina, nella partita para un calcio di rigore che contribuisce, assieme all'errore di Higua\u00edn, alla vittoria finale della Roja. Viene inoltre premiato come miglior portiere della competizione.\nViene convocato per la Copa Am\u00e9rica Centenario negli Stati Uniti, in cui la squadra cilena bissa il successo dell'anno precedente, sempre contro l'Argentina. Viene successivamente selezionato per partecipare alla Confederations Cup 2017 in Russia. In semifinale si rende protagonista del successo della sua squadra parando tre rigori su tre tirati dai portoghesi, accedendo alla finale contro la Germania. Nonostante la sconfitta per 1-0 viene eletto miglior portiere della competizione.\nPochi mesi pi\u00f9 tardi il Cile non si qualifica ai Mondiali 2018, e lui (anche a causa di problemi fisici) non viene pi\u00f9 convocato dall'ottobre 2017 fino all'agosto 2019 (perdendosi la Copa Am\u00e9rica 2019 nel mentre), mese in cui torna in nazionale in vista delle amichevoli contro Argentina e Honduras. In occasione della sfida contro gli argentini torna a giocare in Nazionale.\nStatistiche.\nPresenze e reti nei club.\n\"Statistiche aggiornate al 23 maggio 2021.\""}
{"id": "1745160", "revid": "729019", "url": "https://it.wikipedia.org/wiki?curid=1745160", "title": "Gran Premio degli Stati Uniti d'America-Ovest 1977", "text": "Il Gran Premio degli Stati Uniti d'America-Ovest 1977 \u00e8 stata la quarta prova della stagione 1977 del Campionato mondiale di Formula 1. Si \u00e8 corsa domenica 3 aprile 1977 sul Circuito di Long Beach. La gara \u00e8 stata vinta dallo statunitense Mario Andretti su Lotus-Ford Cosworth; per il vincitore si tratt\u00f2 del terzo successo nel mondiale. Ha preceduto sul traguardo l'austriaco Niki Lauda su Ferrari e il sudafricano Jody Scheckter su Wolf-Ford Cosworth.\nVigilia.\nSviluppi futuri.\nA seguito di una visita di una commissione di piloti, tra cui Niki Lauda, venne deciso di non effettuare il Gran Premio di Germania sul N\u00fcrburgring, vista la troppa pericolosit\u00e0 della pista. L'AvD, organizzatore della corsa, decise cos\u00ec di spostare l'evento a Hockenheim.\nAspetti tecnici.\nA differenza dell'edizione precedente, in cui solo 20 vetture erano state ammesse al via, nel 1977 furono tutte e ventidue le vetture effettivamente presenti a qualificarsi per la gara.\nAspetti sportivi.\nIl 18 marzo 1977 Carlos Pace, il pilota brasiliano della Brabham, per\u00ec in un incidente aereo presso Mairipor\u00e3, citt\u00e0 dello stato di San Paolo. Con lui perirono anche il pilota e un altro passeggero. Il corpo, dilaniato, venne riconosciuto tramite le impronte digitali. Al suo posto la Brabham iscrisse Hans-Joachim Stuck, impiegato nel gran premio precedente dalla March. La scelta di Stuck scontent\u00f2 l'Alfa Romeo, fornitrice dei propulsori alla Brabham, che avrebbe preferito Arturo Merzario.\nLa March impieg\u00f2, in sua sostituzione, Brian Henton (visto anche il perdurare delle condizioni non perfette di Ian Scheckter), che aveva gi\u00e0 disputato tre gran premi con la Lotus nel . La Shadow, per sostituire Tom Pryce, deceduto nel corso del gran premio del Sudafrica ingaggi\u00f2 l'australiano Alan Jones che aveva corso nel 1976 con la Surtees.\nA Long Beach fece il suo esordio la scuderia tedesca Auto Technisches Spezialzubeh\u00f6r che schier\u00f2 Jean-Pierre Jarier su una Penske. Il francese aveva affrontato la stagione precedente con la Shadow. Inizialmente il team tedesco aveva indicato come pilota Hans-Joachim Stuck, passato poi per\u00f2 alla Brabham, in sostituzione di Pace.\nNon si presentarono la BRM e la RAM; non si present\u00f2 nemmeno la \"Penthouse Rizla Racing\", che aveva iscritto una Hesketh per Rupert Keegan.\nIl 19 marzo Enzo Ferrari si dimise da presidente della SEFAC, la societ\u00e0 che controllava la Scuderia Ferrari, assieme alla FIAT. Ferrari comunque prosegu\u00ec l'impegno nella sua scuderia.\nQualifiche.\nResoconto.\nLa prima giornata di prove inizi\u00f2 con un ritardo di due ore e mezzo a causa di una sciopero degli addetti alla sistemazione del tracciato, avvenuto nella notte precedente, e causato da motivazioni economiche. Nella sessione di prove fu Jody Scheckter su Wolf a ottenere il tempo migliore, mentre al termine della prima giornata di prove il miglior tempo fu di Mario Andretti, in 1'22\"067 su Lotus, che predette Jacques Laffite su Ligier e John Watson su Brabham. Niki Lauda venne penalizzato dalla rottura di una barra di torsione sulla sua Ferrari.\nAl sabato le Ferrari migliorarono le loro prestazioni, con Niki Lauda in \"pole\" e Carlos Reutemann quarto. Andretti complet\u00f2 la prima fila e Jody Scheckter fu terzo. Per Lauda fu la ventiduesima partenza al palo nel mondiale.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nLa temperatura dell'aria era di ben 38\u00a0\u00b0C alla partenza. Al semaforo, Jody Scheckter part\u00ec bene dalla seconda fila, superando sia Niki Lauda che Mario Andretti, e pass\u00f2 primo alla prima curva, seguito da Lauda. Carlos Reutemann fu anch'esso protagonista di una buona partenza e si mise subito alle spalle di Andretti. La staccata dell'argentino fu per\u00f2 troppo lunga alla curva 1, usc\u00ec largo e venne cos\u00ec sfilato da tutta la compagnia. Andretti evit\u00f2 il tamponamento con il ferrarista e si accod\u00f2 ai primi due. La manovra dell'argentino gett\u00f2 per\u00f2 lo scompiglio fra le vetture che seguivano.\n\"James Hunt colp\u00ec con la posteriore destra di John Watson con la sua anteriore sinistra, la sua vettura venne sollevata da terra, tanto da mostrare tutto il suo fondo a Watson. Ricadendo, fu sfiorato da Reutemann e fin\u00ec sulla via di fuga. Hunt fu capace di tornare ai box e, sebbene la sospensione fosse danneggiata, prosegu\u00ec e fin\u00ec col perdere la zona punti per soli due secondi.\"\nAl termine del primo giro, dietro al trio composto da Jody Scheckter, Mario Andretti e Niki Lauda, si trovarono Jacques Laffite, John Watson, Emerson Fittipaldi, Jean-Pierre Jarier e Alan Jones e Patrick Depailler. Nel corso del secondo giro Jarier venne passato sia da Jones che da Depailler.\nI tre battistrada, Scheckter, Andretti e Lauda continuarono la battaglia ingaggiata gi\u00e0 nelle prove, con il sudafricano che guidava con un vantaggio di un secondo e sette decimi dopo 3 tornate. Al quarto giro Lauda press\u00f2 Andretti e tent\u00f2 di passarlo al \"hairpin\", al termine del lungo rettilineo. L'austriaco blocc\u00f2 le ruote nel tentativo di passare Andretti ma fin\u00ec per colpire la vettura dell'italo-americano. La Ferrari dell'austriaco sub\u00ec cos\u00ec dei danni: Lauda soffrir\u00e0 di vibrazioni per tutto l'arco della gara. Nel giro 3, intanto, Watson si era installato al quarto posto, dopo un sorpasso su Laffite. Tre giri dopo Depailler pass\u00f2 anche Emerson Fittipaldi, e si posizion\u00f2 al sesto posto.\nJody Scheckter mantenne un piccolo margine rispetto ad Andretti e Lauda; dopo 25 giri, Andretti era a 2\"5 mentre Lauda a 4 secondi. Sebbene spesso avessero dovuto affrontare dei doppiaggi, i tre non persero mai contatto fra loro per pi\u00f9 di mezzo giro. Il circuito di Long Beach non richiedeva particolare capacit\u00e0 aerodinamica, e la nuova Lotus, con il suo buon profilo aerodinamico, non poteva raggiungere la velocit\u00e0 della Wolf sul rettilineo; Andretti cos\u00ec si avvicinava nelle curve ma non trovava il modo di passare il sudafricano.\nMario Andretti afferm\u00f2 qualche tempo dopo:\nAl diciassettesimo giro, Watson, quarto, perse diverse posizioni, finendo fuori dalla zona dei punti. Pochi giri dopo Alan Jones passava Fittipaldi, entrando in zona punti. La classifica vedeva, dietro a Scheckter-Andretti-Lauda, Jacques Laffite, Patrick Depailler, Alan Jones, Emerson Fittipaldi, Gunnar Nilsson, Jean-Pierre Jarier e Ronnie Peterson.\nLe posizioni rimasero immutate per diversi giri, fino al giro 40, quando Jones fu costretto al ritiro per un guasto al cambio. nel frattempo James Hunt stava compiendo una poderosa rimonta che lo port\u00f2 in nona posizione.\n\"Al giro 58, il tempo sul giro di Scheckter improvvisamente aument\u00f2 di due secondi, e quando pass\u00f2 davanti ai box, il sudafricano indic\u00f2 la anteriore destra, che si stava lentamente dechappando. Scheckter decise di non cambiarla e guidare pi\u00f9 velocemente che poteva. Per 18 giri, Scheckter ingaggi\u00f2 una disperata battaglia con Mario Andretti che tentava di sorpassarlo mentre la gomma stava ormai cedendo.\"\nJody Scheckter dichiar\u00f2:\nAl giro 77, Mario Andretti infine super\u00f2 la Wolf all\"'hairpin\". Lauda, al termine del gran premio, accus\u00f2 Andretti di aver passato il sudafricano in regime di bandiere gialle.\nNiki Lauda recuperava oltre un secondo ai rivali in lotta, e nel settantottesimo giro super\u00f2 anch'egli Scheckter, portandosi a meno di un secondo da Andretti. Mario Andretti per\u00f2 riusc\u00ec a spuntarla, anche se solo con 77 centesimi sul ferrarista. Scheckter fu comunque terzo, mentre quarto fu Patrick Depailler sulla Tyrrell che sfrutt\u00f2 il ritiro di Jacques Laffite, al giro 78, per un guasto al cambio.\nPer la prima volta un pilota statunitense vinse la gara di casa (escluse le edizioni della 500 Miglia di Indianapolis valide per il mondiale); fu anche la prima di una vettura che sfruttava l'effetto suolo, la Lotus 78.\nRisultati.\nI risultati del gran premio sono i seguenti:"}
{"id": "1745162", "revid": "68105", "url": "https://it.wikipedia.org/wiki?curid=1745162", "title": "Holocaust Mahnmal", "text": ""}
{"id": "1745164", "revid": "326822", "url": "https://it.wikipedia.org/wiki?curid=1745164", "title": "Il guappo", "text": ""}
{"id": "1745166", "revid": "68105", "url": "https://it.wikipedia.org/wiki?curid=1745166", "title": "Holocaust-Mahnmal", "text": ""}
{"id": "1745167", "revid": "458502", "url": "https://it.wikipedia.org/wiki?curid=1745167", "title": "Geografia del Malawi", "text": "Il Malawi \u00e8 un paese senza sbocco al mare del sud-est dell'Africa, situato totalmente all'interno della regione tropicale. Ha una superficie totale di 118.480 km\u00b2 e si allunga da Nord a Sud dai 9\u00b030 S (il punto pi\u00f9 a nord) ai 17\u00b0 S (la punta meridionale). Il paese occupa una sottile striscia di terra compresa tra lo Zambia e il Mozambico. A nord e nord-est condivide un tratto di confine con la Tanzania. Il Malawi \u00e8 privo di sbocchi sul mare ed \u00e8 collegato tramite ferrovia ai porti di Beira e Nacala in Mozambico.\nMorfologia.\nLa Grande Rift Valley attraversa il paese da nord a sud. In questa profonda valle si trova il Lago Malawi, il terzo lago pi\u00f9 grande dell'Africa. Il fiume Shire \u00e8 l'emissario del lago e scorre nel sud del paese prima di unirsi al fiume Zambesi 400 km pi\u00f9 a sud in Mozambico. A est e a ovest della Rift Valley si formano degli altipiani, in genere compresi tra i 900 e i 1.200 metri sul livello del mare. Nel nord le Nyika Uplands si elevano a 2.600 metri; a sud del lago Malawi si trovano le Shire Highlands, con una elevazione tra i 600 e i 1.600 metri, raggiungendo l'altezza di 2.130 e 3.002 metri rispettivamente a Plateau Zomba e nel Massiccio di Mulanje. Nelle valli del sud ci si tiene tra i 60 e i 90 metri sul livello del mare.\nIl Malawi \u00e8 uno dei paesi dell'Africa subsahariana pi\u00f9 densamente popolati. La popolazione di Lilongwe, capitale del Malawi dal 1971, \u00e8 superiore a 400.000 abitanti. Tutti i ministeri del governo e il Parlamento si trovano in questa citt\u00e0. Blantyre, a Sud, \u00e8 il principale centro commerciale e la pi\u00f9 grande citt\u00e0 del paese, dopo aver registrato un grande aumento della popolazione, passando da 109.000 abitanti nel 1966 a circa 500.000 nel 1998. Il Presidente del Malawi risiede a Blantyre, cos\u00ec come la Corte suprema del paese.\nFanno parte del territorio del paese due isole del Lago Malawi: Likoma e Chizumulu.\nIl Malawi possiede cinque parchi nazionali:\nClima.\nIl clima del Malawi \u00e8 generalmente tropicale. La stagione delle piogge va da novembre ad aprile. Le precipitazioni sono invece scarse in tutto il paese tra maggio e ottobre.\nLa temperatura \u00e8 caldo umida da settembre ad aprile lungo il lago Malawi e nella bassa Valle dello Shire, con una temperatura media massima di giorno compresa tra i 27 e i 29 \u00b0C. Lilongwe, la capitale, come il resto del paese registrano temperature leggermente pi\u00f9 basse, intorno ai 25 \u00b0C. Da giugno a agosto le regioni del Sud e del lago raggiungono massime diurne di circa 23\u00b0, ma il resto paese pu\u00f2 registrare temperature molto pi\u00f9 basse, soprattutto la notte, con temperature che vanno dai 10\u00b0 ai -14 \u00b0C. Le regioni pi\u00f9 elevate, come quelle di Mulanje e Nyika possono registrare temperature anche rigide, specie la notte (intorno ai 6-8 \u00b0C) tra giugno e luglio.\nIdrografia.\nDei 118.480 km\u00b2 di superficie del paese, circa 24.400 km\u00b2 sono costituiti da parte del lago Malawi e ad altre superfici di acque quali il Lago Malombe, il Lago Chilwa e il Lago Chiuta. La superficie terrestre \u00e8 di 94.080 km\u00b2.\nIl paese \u00e8 dominato dalla presenza del Lago Malawi, che ha per emissario il fiume Shire, affluente dello Zambesi. Gran parte del paese, ad eccezione della regione sud-orientale, \u00e8 inserito nel bacino di drenaggio dello Zambesi. Il Lago Chiuta, nel sud del paese, e la pianura circostante gettano le loro acque nel fiume Lugenda che attraversa il Mozambico e fa parte del bacino di drenaggio del fiume Ruvuma. Il Lago Chilwa, circa 35 km a sud del Lago Chiuta, non possiede immissari, e quando \u00e8 ai suoi livelli massimi sfocia nel Lago Chiuta attraverso una pianura paludosa. Elevati tassi di evaporazione per\u00f2 fanno s\u00ec che questo evento avvenga di rado, gran parte del lago raggiunge solo 1 metro di profondit\u00e0 se non meno."}
{"id": "1745172", "revid": "1386670", "url": "https://it.wikipedia.org/wiki?curid=1745172", "title": "Berlin-Lichterfelde", "text": ""}
{"id": "1745173", "revid": "1386670", "url": "https://it.wikipedia.org/wiki?curid=1745173", "title": "Berlino-Lichterfelde", "text": ""}
{"id": "1745179", "revid": "228568", "url": "https://it.wikipedia.org/wiki?curid=1745179", "title": "Product tie-in", "text": ""}
{"id": "1745187", "revid": "767487", "url": "https://it.wikipedia.org/wiki?curid=1745187", "title": "Julio dos Santos", "text": "Carriera.\nClub.\nDos Santos debutta nel Cerro Porte\u00f1o, squadra da cui il lo preleva nel 2005, mantenendolo in squadra riserve; da l\u00ec il giocatore viene mandato in prestito prima al , poi al Almer\u00eda e infine al Gr\u00eamio.\nNazionale.\nCon la Nazionale di calcio del Paraguay dos Santos ha partecipato al e alla Copa Am\u00e9rica 2007."}
{"id": "1745188", "revid": "179980", "url": "https://it.wikipedia.org/wiki?curid=1745188", "title": "Julio Dos Santos", "text": ""}
{"id": "1745192", "revid": "123486428", "url": "https://it.wikipedia.org/wiki?curid=1745192", "title": "When You Believe", "text": "When You Believe \u00e8 un brano vincitore dell'Oscar per la migliore canzone composto da Stephen Schwartz per la colonna sonora del film di animazione della DreamWorks \"Il principe d'Egitto\" e prodotto nella sua versione su cd singolo da Babyface. \u00c8 il tema principale del lungometraggio ed \u00e8 cantato in duetto da Whitney Houston e Mariah Carey. Il brano \u00e8 stato poi inserito nell'album della Houston \"My Love Is Your Love\" e nel greatest hits della Carey \"Number 1's\".\nIl duetto viene definito uno dei pi\u00f9 brillanti della storia della musica.\nNel film la canzone veniva cantata dai personaggi di Tzipporah (Michelle Pfeiffer) e Miriam (Sally Dowrsky). Nella pellicola le due donne avevano supplicato per anni Dio, ma senza avere nessun risultato e si domandano se non sia stata una perdita di tempo. Tuttavia, realizzano, seguendo il testo della canzone che \"possono accadere dei miracoli, quando credi\" (\"there can be miracles when you believe\").\nUna versione riarrangiata del brano \u00e8 stato inoltre il singolo di debutto di Leon Jackson, vincitore della quarta edizione di X Factor inglese.\nVersione di Leon Jackson.\nLa canzone \u00e8 stata reinterpretata nel 2007 dal vincitore della quarta edizione britannica del talent show \"X Factor\", Leon Jackson, e pubblicata come singolo di debutto del cantante il 16 dicembre 2007 per l'etichetta discografica Syco.\nLa canzone ha raggiunto la vetta delle classifiche britanniche e irlandesi ed \u00e8 stata in seguito inclusa nell'album di debutto del cantante, \"Right Now\", pubblicato l'anno successivo."}
{"id": "1745197", "revid": "1603714", "url": "https://it.wikipedia.org/wiki?curid=1745197", "title": "Eutimide", "text": "Opere.\nAd Eutimide John Beazley ha assegnato diciotto vasi, otto dei quali firmati, sei come pittore e due come vasaio. La tipologia delle forme decorate da Eutimide lo avvicinano a Phintias per la preferenza accordata alle anfore, piuttosto che ai crateri a calice, prediletti da Eufronio; rispetto a quest'ultimo manifesta anche una minore propensione allo studio e al dettaglio anatomico, sempre subordinato in Eutimide all'effetto generale. La monumentalit\u00e0 plastica delle sue figure sembra ottenuta pi\u00f9 attraverso l'elaborazione del panneggio che tramite gli scorci.\nEutimide, insieme agli altri due Pionieri citati, \u00e8 tra i principali decoratori del periodo per quanto riguarda i vasi di grandi dimensioni; le due coppe frammentarie che recano la sua firma appaiono decorate con uno stile che sembra adattato a partire dalla tipica monumentalit\u00e0 delle anfore, dove la composizione \u00e8 solitamente semplificata, con poche e pi\u00f9 grandi figure che solo raramente si sovrappongono. Sui pannelli di Eutimide lo schema ricorrente consiste di tre figure semplicemente affiancate che permettono una maggiore attenzione alla forma e al movimento della figura singola rispetto alle complesse composizioni di Eufronio.\nI soggetti pi\u00f9 frequenti sono scene di genere, atleti, comasti o la vestizione e partenza del guerriero, mentre minore interesse sembra mostrare Eutimide per le scene mitologiche. Una delle sue caratteristiche, in parte condivisa con gli altri Pionieri, \u00e8 la propensione alla scrittura, la quale frequentemente costituisce l'unico aggancio con le vicende dei miti nei loro aspetti narrativi. Le frequenti vestizioni o partenze del guerriero, se private dei nomi dei personaggi iscritti al loro fianco, risultano semplici scene di genere, come quelle relative ai comasti o agli atleti. \u00c8 questa la condizione che si verifica sulla nota anfora di tipo A, firmata e conservata a Monaco di Baviera (Staatliche Antikensammlungen 2307), con la vestizione di Ettore sul lato principale e scena di comasti sul lato posteriore; ma la stessa pu\u00f2 essere osservata sullo psykter di Torino (Museo di antichit\u00e0 4123), dove tra gli atleti viene nominato Teseo. Teseo torna protagonista di un'altra anfora a Monaco (Antikensammlungen 2309) dove si trova a rapire una fanciulla che dovrebbe essere Elena, ma al fianco della quale viene posto il nome Korone, che non sembra avere un corrispondente mitologico, e dove si trovano altre iscrizioni dotate di scarsa rilevanza e quindi fini a s\u00e9 stesse.\nParticolarmente interessanti sono le questioni che sorgono a partire dalla firma di Eutimide sull'anfora di Monaco 2307 dove il pittore nomina il proprio padre, tentativamente identificato con lo scultore Pollias, la cui firma si trova su alcune basi di statue dedicate sull'acropoli di Atene e, come offerente, su una placca in argilla dedicata ad Atena e decorata a figure nere; un altro grande pannello di argilla, probabilmente un elemento architettonico (Atene, Museo dell'Acropoli 1037), \u00e8 decorato, in uno stile che \u00e8 stato avvicinato a quello di Eutimide, con incisioni, disegno a contorno e colore di riempimento. La questione coinvolge i rapporti tra le tecniche e i differenti media utilizzati dagli artigiani dell'epoca, in modo simile a quanto \u00e8 stato rilevato nel rapporto tra il Pittore di Andocide e il fregio del Tesoro dei Sifni e nell'attivit\u00e0, pittorica e scultorea, di Endoios.\n\u00c8 sulla stessa anfora inoltre che si trova la famosa iscrizione con il rimando al collega Eufronio, \"come mai fece Eufronio\", interpretata da Beazley come una scherzosa sfida di abilit\u00e0 e ormai sempre meno frequentemente come segno di rivalit\u00e0 reale; pi\u00f9 recente e interessante \u00e8 invece l'interpretazione della frase come collegamento tra Eufronio e uno dei comasti rappresentati, quello che regge il kantharos, uno dei pi\u00f9 frequenti attributi di Dioniso."}
{"id": "1745206", "revid": "149587", "url": "https://it.wikipedia.org/wiki?curid=1745206", "title": "Castello visconteo", "text": ""}
{"id": "1745210", "revid": "104265", "url": "https://it.wikipedia.org/wiki?curid=1745210", "title": "Carlo Gregorio Rosignoli", "text": " \nBiografia.\nFu autore di numerose opere teologiche e ascetico-devozionali. Viene ricordato per le sue opere di carattere moraleggiante ed in particolare atte ad emendare dai \u201ccattivi costumi\u201d; esemplari sono le sue opere \"La Lingua Purgata\" ove individua i cattivi costumi nelle parlate oscene, blasfeme o irriverenti, cos\u00ec come ne \"La Pittura in Giudicio\" in cui vengono condannate le \u201cimmagini lascive\u201d."}
{"id": "1745211", "revid": "767487", "url": "https://it.wikipedia.org/wiki?curid=1745211", "title": "Dave Swarbrick", "text": "Biografia.\nCrebbe a Birmingham dove impar\u00f2 i rudimenti del violino da un musicista locale, e frequent\u00f2 il Birmingham College of Art (ora parte del Birmingham Institute of Art and Design) verso la fine degli anni cinquanta. Si un\u00ec come chitarrista alla Beryl Marriot's Ceilidh Band a Birmingham, ma Beryl lo incoraggi\u00f2 a riprendere a suonare il violino.\nNel 1960, Swarbrick si un\u00ec alla Ian Campbell Folk Group. Nel 1966 form\u00f2 un duetto con Martin Carthy e la coppia ebbe un discreto impatto sulla scena folk dell'epoca. Nel 1969 si un\u00ec al gruppo electric folk Fairport Convention. Nel 1973 collabor\u00f2 alla stesura dell'album \"Past, Present, &amp; Future\" di Al Stewart con il suo mandolino.\nNel 1984 Swarbrick fond\u00f2 gli Whippersnapper, un gruppo che divenne famoso per la sua abilit\u00e0 acustica. Nel 1989 decide di dedicarsi di nuovo alla carriera solista e riform\u00f2 il famoso duetto con Martin Carthy.\nNel 1993 Swarbrick si trasfer\u00ec in Australia ed inizi\u00f2 una collaborazione con Alistair Hulett. Tornato in Inghilterra nel 1996, cominci\u00f2 a lavorare con Kevin Dempsey, a cui poi si unirono Martin Carthy e Alistair Hulett in tempi pi\u00f9 recenti.\nLa vicenda di Swarbrick caus\u00f2 un notevole imbarazzo al quotidiano inglese \"The Daily Telegraph\" quando, nel 1999, sulle loro pagine apparve un annuncio di cordoglio per il musicista, che era stato ricoverato in ospedale con un'infezione al torace. In realt\u00e0, Swarbrick non era affatto morto: dopo molti anni di alti e bassi nella sua salute dovuti ad un grave enfisema, nell'ottobre 2004 ebbe la fortuna di ricevere un doppio trapianto di polmoni. La sua salute miglior\u00f2 notevolmente e dopo diversi mesi Swarbrick venne dimesso dall'ospedale, dopo essere stato confinato su una sedia a rotelle per parecchi anni.\nAnni recenti.\nNel 2006 Swarbrick ha fatto una tourn\u00e9e con l'ex membro dei Fairport Convention Maartin Allcock e Kevin Dempsey con il nome di Swarb's Lazarus, suonando anche al Cropredy Festival. Nel 2007 \u00e8 apparso allo stesso festival con la formazione originaria dei Fairport Convention, con Chris While al posto di Sandy Denny."}
{"id": "1745214", "revid": "154326", "url": "https://it.wikipedia.org/wiki?curid=1745214", "title": "Marija Aleksandrovna di Russia", "text": ""}
{"id": "1745218", "revid": "14691", "url": "https://it.wikipedia.org/wiki?curid=1745218", "title": "Marija Alexandrovna di Russia", "text": ""}
{"id": "1745222", "revid": "287204", "url": "https://it.wikipedia.org/wiki?curid=1745222", "title": "Pallacanestro Virtus Roma 1978-1979", "text": "Formazione della Pallacanestro Virtus Roma 1978-1979.\n1978/79"}
{"id": "1745223", "revid": "287204", "url": "https://it.wikipedia.org/wiki?curid=1745223", "title": "Pallacanestro Virtus Roma 1979-1980", "text": "Formazione della Pallacanestro Virtus Roma 1979-1980.\n1979/80"}
{"id": "1745226", "revid": "287204", "url": "https://it.wikipedia.org/wiki?curid=1745226", "title": "Pallacanestro Virtus Roma 1980-1981", "text": "Formazione della Pallacanestro Virtus Roma 1980-1981.\n1980/81"}
{"id": "1745227", "revid": "287204", "url": "https://it.wikipedia.org/wiki?curid=1745227", "title": "Pallacanestro Virtus Roma 1981-1982", "text": "Formazione della Pallacanestro Virtus Roma 1981-1982.\n1981/82"}
{"id": "1745228", "revid": "1654832", "url": "https://it.wikipedia.org/wiki?curid=1745228", "title": "Tonino Conte", "text": "\u00c8 stato inoltre drammaturgo, scrittore, poeta e autore di disegni e collage, inventore e animatore di iniziative teatrali e culturali. Fondatore del Teatro della Tosse.\nBiografia.\nNel 1938 la sua famiglia si \u00e8 trasferita a Genova.\nDopo le elementari, ha frequentato quello che allora si chiamava 'avviamento', un ciclo destinato a formare gli operai specializzati che avrebbero ricostruito l\u2019Italia. Ma, nelle sue parole, \u2013 \"erano scuole orribili, con classi di quaranta maschi\" \u2013 e ha smesso di studiare senza ottenere alcun diploma. Per anni si \u00e8 adattato ai pi\u00f9 svariati mestieri.\nNel 1959 \u00e8 entrato come direttore di scena nella compagnia teatrale La Borsa di Arlecchino, diretta da Aldo Trionfo, diventando amico di Emanuele Luzzati e Giannino Galloni. Chiusa l'anno seguente l'avventura della Borsa, ha continuato a occuparsi di teatro organizzando spettacoli di Carmelo Bene, Carlo Quartucci e altri, spesso in collaborazione con lo scenografo Giancarlo Bignardi.\nNel 1966 un'altra esperienza con Trionfo a Roma, nella taverna di via Margutta, con due spettacoli: il Synket, numero 1 e 2, ispirati a un antenato dei sintonizzatori, il Sinket, appunto, inventato dall'ingegnere di origine russa Paolo Ketoff. Nello stesso anno scrive il suo primo testo teatrale, \"Gargantua Opera\", messo in scena dal Teatro Universitario di Parma. Con Aldo Trionfo, tra il 1970 e il 1973, scrive tre testi: \"Sandokan\", \"Margherita Gautier\", \"Ettore Fieramosca\". Nel 1968, cura per il Teatro Universitario di Genova la sua prima regia: \"Ubu Re\" di Alfred Jarry, spettacolo che segna anche l'inizio della collaborazione con Emanuele Luzzati, che firma le scene e i costumi. Lo spettacolo otterr\u00e0 riconoscimenti in vari festival internazionali. Nello stesso anno, per il Piccolo Teatro di Milano, su invito di Paolo Grassi, dirige \"C\u2019era una volta e adesso c\u2019\u00e8 ancora\", uno dei primi spettacoli per le scuole in un'epoca in cui imperversavano solo \u201canimazioni\u201d con i ragazzi. Da quell'anno, ha cominciato a scrivere e dirigere, senza sosta, spettacoli per ragazzi e per adulti, alcuni ripresi dalla RAI.\nNel 1975 fonda con Emanuele Luzzati, Aldo Trionfo, Giannino Galloni, Rita Cirio, Eugenio Buonaccorsi, Mario Bagnara, Maria De Barbieri e un gruppo di attori, tra cui Myria Selva, Mario Marchi e Piero Boragina, il Teatro della Tosse, cos\u00ec chiamato, su suggerimento di Luzzati, dal nome della salita dove si trovava la prima sede del teatro. Un evento \u201crivoluzionario\u201d per la citt\u00e0 di Genova, dove per tutto il dopoguerra (tranne la brevissima parentesi della Borsa di Arlecchino) non era esistito altro teatro, oltre allo Stabile, e innovativo a livello nazionale. La \u201cTosse\u201d mescola da subito nella sua programmazione teatrale eventi d\u2019arte, di musica, di cinema ed eventi culturali internazionali. In seguito, al Teatro Alcione, intraprende una coraggiosa programmazione di artisti internazionali, da Victoria Chaplin e Jean-Baptiste Thi\u00e9rr\u00e9e a Lindsay Kemp, da J\u00e9r\u00f4me Savary a Carolyn Carlson, da Maguy Marin a Moses Pendleton, spesso in prima nazionale.\nDel Teatro della Tosse \u00e8 stato Presidente e direttore artistico fino al 2007, promuovendone la trasformazione in Fondazione Luzzati-Teatro della Tosse. Da allora, fino alla fine della sua vita, ne \u00e8 stato Presidente Onorario. Alla presidenza della Fondazione Luzzati - Teatro della Tosse, sempre dal 2007, \u00e8 stato eletto Emanuele Conte. \nHa firmato regie per il Teatro Stabile di Genova, il Teatro Antico di Siracusa, il Teatro Gioco Vita, l\u2019Arena di Verona, il Teatro Carlo Felice, il Teatro Regio di Torino, il Maggio Musicale Fiorentino e - con il Teatro della Tosse \u2013 ha allestito singolari spettacoli dentro e fuori dal teatro: nei capannoni ex nucleare dell\u2019Ansaldo, nella Diga Foranea di Genova dove il pubblico poteva arrivare soltanto via mare, in fortezze e borghi come quello di Apricale.\nHa pubblicato racconti, poesie e saggi, tra cui: \"Sganarello Medico per forza\" e \"Il Drago Gradasso\", Emme Edizioni, 1974, \"Facciamo insieme teatro\", Einaudi, 1977 scritto a quattro mani con Emanuele Luzzati e ripubblicato da Laterza, alla sua quarta edizione nel 2008, \"Genova, una citt\u00e0 in 20 storie\", Laterza, 1996, \"...e san Francesco invent\u00f2 il presepio\", Il Melangolo, 2002, \"L\u2019amato bene\", romanzo, Einaudi, 2002, (Premio Mondello), \"Le parole del teatro\", Einaudi, 2006, \"Non il fiore, ma la cipolla sulfurea\", con scritti di Gino Paoli e Nico Orengo, Il Melangolo, 2006. Nel 2015 \"Pornograffiti 2\" per La Grande Illusion e \"Qui ci vorrebbe un regista\", raccolta di racconti per l\u2019editore Il Canneto.\nTra gli spettacoli realizzati per il Teatro della Tosse, vanno ricordati, oltre all\u2019inaugurale \"Ubu Re\", le molte declinazioni del personaggio di Alfred Jarry: \"Uburlesque\", \"Ubu Incatenato\", e infine \"Ubu sulla cacca\" per burattini. Molte le interpretazioni del \"Pinocchio\" di Collodi: Per il palcoscenico o fuori dal teatro ha firmato le regie di \"Recitarcantando\" (1978) \"Storia vera di Piero d\u2019Angera\" di Dario Fo (1985), \"Nove volte Amleto\" (1987), \"Eva Peron\" (1988) e \"L\u2019Omosessuale o la difficolt\u00e0 di esprimersi\" (1999) di Copi, \"Dialoghi delle Puttane, degli Dei Marini e dei Morti\" da Luciano di Samosata (1991), \"La Classe III B\" (1993), \"La Notte delle Favole\" (1994), \"I Persiani alla Fiumara\" (1998\") La Leggenda Aurea di Jacopo da Varazze\" (2000) \"Gli Uccelli di Aristofane e altre Utopie\" (2000), \"Inferno\" (2002), \"Il Libro Cuore\" (2004) e \"La mia Scena \u00e8 un Bosco\" (2007) da testi di Emanuele Luzzati.\nOltre a Emanuele Luzzati, ha collaborato con gli scenografi e costumisti Santuzza Cal\u00ec, Bruno Cereseto, Emanuele Conte, Andrea Corbetta, Guido Fiorato, Giovanni Licheri e Alida Cappellini, Dani\u00e8le Sulewic, e con i musicisti Gian Piero Alloisio, Bruno Coli, Ivano Fossati, Nicola Piovani, Oscar Prudente.\nNel luglio del 1990 il Teatro della Tosse di Genova ha portato in scena negli spazi di Forte Sperone lo spettacolo \"Il castello di carte\u00a0\u2013 Il mistero dei tarocchi\" scritto da Gian Piero Alloisio e Tonino Conte, che ne cura la regia, con le scenografie di Emanuele Luzzati e i costumi di Bruno Cereseto. A iniziare lo spettacolo-gioco c'era il Bagatto, l\u2019attore Enrico Campanati. Ogni attore accoglieva il pubblico a piccoli gruppi, ripetendo il proprio pezzo anche 20 volte in una sera, e consegnando alla fine la propria carta agli spettatori. Un espediente \u201cmagico\u201d che fu tra gli elementi di attrattiva dello spettacolo. Il testo de \"Il mistero dei tarocchi\" \u00e8 stato pubblicato nel 2017 da La Grande Illusion, in un'edizione speciale accompagnata da un mazzo di Arcani disegnati da Beppe Giacobbe.\nPer i numerosi spettacoli in grandi e inconsueti spazi all'aperto (Forte Sperone, Diga Foranea, l'ex capannone industriale della Fiumara, per citare quelli genovesi), che sono diventati uno dei tratti distintivi e punti di forza del Teatro della Tosse, il 3 ottobre 2003 ha ricevuto la laurea honoris causa in Architettura dalla Facolt\u00e0 di Camerino. Con la stessa motivazione, Renzo Piano gli conferisce una \u201csua\u201d laurea \u201chonoris causa\u201d, scritta di suo pugno, in occasione dell\u2019ottantesimo compleanno (2015). \nNel settembre 2005 gli viene conferito il Grifo d'Oro dal Sindaco di Genova Giuseppe Pericu e nel 2007 il Premio Vallecorsi per il Teatro. Riceve l'onorificenza di Commendatore della Repubblica il 2 giugno 2008.\nNel verde della cascina San Biagio\u00a0\u2013 nell'Alto Monferrato \u2013 ha avviato un cantiere d\u2019arte e di teatro da lui ribattezzato \"Agriteatro\".\nDal 2008 si \u00e8 dedicato alla creazione di collage\u00a0\u2013 i \"Falsi d\u2019Autore\" \u2013 a cui sono state dedicate diverse mostre, tra cui: nel settembre 2009 all\u2019Oratorio dei Disciplinanti a Finale Ligure \u2013 \"La Camera Azzurra\" - e a Palazzo Ducale in occasione del Festival \"Forme del Pensiero che Ride\" nel 2010\",\" ad Albissola Marina alla Galleria \u201cIl Bostrico\u201d, con il titolo \"La sostanza dei Sogni\". Nel 2015, alla Galleria Il Vicolo di Genova \u00e8 stata allestita \"La Giostra del Teatro\", con le sue opere insieme a quelle di Emanuele Luzzati e Santuzza Cal\u00ec.\nSu invito del Comune di Roma alla Casa dei Teatri, nel 2013, \u00e8 stata allestita un\u2019esposizione-omaggio al suo lavoro con il Teatro della Tosse, \"Viaggio Teatrale tra Gioco e Ricordo in Compagnia di Ubu Re e Gargantua\" \"nelle opere di Tonino Conte e Dani\u00e8le Sulewic\".\nDal 29 maggio al 28 giugno 2015 gli viene dedicata una grande mostra a Palazzo Ducale a Genova nella Loggia degli Abati, per festeggiare i suoi 80 anni, dal titolo: \"Tonino Conte, un compleanno patafisico.\" La mostra\u00a0\u2013 composta da filmati, foto, poesie e arricchita dai suoi collage, \u00e8 ideata dalla Fondazione Luzzati - Teatro della Tosse e curata da Dani\u00e8le Sulewic.\nNello stesso anno esce, per i tipi dell\u2019editore Il Canneto, una raccolta di suoi racconti dal titolo \"Qui ci vorrebbe un regista.\"\nMorte.\n\u00c8 morto a Genova il 21 marzo 2020, all'et\u00e0 di 84 anni.\nTeatro.\nElenco spettacoli, recital ed eventi teatrali di cui \u00e8 stato autore e/o regista:"}
{"id": "1745229", "revid": "198277", "url": "https://it.wikipedia.org/wiki?curid=1745229", "title": "Pallacanestro Virtus Roma 1982-1983", "text": "Formazione della Pallacanestro Virtus Roma 1982-1983 (vincitrice dello Scudetto 1982-1983).\n1982/83"}
{"id": "1745232", "revid": "287204", "url": "https://it.wikipedia.org/wiki?curid=1745232", "title": "Pallacanestro Virtus Roma 1983-1984", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 1983-1984.\nStagione.\nLa stagione 1983-1984 della Pallacanestro Virtus Roma sponsorizzata Banco di Roma \u00e8 la 4\u00aa nel massimo campionato jugoslavo di pallacanestro, la Serie A1.\nRoster.\n\"Aggiornato al 11 dicembre 2020.\""}
{"id": "1745236", "revid": "287204", "url": "https://it.wikipedia.org/wiki?curid=1745236", "title": "Pallacanestro Virtus Roma 1984-1985", "text": "Formazione della Pallacanestro Virtus Roma 1984-1985.\n1984/85"}
{"id": "1745237", "revid": "149587", "url": "https://it.wikipedia.org/wiki?curid=1745237", "title": "Casa Portigliotti (Fara Novarese)", "text": ""}
{"id": "1745238", "revid": "287204", "url": "https://it.wikipedia.org/wiki?curid=1745238", "title": "Pallacanestro Virtus Roma 1985-1986", "text": "Formazione della Pallacanestro Virtus Roma 1985-1986 (vincitrice della Coppa Kora\u0107 1985-1986).\n1985/86"}
{"id": "1745240", "revid": "547034", "url": "https://it.wikipedia.org/wiki?curid=1745240", "title": "Stylidium", "text": "Stylidium \u00e8 un genere di piante appartenente alla famiglia Stylidiaceae. \nEtimologia.\nIl nome deriva dal greco \u03c3\u03c4\u03cd\u03bb\u03bf\u03c2 (stylos, \"colonna\") in riferimento alla particolare struttura riproduttiva posseduta dai fiori. L'impollinazione \u00e8 ottenuta mediante l'uso di una sorta di \"grilletto\" sensibile al tatto, costituito da una colonna floreale in cui sono presenti sia gli stami sia i pistilli. Questa colonna viene \"sparata\" sugli insetti impollinatori, che vengono cos\u00ec ricoperti dal polline.\nDescrizione.\nLa maggior parte delle specie di \"Stylidium\" sono piante erbacee, alcune di queste sono geofite bulbose. Le specie restanti sono annuali effimere.\nPossono essere facilmente identificate per mezzo della colonna floreale, nella quale stami e pistilli sono fusi insieme. La colonna, in questo genere comunemente chiamata grilletto, giace sotto il piano del fiore. Quando il grilletto viene sfiorato da un insetto impollinatore, esso scatta lanciando il polline sull'insetto che cos\u00ec impollina un altro fiore.\nSono considerate piante protocarnivore o carnivore per la presenza di tricomi ghiandolari sugli steli floreali e sui fiori e che sono in grado di attirare, catturare e digerire piccoli insetti.\nDistribuzione.\nLa maggior parte delle circa 285 specie esistenti si trovano solo in Australia."}
{"id": "1745241", "revid": "287204", "url": "https://it.wikipedia.org/wiki?curid=1745241", "title": "Pallacanestro Virtus Roma 1986-1987", "text": "Formazione della Pallacanestro Virtus Roma 1986-1987.\n1986/87"}
{"id": "1745245", "revid": "287204", "url": "https://it.wikipedia.org/wiki?curid=1745245", "title": "Pallacanestro Virtus Roma 1987-1988", "text": "Formazione della Pallacanestro Virtus Roma 1987-1988.\n1987/88"}
{"id": "1745246", "revid": "2108263", "url": "https://it.wikipedia.org/wiki?curid=1745246", "title": "Aelle II di Northumbria", "text": "Biografia.\nPoche sono le informazioni su \u00c6lle e il suo regno. In alcune fonti viene descritto come fratello di Osbeorht di Northumbria , a cui successe come Re di Northumbria dopo la sua deposizione, evento che viene tradizionalmente datato all'862 o all'863, ma che potrebbe essere spostato in avanti all'866. Nonostante la presunta parentela con il predecessore, \u00c6lle venne spesso descritto come un re tirannico ed illegittimo .\nSul finire dell'866 la Grande armata danese marci\u00f2 contro la Northumbria, conquistando York il 21 novembre. Secondo la \"Historia Regum Anglorum\" di Simeone di Durham Osberht e \u00c6lle morirono il 21 marzo 867 in battaglia contro i vichinghi, che posero quindi sul trono Ecgberht di Northumbria come fantoccio.\nNella letteratura.\nLa \"Ragnarssona \u00fe\u00e1ttr\" aggiunge altri dettagli leggendari alla narrazione che le fonti danno della conquista vichinga di York, come le figure del Re di Svezia e Danimarca Ragnar Lodbrok e dei suoi figli Hvitserk, Bj\u00f6rn Ragnarsson (Fianco di Ferro), Sigur\u00f0r ormr \u00ed auga (Serpente nell'Occhio), Ivar Senz'Ossa e Ubbe. Secondo questo racconto Ragnar fu ucciso da \u00c6lla e l'esercito che prese la citt\u00e0 nell'866 era guidato dai figli di Ragnar, che cos\u00ec vendicarono la morte del padre.\nLe prime fonti inglesi affermano che \u00c6lla e Osberht morirono in battaglia. Nei racconti che narrano di questa vendetta, la figura dominante \u00e8 Ivar, spesso associato col leader vichingo \u00cdmar, fratello di Amla\u00edb Conung, che si trova negli annali irlandesi. Secondo la \"Cronaca anglosassone\", alcuni anni dopo \"\"Hingwar e Hubba\" martirizzarono re Edmondo dell'Anglia orientale. Hubba viene indicato come leader dell'esercito in Northumbria da Abbo di Fleury e dalla \"Historia de Sancto Cuthberto\". Simeone di Durham elenca i leader dell'esercito vichingo: \"Halfdene, Inguar, Hubba, Beicsecg, Guthrun, Oscytell, Amund, Sidroc e altri duchi dallo stesso nome, Osbern, Frana e Harold\". Lo storico normanno Goffredo Gaimar e Goffredo del Galles affermano che l'inglese \"Bern\" o \"Buern\"\" port\u00f2 i Danesi in Inghilterra. Secondo Gaimar Buern lo fece per vendicare lo stupro della moglie da parte di Osberht."}
{"id": "1745247", "revid": "287204", "url": "https://it.wikipedia.org/wiki?curid=1745247", "title": "Pallacanestro Virtus Roma 1988-1989", "text": "Formazione della Pallacanestro Virtus Roma 1988-1989.\n1988/89"}
{"id": "1745248", "revid": "287204", "url": "https://it.wikipedia.org/wiki?curid=1745248", "title": "Pallacanestro Virtus Roma 1989-1990", "text": "Formazione della Pallacanestro Virtus Roma 1989-1990.\n1989/90"}
{"id": "1745250", "revid": "287204", "url": "https://it.wikipedia.org/wiki?curid=1745250", "title": "Pallacanestro Virtus Roma 1990-1991", "text": "Formazione della Pallacanestro Virtus Roma 1990-1991.\n1990/91"}
{"id": "1745251", "revid": "287204", "url": "https://it.wikipedia.org/wiki?curid=1745251", "title": "Pallacanestro Virtus Roma 1991-1992", "text": "Formazione della Pallacanestro Virtus Roma 1991-1992 (vincitrice della Coppa Kora\u0107 1992).\n1991/92"}
{"id": "1745254", "revid": "287204", "url": "https://it.wikipedia.org/wiki?curid=1745254", "title": "Pallacanestro Virtus Roma 1992-1993", "text": "Formazione della Pallacanestro Virtus Roma 1992-1993.\n1992-93"}
{"id": "1745255", "revid": "1226", "url": "https://it.wikipedia.org/wiki?curid=1745255", "title": "Il Linguaggio di Pao", "text": ""}
{"id": "1745257", "revid": "287204", "url": "https://it.wikipedia.org/wiki?curid=1745257", "title": "Pallacanestro Virtus Roma 1993-1994", "text": "Formazione della Pallacanestro Virtus Roma 1993-1994.\n1993/94"}
{"id": "1745258", "revid": "1226", "url": "https://it.wikipedia.org/wiki?curid=1745258", "title": "I linguaggi di Pao", "text": ""}
{"id": "1745259", "revid": "287204", "url": "https://it.wikipedia.org/wiki?curid=1745259", "title": "Pallacanestro Virtus Roma 1994-1995", "text": "Formazione della Pallacanestro Virtus Roma 1994-1995.\n1994/95"}
{"id": "1745260", "revid": "287204", "url": "https://it.wikipedia.org/wiki?curid=1745260", "title": "Pallacanestro Virtus Roma 1995-1996", "text": "Formazione della Pallacanestro Virtus Roma 1995-1996.\n1995/96"}
{"id": "1745263", "revid": "287204", "url": "https://it.wikipedia.org/wiki?curid=1745263", "title": "Pallacanestro Virtus Roma 1996-1997", "text": "Formazione della Pallacanestro Virtus Roma 1996-1997.\n1996/97"}
{"id": "1745264", "revid": "123444249", "url": "https://it.wikipedia.org/wiki?curid=1745264", "title": "Pallacanestro Virtus Roma 1997-1998", "text": "Formazione della Pallacanestro Virtus Roma 1997-1998.\n1997-98"}
{"id": "1745265", "revid": "287204", "url": "https://it.wikipedia.org/wiki?curid=1745265", "title": "Pallacanestro Virtus Roma 1998-1999", "text": "Formazione della Pallacanestro Virtus Roma 1998-1999.\n1998/99"}
{"id": "1745268", "revid": "486946", "url": "https://it.wikipedia.org/wiki?curid=1745268", "title": "Difesa Chigorin", "text": ""}
{"id": "1745269", "revid": "287204", "url": "https://it.wikipedia.org/wiki?curid=1745269", "title": "Pallacanestro Virtus Roma 1999-2000", "text": "Formazione della Pallacanestro Virtus Roma 1999-2000.\n1999/2000"}
{"id": "1745271", "revid": "287204", "url": "https://it.wikipedia.org/wiki?curid=1745271", "title": "Pallacanestro Virtus Roma 2000-2001", "text": "Formazione della Pallacanestro Virtus Roma 2000-2001 (vincitrice della Supercoppa italiana 2000).\n2000-2001"}
{"id": "1745272", "revid": "184755", "url": "https://it.wikipedia.org/wiki?curid=1745272", "title": "Ospedale Fatebenefratelli", "text": "Fatebenefratelli \u00e8 il nome popolare dell'Ordine ospedaliero di San Giovanni di Dio. Per estensione viene altres\u00ec utilizzato per indicare gli ospedali fondati o gestiti dall'ordine:"}
{"id": "1745275", "revid": "547034", "url": "https://it.wikipedia.org/wiki?curid=1745275", "title": "Pallacanestro Virtus Roma 2001-2002", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 2001-2002.\nStagione.\nLa stagione 2001-2002 della Pallacanestro Virtus Roma, sponsorizzata W\u00fcrth, \u00e8 la 18\u00aa nel massimo campionato italiano di pallacanestro, la Serie A.\nAll'inizio della nuova stagione la Lega Basket decise che le societ\u00e0 italiane potevano tesserare fino a sette giocatori stranieri, con anche la caduta della distinzione tra giocatori comunitari ed extracomunitari.\nRoster.\n\"Aggiornato al 20 dicembre 2021.\""}
{"id": "1745276", "revid": "757396", "url": "https://it.wikipedia.org/wiki?curid=1745276", "title": "Pallacanestro Virtus Roma 2002-2003", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 2002-2003.\nStagione.\nLa stagione 2002-2003 della Pallacanestro Virtus Roma, sponsorizzata Lottomatica, \u00e8 la 19\u00aa nel massimo campionato italiano di pallacanestro, la Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori extracomunitari consentiti per ogni squadra che cos\u00ec pass\u00f2 a quattro, con anche la reintroduzione della distinzione tra giocatori comunitari ed extracomunitari.\nRoster.\n\"Aggiornato al 21 dicembre 2021.\""}
{"id": "1745278", "revid": "757396", "url": "https://it.wikipedia.org/wiki?curid=1745278", "title": "Pallacanestro Virtus Roma 2003-2004", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 2003-2004.\nStagione.\nLa stagione 2003-2004 della Pallacanestro Virtus Roma, sponsorizzata Lottomatica, \u00e8 la 20\u00aa nel massimo campionato italiano di pallacanestro, la Serie A.\nRoster.\n\"Aggiornato al 22 dicembre 2021.\""}
{"id": "1745279", "revid": "757396", "url": "https://it.wikipedia.org/wiki?curid=1745279", "title": "Pallacanestro Virtus Roma 2004-2005", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 2004-2005.\nStagione.\nLa stagione 2004-2005 della Pallacanestro Virtus Roma, sponsorizzata Lottomatica, \u00e8 la 21\u00aa nel massimo campionato italiano di pallacanestro, la Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori extracomunitari consentiti per ogni squadra che cos\u00ec pass\u00f2 a tre.\nRoster.\n\"Aggiornato al 22 dicembre 2021.\""}
{"id": "1745282", "revid": "757396", "url": "https://it.wikipedia.org/wiki?curid=1745282", "title": "Pallacanestro Virtus Roma 2005-2006", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 2005-2006.\nStagione.\nLa stagione 2005-2006 della Pallacanestro Virtus Roma, sponsorizzata Lottomatica, \u00e8 la 22\u00aa nel massimo campionato italiano di pallacanestro, la Serie A.\nRoster.\n\"Aggiornato al 24 dicembre 2021.\""}
{"id": "1745283", "revid": "547034", "url": "https://it.wikipedia.org/wiki?curid=1745283", "title": "Pallacanestro Virtus Roma 2006-2007", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 2006-2007.\nStagione.\nLa stagione 2006-2007 della Pallacanestro Virtus Roma, sponsorizzata Lottomatica, \u00e8 la 23\u00aa nel massimo campionato italiano di pallacanestro, la Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo che venne ridotto a sei, con anche la possibilit\u00e0 di impiegare fino a quattro giocatori extracomunitari.\nRoster.\n\"Aggiornato al 28 dicembre 2021.\""}
{"id": "1745286", "revid": "757396", "url": "https://it.wikipedia.org/wiki?curid=1745286", "title": "Pallacanestro Virtus Roma 2007-2008", "text": "Questa voce raccoglie le informazioni riguardanti la Pallacanestro Virtus Roma nelle competizioni ufficiali della stagione 2007-2008.\nStagione.\nLa stagione 2007-2008 della Pallacanestro Virtus Roma, sponsorizzata Lottomatica, \u00e8 la 24\u00aa nel massimo campionato italiano di pallacanestro, la Serie A.\nRoster.\n\"Aggiornato al 17 dicembre 2021.\""}
{"id": "1745288", "revid": "767487", "url": "https://it.wikipedia.org/wiki?curid=1745288", "title": "Shire (fiume)", "text": "Il fiume Shire \u00e8 un fiume dell'Africa. Nasce dal Lago Malawi, di cui \u00e8 emissario, e attraversa il Malawi meridionale per giungere in Mozambico, dove si getta nello Zambesi.\nHa una lunghezza di 402\u00a0km. Includendo il lago Malawi e il fiume Ruhuhu raggiungerebbe la lunghezza di 1.200\u00a0km.\nL'alto corso del fiume Shire connette il Lago Malawi con il Lago Malombe. La valle del fiume Shire \u00e8 parte della Grande Rift Valley."}
{"id": "1745292", "revid": "547034", "url": "https://it.wikipedia.org/wiki?curid=1745292", "title": "Nechtan I dei Pitti", "text": "Secondo la \"Cronaca dei Pitti\" era fratello di Drest. Avrebbe regnato per 24 anni (anche se esistono diverse lunghezze per la durata del suo regno). In realt\u00e0 non si sa nulla di certo su di lui."}
{"id": "1745294", "revid": "56818", "url": "https://it.wikipedia.org/wiki?curid=1745294", "title": "Caso Dreyfus", "text": ""}
{"id": "1745295", "revid": "1272592", "url": "https://it.wikipedia.org/wiki?curid=1745295", "title": "Chiesa di Santa Maria a Campiano", "text": "La chiesa di Santa Maria a Cafaggiolo si trova nel comune di Barberino di Mugello, vicino alla villa di Cafaggiolo.\nStoria e descrizione.\nNella chiesa c'era un tabernacolo di pietra con lo stemma dei Medici e pitture antiche. Dopo un semi-abbandono, l'edificio sacro \u00e8 recentemente restaurato.\nA nord di questa chiesa, nella localit\u00e0 detta \"Il Paretaio\", si trovava l'antico \"castellum de Campiano\", del quale si fa menzione in un diploma del vescovo Ranieri (1077). La terza parte di questo castello \"cum curte et cum ecclesia Sanctae Mariae\" fu donata alla cattedrale di Firenze dal conte Gherardo di Ildebrando."}
{"id": "1745297", "revid": "599013", "url": "https://it.wikipedia.org/wiki?curid=1745297", "title": "Bracco del Bourbonnais", "text": "Il bracco del Bourbonnais (in francese braque du Bourbonnais) \u00e8 un cane da caccia di tipo bracco. \u00c8 un cane di taglia media a pelo corto.\nStoria.\nIl bracco del Borbonese era gi\u00e0 conosciuto nel 1598 come cane naturalmente anuro o brachiuro, esso ha con un mantello bianco finemente macchiettato di marrone chiaro \"lilla pallido\" o fulvo. \nLa razza scomparve negli anni '60 (nel 1963 e nel 1973 non vi furono registrazioni nel \"LOF-Livre des origines fran\u00e7ais\"), ma fu ricreata negli anni '70 dall'allevatore Michel Comte (Rocher des Jastres), non da cani di diverse origini. Ora \u00e8 ancora ben definito e in crescita in Europa e negli Stati Uniti."}
{"id": "1745299", "revid": "287204", "url": "https://it.wikipedia.org/wiki?curid=1745299", "title": "Storie di santa Tecla, Archelaa e Susanna", "text": "Le Storie delle Sante Tecla, Archelaa (o Archelaide) e Susanna sono un ciclo di affreschi della fine del '600 che si trova nella chiesa di San Giorgio a Salerno, e sono opera di Francesco Solimena. Gli furono commissionate intorno al 1675 e rappresentano uno dei primi suoi cicli pittorici importanti.\nA quell'epoca, si cerc\u00f2 di rendere le tre Sante co-patrone della citt\u00e0 insieme a San Matteo: da qui la decisione di costruire, accanto alla navata sinistra della chiesa, un'elegante cappella, sontuosamente decorata, che potesse accoglierne degnamente le reliquie. A causa dei danni di guerra, ma soprattutto per via dell'incessante umidit\u00e0 di cui \u00e8 permeata la cappella, le pitture sono state molto danneggiate: quelle sul soffitto sono scomparse, mentre quelle parietali sono state recentemente staccate dal muro per isolarle dall'acqua.\nGli episodi principali del ciclo, tutti di grande formato, raffigurano un imprecisato \"miracolo\" delle Sante (reso quasi illeggibile per i danni causati dall'umido), il loro \"Martirio\" (che \u00e8 l'episodio pi\u00f9 conservato, nonch\u00e9 tecnicamente riuscito meglio) e \"L'apparizione di una delle tre sante ad una tal suor Agneta che viveva nel monastero di S.Giorgio\". Questi affreschi sono la prova di maturit\u00e0 per il giovane Francesco Solimena che qui, per la prima volta, si distacca dal tardomanierismo del padre Angelo per rivolgersi al nuovo stile barocco, ed in particolare alle grandi composizioni ariose, luministiche e assai \"teatrali\" nelle posture, tipiche degli affreschi di Pietro da Cortona per i palazzi romani. Inoltre, vi \u00e8 un netto recupero delle pitture dell'antica romanit\u00e0: per quel che riguarda l'abbigliamento dei soldati romani, ed il recupero dei colori ocra e porpora.\nL'opera fu sicuramente completata nel 1680 anno di dedicazione della cappella. Dal 19 gennaio 2011 le ossa delle tre Sante, raccolte in un ossario di cristallo, sono visibili ai fedeli, infatti l'urna che le contiene \u00e8 stata posta ai piedi delle tre statue lignee a mezza figura nell'atrio della Chiesa fatte realizzare dalle monache di S.Giorgio nel 1687 dallo scultore Nicola Fumo di Baronissi. In tal occasione \u00e8 stata scoperta vicino alle statue una lapide in latino (che ricorda l'esposizione permanente al pubblico delle reliquie nell'urna di cristallo) scritta dal prof.Luigi Torraca, docente emerito di letteratura greca nell'Universit\u00e0 di Salerno."}
{"id": "1745307", "revid": "773636", "url": "https://it.wikipedia.org/wiki?curid=1745307", "title": "Chiesa di Santa Maria a Frena", "text": "La chiesa di Santa Maria a Frena si trova nel comune di Firenzuola, a met\u00e0 costa del monte Frena o Frenaio.\nIl suo nome si attribuisce ad una trib\u00f9 di freniti, popolo ligure. Anticamente essa era una pieve, il cui territorio si snodava tra \"Casetta di Tiara\" e \"Moscheta\", arrivando fino a Ronta.\nLa chiesa sussiste fino dal 1497 e, in precedenza, era situata vicino a Poggialto col nome di \"San Niccol\u00f2\". Poi ebbe la sua sede nell'oratorio di Santa Maria. Fu restaurata nel 1789; al di sopra del luogo in cui essa sorge, in una localit\u00e0 chiamata Castello, restano i ruderi dei castelli degli Ubaldini."}
{"id": "1745315", "revid": "767487", "url": "https://it.wikipedia.org/wiki?curid=1745315", "title": "Ashley Hutchings", "text": "Biografia.\nHutchings nacque a Southgate, un quartiere di Londra, ma si trasfer\u00ec a Muswell Hill quando era ancora un bambino. Form\u00f2 diversi gruppi, inclusa la Dr K's Blues Band nel 1964. Quando conobbe il chitarrista Simon Nicol, i due cominciarono a provare al piano di sopra dello studio medico del padre di Nicol. La casa si chiamava \"Fairport\" e diede il nome al gruppo che i due musicisti formarono assieme.\nHutchings ha probabilmente fondato pi\u00f9 gruppi di ogni altro bassista. I pi\u00f9 famosi sono i Fairport Convention, gli Steeleye Span (formati dopo il suo abbandono dei Fairport Convention nel 1970) e l'immortale Albion Country Band (formata dopo il suo abbandono degli Steeleye nel 1971). Ha inciso e prodotto diversi album tematici con l'aiuto di turnisti provenienti dalla scena electric folk nazionale. Una serie di album chiamata \"The Guv'nor\" raccoglie rare registrazioni di alcuni dei gruppi di Hutchings. Nel 2004 Hutchings abbandon\u00f2 gli Albion e torn\u00f2 a far parte di un quartetto, i Rainbow Chasers."}
{"id": "1745320", "revid": "1258", "url": "https://it.wikipedia.org/wiki?curid=1745320", "title": "Puntarelle", "text": ""}
{"id": "1745331", "revid": "15760534", "url": "https://it.wikipedia.org/wiki?curid=1745331", "title": "Jus sanguinis", "text": ""}
{"id": "1745332", "revid": "547034", "url": "https://it.wikipedia.org/wiki?curid=1745332", "title": "Drest IX dei Pitti", "text": "Era figlio di re Caustant\u00edn e sal\u00ec sul trono dopo \u00d3engus. Poco si sa su di lui.\nLa \"Cronaca dei Pitti\" accorda al suo regno una durata di 3 anni in co-reggenza con Talorgan mac Uuthoil. I due re, scomparsi in circostanze misteriose nell'837, ebbero come successore Eog\u00e1n, figlio di \u00d3engus."}
{"id": "1745333", "revid": "1904508", "url": "https://it.wikipedia.org/wiki?curid=1745333", "title": "Thomas Howard, III duca di Norfolk", "text": "Howard era lo zio di due delle mogli di Enrico VIII d'Inghilterra, Anna Bolena e Catherine Howard, e gioc\u00f2 un ruolo considerevole nelle macchinazioni dietro questi rapporti. Dopo la sua caduta venne imprigionato nella Torre di Londra con la conseguente perdita del Ducato, venne rilasciato con l'ascesa al trono di Maria I d'Inghilterra. Contribu\u00ec alla protezione del trono di Maria, preparando il terreno per la divisione tra la sua famiglia cattolica e la linea reale protestante, la quale sar\u00e0 poi portata avanti da Elisabetta I d'Inghilterra.\nBiografia.\nGiovinezza.\nFiglio di Thomas Howard, II duca di Norfolk, e di Elizabeth Tilney. Thomas Howard successe al suo giovane fratello Edward come \"Lord Grand'Ammiraglio\". Fino al 1524 egli fu \"Conte del Surrey\".\nPrimo matrimonio.\nNorfolk si spos\u00f2 la prima volta con Anna di York, figlia di Edoardo IV d'Inghilterra e di Elisabetta Woodville, il 4 febbraio 1494 al Palace of Placentia a Greenwich. La coppia ebbe due figli\nSempre da questo matrimonio, ci sono solo delle ipotesi riguardo a eventuali altri due figli, Henry Howard e William Howard.\nSecondo matrimonio.\nIn seguito alla morte di Anna avvenuta nel 1511, egli spos\u00f2 Elizabeth Stafford, figlia di Edward Stafford, III duca di Buckingham e Alianore Percy, l'8 gennaio 1512. I due ebbero tre figli.\nNon fu un matrimonio felice quello con Elizabeth; infatti quando scopr\u00ec la relazione fra Howard e la sua amante Bess Holland, i due si separarono.\nScalata al potere.\nAlla morte del padre, avvenuta nel 1524, egli eredit\u00f2 il ducato di Norfolk e venne nominato Lord Gran Tesoriere e \"Conte Maresciallo\", facendo di Howard uno dei principali nobili all'interno del regno. Si distinse per molti anni nelle battaglie e fu un abile soldato. \nLa sua influenza aument\u00f2 considerevolmente dopo che sua nipote Anna Bolena divenne l'amante di Enrico VIII, intorno al 1527. Sebbene Howard fosse politicamente alleato con suo cognato nonch\u00e9 padre di Anna, Tommaso Bolena, durante il secondo decennio del XVI secolo, Norfolk reclam\u00f2 pubblicamente per la mancanza di rispetto dimostratagli dalla nipote. Dopo le nozze segrete con il sovrano, Anna venne incoronata regina nel 1533 e Howard acquist\u00f2 maggiore influenza sulla coppia reale, grazie al matrimonio fra la figlia di Howard, Mary e Henry FitzRoy, I duca di Richmond e Somerset, figlio naturale di Enrico VIII e, all'epoca, unico discendente maschio del re.\nLe opinioni politiche e religiose della Regina Anna erano molto pi\u00f9 radicali rispetto a quelle di Norfolk, e il loro rapporto si deterior\u00f2 durante il 1535 e il 1536 quando Enrico VIII si dimostr\u00f2 infedele corteggiando la cugina di Anna, Mary Shelton. \nDimostrando fedelt\u00e0 al sovrano, Norfolk fu tra i pari che parteciparono al processo contro Anna il 14 maggio 1536, infliggendole la sentenza di morte per i crimini di stregoneria, adulterio e alto tradimento. Il giorno successivo il duca condann\u00f2 a morte il fratello di Anna, Giorgio, incriminandolo per il presunto incesto con la propria sorella. \nDopo la morte di Jane Seymour e il divorzio di Enrico VIII da Anna di Cl\u00e8ves, Howard sfrutt\u00f2 un'altra sua nipote, l'adolescente Catherine Howard, per rinforzare il suo potere a corte, favorendo la relazione fra la nipote Catherine e il re. Il susseguente matrimonio fra Enrico VIII e Catherine fu per Howard, un'opportunit\u00e0 per disfarsi a lungo del suo nemico Thomas Cromwell, che venne decapitato nel 1540. Il regno della nipote Catherine fu di breve durata, dal momento che Thomas Cranmer Arcivescovo di Canterbury scopr\u00ec che lei era gi\u00e0 promessa prima delle nozze con Enrico VIII e aveva avuto diversi amanti in costanza di matrimonio con il sovrano. Catherine venne decapitata nel febbraio 1542, e altri Howard, come la matrigna di Norfolk, il fratello, due cognate e numerosi servi, furono imprigionati nella Torre e i loro beni confiscati.\nReclusione e rilascio.\nL'esecuzione di sua nipote Catherine segn\u00f2 la rovina per Howard, malgrado gli sforzi disperati di sanare la frattura. Nel dicembre 1546, Howard fu arrestato insieme con suo figlio Henry, accusato di tradimento. Il re Enrico VIII mor\u00ec il giorno prima che l'esecuzione avesse luogo e la sentenza di Norfolk fu commutata in reclusione. Il figlio del Duca, Henry Howard fu meno fortunato, venendo giustiziato pochi giorni prima.\nHoward rimase nella Torre durante il regno di Edoardo VI d'Inghilterra e perse il ducato, venendo rilasciato da Maria I nel 1553. Sotto il regno di Maria I, gli Howard, famiglia di tradizione cattolica furono restaurati nei loro privilegi e il ducato venne ristabilito. \nUltimi anni e morte.\nL'anziano Duca manifest\u00f2 la sua gratitudine verso la sovrana, capeggiando le unit\u00e0 militari inviate per reprimere la ribellione di Thomas Wyatt che aveva protestato contro l'imminente matrimonio fra la regina e il principe spagnolo Filippo II e aveva pianificato di mettere la figlia di Anna Bolena, la futura Elisabetta I, sul trono al posto di Maria I. La principessa Elisabetta, in mancanza di prove dirette di una sua vicinanza ai ribelli, fu reclusa nella Torre, mentre la cugina diciassettenne, Lady Jane Grey, che il defunto Edoardo aveva nominato quale sua erede al trono, fu giustiziata assieme al marito Guilford Dudley.\nThomas Howard mor\u00ec all'et\u00e0 di circa ottant'anni (un'et\u00e0 che a quell'epoca in pochissimi arrivavano a raggiungere) presso Kenninghall, nel Norfolk il 25 agosto 1554; in assenza di altri figli maschi dopo l'esecuzione del primogenito otto anni prima, fu suo nipote Thomas a succedere a lui.\nLa sua tomba, tuttora in perfette condizioni, si trova nella Chiesa di Framlingham, nel Suffolk.\nDiscendenza.\nLord Thomas Howard e la sua prima moglie Anna di York ebbero due figli:\nDalle sue seconde nozze con Elizabeth Stafford nacquero:"}
{"id": "1745335", "revid": "729019", "url": "https://it.wikipedia.org/wiki?curid=1745335", "title": "Matt Perry", "text": "Biografia.\nPrima ancora del rugby, Perry fu dedito al cricket, gioco in cui mostr\u00f2 un certo talento durante la frequenza alla Millfield School (Somerset); successivamente, passato al rugby in via definitiva, entr\u00f2 nel club della sua citt\u00e0 natale, il Bath.\nEsord\u00ec in Premiership nel 1995 come estremo e si mise subito in luce, tanto che il C.T. dell' Clive Woodward, gi\u00e0 allenatore dei tre quarti del Bath, chiam\u00f2 Perry in Nazionale nei \"test\" autunnali del 1997 e lo fece esordire contro l'.\nFece anche parte del \"tour infernale\" del 1998; nella pi\u00f9 pesante sconfitta della storia internazionale inglese, lo 0-76 incassato dagli \"Wallabies\" a Brisbane, Perry gioc\u00f2 fuori posizione, da tre quarti centro. Nel 1999 fece parte della selezione inglese alla Coppa del Mondo in Galles e nel 2000, con 35 presenze, divenne l'estremo pi\u00f9 convocato in Nazionale; tuttavia un infortunio e la seguente perdita di forma gli fecero perdere il posto a favore di Josh Lewsey e Jason Robinson, e pertanto la sua ultima partita (la 36\u00aa) in Nazionale rimase quella dei test autunnali del 2000 contro il .\nNel 2001 fu convocato dai British Lions con i quali disput\u00f2 3 \"test match\" ufficiali nel \"tour\" australiano, tutti contro gli \"Wallabies\".\nIl 27 marzo 2007 concluse la sua carriera in maniera netta: a causa di un problema discale che gli procurava spasmi alla gamba sinistra, decise l'immediato ritiro dall'attivit\u00e0 agonistica: \u00abPosso garantire un'efficienza del 75% e in questo sport devi essere al 100% o non hai speranze\u00bb, fu la sua dichiarazione di fine carriera.\nAttualmente lavora per una compagnia di \"counseling\", la Wilsher Group, dei dintorni di Bath."}
{"id": "1745337", "revid": "729019", "url": "https://it.wikipedia.org/wiki?curid=1745337", "title": "Bridei VI dei Pitti", "text": "Due suoi fratelli, Ciniod e Drest, avrebbero regnato per breve tempo."}
{"id": "1745341", "revid": "124123", "url": "https://it.wikipedia.org/wiki?curid=1745341", "title": "Ciniod II dei Pitti", "text": "Secondo la \"Cronaca dei Pitti\", era figlio di Uurad e fratello di re Drest. "}
{"id": "1745349", "revid": "729019", "url": "https://it.wikipedia.org/wiki?curid=1745349", "title": "Bridei VII dei Pitti", "text": "Fu rivale di Kenneth MacAlpin. Secondo la \"Cronaca dei Pitti\", era figlio di Fokel o Uuthoil."}
{"id": "1745350", "revid": "729019", "url": "https://it.wikipedia.org/wiki?curid=1745350", "title": "Tel Be'er Sheva", "text": "Il Tel Be'er Sheva (ebraico: \u05ea\u05dc \u05d1\u05d0\u05e8 \u05e9\u05d1\u05e2) \u00e8 un sito archeologico situato nel sud di Israele. Si crede che siano i resti della citt\u00e0 biblica di Be'er Sheva. La citt\u00e0 moderna di Be'er Sheva si trova a nord del tell. La citt\u00e0 beduina di Tel as-Sabi si trova ad est.\nDescrizione.\nLa citt\u00e0 viene citata numerose volte nel Tanakh, spesso per descrivere l'estensione della terra di Israele come \"da Be'er Sheva a Dan\". Ad esempio si veda il Libro dei Giudici () ed il 1 Samuele (). Il nome deriva dal termine ebraico Be'er che significa pozzo, e Sheva che indica il numero sette, o \"stipulare un giuramento\".\nI reperti archeologici indicano che il sito venne usato dal Calcolitico, circa dal 4000 a.C., fino al XVI secolo. Questo \u00e8 dovuto probabilmente alla ricchezza d'acqua del sottosuolo, come dimostrato dai numerosi pozzi presenti nell'area. Lo stesso insediamento \u00e8 databile ai primi israeliti, attorno al X secolo a.C.\nLe strade dell'antica Be'er Sheva formano una griglia, con aree separate per usi amministrativi, militari, commerciali e residenziali. La citt\u00e0 fu il primo insediamento della regione. \u00c8 anche famosa per l'elaborato sistema idrico e le grandi cisterne, scavate nella roccia su cui la citt\u00e0 si fonda.\nUn grande altare cornuto \u00e8 stato riportato alla luce nel sito. Venne ricostruito con pietre squadrate, usate anche per la costruzione degli edifici. Questo altare dimostra l'esistenza di un tempio o comunque di un centro culturale che probabilmente venne smantellato durante la riforma di Re Ezechia (1 Libro dei Re ).\nIl sito venne studiato dagli archeologi Yohanan Aharoni e Ze'ev Herzog della Tel Aviv University.\nLa parte scavata della citt\u00e0 fa ora parte del Parco nazionale del Tel Be'er Sheva."}
{"id": "1745351", "revid": "125175679", "url": "https://it.wikipedia.org/wiki?curid=1745351", "title": "Cass Elliot", "text": "Dopo la rottura del gruppo, ebbe una soddisfacente carriera solista e incise nove album. Elliot fu trovata morta nella sua stanza d'albergo a Londra, apparentemente per un attacco cardiaco, dopo due concerti di grande successo al Palladium.\nOrigini e carriera.\nEllen Cohen nacque a Baltimora, Maryland; successivamente si trasfer\u00ec ad Alexandria, un sobborgo di Washington. Figlia di un commerciante di generi alimentari, adott\u00f2 il nome di \"Cass\" mentre frequentava le scuole superiori \u2013 probabilmente, secondo quanto racconta Denny Doherty, ispirandosi al nome dell'attrice Peggy Cass \u2013 in ogni caso esso era \"Cass\", e non \"Cassandra\". Pi\u00f9 tardi assunse anche il soprannome di \"Elliot\" in memoria di un amico morto.\nInizi\u00f2 la sua carriera artistica come attrice nella commedia \"The Boy Friend\", mentre frequentava ancora la scuola. Dopo aver abbandonato il \"George Washington High School\" poco prima di diplomarsi, si trasfer\u00ec a New York, dove fece una piccola apparizione in \"The Music Man\", ma perse la parte nel successivo ruolo di \"Miss Marmelstein\" in \"I Can Get It for You Wholesale\", che venne dato ad una giovane Barbra Streisand nel 1962.\nMentre si guadagnava da vivere nei locali notturni di Greenwich Village, la Elliot inizi\u00f2 ad esibirsi come cantante, ma non ebbe mai intenzione di intraprendere la carriera professionista fino a quando non fece ritorno a Washington, per proseguire gli studi alla American University. Mentre la musica folk americana era ancora agli albori, la Elliot conobbe il suonatore di banjo e cantante Tim Rose e il cantante John Brown, con i quali inizi\u00f2 ad esibirsi dando vita al gruppo dei \"The Triumvirate\". Nel 1963, James Hendricks prese il posto di Brown e il gruppo venne ribattezzato \"The Big Three\". La prima incisione discografica della Elliot, dal titolo \"Winkin', Blinkin' and Nod\", fu proprio con i \"The Big Three\", per conto della casa discografica FM Records nel 1963.\nQuando Tim Rose abbandon\u00f2 la band, nel 1964, la Elliot ed Hendricks si unirono ai due musicisti di origine canadese Zal Yanovsky e Denny Doherty per dare vita alla nuova formazione dei \"The Mugwumps\". Il nuovo gruppo ebbe per\u00f2 vita breve, solo otto mesi, dopodich\u00e9 Cass decise di continuare la sua carriera musicale da solista. Nel frattempo l'altro membro dei \"The Mugwumps\", Yanovsky, si un\u00ec a John Sebastian per fondare la band dei \"The Lovin' Spoonful\", mentre il suo ex-compagno di band Doherty si un\u00ec ai \"The Mamas &amp; The Papas\" insieme a John Phillips e a sua moglie, Michelle. Nel 1965, Doherty riusc\u00ec a convincere Phillips a far entrare nel gruppo anche Cass, che entr\u00f2 ufficialmente nella band durante il loro tour nelle Isole Vergini. Dopo sette anni di attivit\u00e0, il gruppo si sciolse definitivamente nel 1971.\nLa morte.\nNel luglio del 1974, Cass Elliot fece dei concerti al London Palladium. Subito dopo l'ultimo concerto, tenutosi il 28 luglio (alla fine del quale aveva ricevuto una standing ovation del pubblico), Cass chiam\u00f2 entusiasta Michelle Phillips, comunicandole l'esito positivo dello spettacolo.\nSecondo quando dichiarato da Debbie Reynolds, lei e i suoi due figli, Carrie e Todd Fisher, quella notte videro la cantante ad una festa nella casa di Mick Jagger a Londra, alla quale parteciparono anche Pete Townshend, Keith Richards, Bob Dylan e Rod Stewart. Qualche ora dopo la Reynolds vide Cass andar via da sola.\nQuella notte Cass Elliot mor\u00ec nel sonno nell'appartamento che aveva affittato a Londra. Secondo l'autopsia la causa di morte fu un attacco cardiaco dovuto a una deformazione del miocardio, a sua volta dovuta all'obesit\u00e0 della quale la cantante soffriva da tempo; nel suo corpo non furono trovate tracce di droga. Cass fu sepolta al Mount Sinai Memorial Park Cemetery di Los Angeles."}
{"id": "1745354", "revid": "124123", "url": "https://it.wikipedia.org/wiki?curid=1745354", "title": "Drest X dei Pitti", "text": "Secondo la \"Cronaca dei Pitti\" era figlio di Uurad."}
{"id": "1745358", "revid": "74801", "url": "https://it.wikipedia.org/wiki?curid=1745358", "title": "Henry FitzRoy, I duca di Richmond e Somerset", "text": "Biografia.\nProblema della successione.\nConfidandosi con l'amico e consigliere cardinale Wolsey, Enrico VIII espresse tutta la sua felicit\u00e0 quando nacque il suo primo figlio maschio sano e robusto.\nPoco tempo prima, infatti, la moglie Caterina d'Aragona lo aveva deluso ancora una volta: la donna non riusciva a portare a termine le gravidanze o i figli, eccetto Maria, morivano poco tempo dopo la nascita.\nIl problema della successione diveniva per Enrico sempre pi\u00f9 grave da risolvere.\nIntanto al bambino furono assegnati una residenza e beni pari a quelli dell'unica figlia legittima del re, la principessa Maria.\nCon il passare del tempo, infatti, vedendo l'unica figlia gracile e cagionevole di salute, Enrico matur\u00f2 la possibilit\u00e0 di elevare l'unico figlio maschio a rango di erede; a sei anni, quindi, Henry fu condotto a corte e insignito, nel corso di una lunga cerimonia, del titolo di \"Conte di Nottingham\" e poi dei titoli che erano stati dello stesso Enrico in giovent\u00f9: \"Duca di Richmond e di Somerset\".\nInfanzia.\nBessie era la cameriera d'onore della regina Caterina e, gi\u00e0 da un paio d'anni, l'amante del re. Quando il suo stato divenne evidente, si ritir\u00f2 in un monastero in campagna in attesa del parto.\nLa relazione tra il re e la ragazza non continu\u00f2 dopo la nascita di Henry, cos\u00ec chiamato in onore del reale padre. \"FitzRoy\" era invece un cognome onorifico che significava \"figlio di Re\". Bessie fu data in moglie da Enrico, come segno di gratitudine, al facoltoso gentiluomo Gilbert Talboys.\nIl bambino, come era d'uso nei confronti di un Principe, fu addestrato a cavalcare e a maneggiare l'arco. Sotto il suo tutore Richard Croke, impar\u00f2 latino e greco: a otto anni riusciva a tradurre da solo le opere di Cesare.\nCon i titoli di \"Duca di Richmond e di Somerset\", Henry era divenuto di lignaggio inferiore soltanto al padre e quindi aveva superato in importanza la sorellastra Maria. Ci\u00f2 preoccup\u00f2 Caterina, che in pi\u00f9 occasioni si lament\u00f2 con il marito di aver messo in secondo piano la legittima erede al trono, ossia sua figlia Maria.\nQuando Enrico ripudi\u00f2 Caterina e spos\u00f2 Anna Bolena, Henry rimase ancora un possibile erede al trono, almeno finch\u00e9 la nuova regina non avesse dato alla luce un figlio legittimo. Ma anche Anna, come chi l'aveva preceduta, riusc\u00ec a dare a Enrico soltanto una figlia femmina, Elisabetta.\nMatrimonio e morte.\nNel 1533 Henry spos\u00f2 Mary Howard, l'unica figlia del Duca di Norfolk, zio di Anna Bolena.\nAmmalatosi all'inizio dell'estate di tubercolosi, Henry mor\u00ec. Il suo matrimonio dur\u00f2 quindi soltanto pochi anni e, data la giovane et\u00e0 degli sposi, non vi fu alcuna prole.\nLa morte dell'unico figlio maschio fu un duro colpo per il Re, anche perch\u00e9 Maria ed Elisabetta erano state precedentemente dichiarate inadatte alla successione.\nIl 12 ottobre 1537 nacque il sospirato erede, il futuro Edoardo VI d'Inghilterra, figlio di Enrico e di Jane Seymour, la quale mor\u00ec in seguito al parto."}
{"id": "1745359", "revid": "91475", "url": "https://it.wikipedia.org/wiki?curid=1745359", "title": "Mama Cass", "text": ""}
{"id": "1745360", "revid": "123750838", "url": "https://it.wikipedia.org/wiki?curid=1745360", "title": "Johnny Pacheco", "text": "Biografia.\nFiglio di Rafael Azarial Pacheco, clarinettista dell'Orchestra dell'Accademia nazionale di Santa Cecilia, lasci\u00f2 la Repubblica Dominicana per New York a soli 11 anni e qui studi\u00f2 fisarmonica, sassofono e clarinetto e poi flauto, suonando con i maggiori musicisti americani, in particolare l'orchestra di musica latina di Charlie Palmieri.\nNel 1959 fonda la sua band mischiando ritmi africani, cubani, dominicani, portoricani e latini, come il son ed il mambo, in un nuovo genere che sarebbe stato chiamato salsa.\nNel 1960 fonda l'orchestra \"Pacheco y su charang\", che introdusse una nuova danza detta Pachanga.\nDal 1963 fonda la Fania records e incide album con \"Los compadres\", i compatrioti, fra cui vi erano Larry Harlow, Bobby Valentin, Ray Barretto, Roberto Roena, , accompagnati da cantanti solisti come Hector Lavoe e Cheo Feliciano, cui presto si aggiungero molti altri cantanti come Tito Puente, Celia Cruz e il fratello di Carlos Santana, Jorge.\n\u00c8 scomparso nel 2021 all'et\u00e0 di 85 anni nella sua casa in New Jersey a seguito di una polmonite."}
{"id": "1745363", "revid": "173469", "url": "https://it.wikipedia.org/wiki?curid=1745363", "title": "Henry Fitzroy, 1\u00b0 Duca di Richmond e Somerset", "text": ""}
{"id": "1745367", "revid": "49022", "url": "https://it.wikipedia.org/wiki?curid=1745367", "title": "\u00c1ed di Scozia", "text": ""}
{"id": "1745373", "revid": "298055", "url": "https://it.wikipedia.org/wiki?curid=1745373", "title": "Hendel (personaggio)", "text": ""}
{"id": "1745378", "revid": "547034", "url": "https://it.wikipedia.org/wiki?curid=1745378", "title": "Uurad", "text": "Tra i suoi figli ci sarebbero stati Bridei VI, Ciniod II e Drest X, che lottarono per il potere contro il clan capeggiato da Bruide figlio di Fokel e Kenneth MacAlpin."}
{"id": "1745380", "revid": "49022", "url": "https://it.wikipedia.org/wiki?curid=1745380", "title": "Uurad dei Pitti", "text": ""}
{"id": "1745387", "revid": "116320706", "url": "https://it.wikipedia.org/wiki?curid=1745387", "title": "Era stupendo", "text": "Era stupendo \u00e8 il secondo singolo estratto dall'album \"Corro via\" del cantante italo-svizzero Paolo Meneguzzi.\nLa canzone.\n\u00c8 una ballata romantica vecchio stampo, scritta dallo stesso cantante e Mattias Brann. La canzone \u00e8 stata accusata di essere un plagio di \"It Can Only Get Better\" di Amy Diamond.\nCon questa canzone Meneguzzi ha rappresentato la Svizzera, suo paese natale, all'Eurovision Song Contest 2008. Il suo brano \u00e8 stato, insieme a quello dei Miodio (che hanno rappresentato la Repubblica di San Marino) e in parte quello dei romeni Nico &amp; Vlad, uno dei 3 pezzi in italiano che ha preso parte alla gara."}
{"id": "1745388", "revid": "767487", "url": "https://it.wikipedia.org/wiki?curid=1745388", "title": "Chris Blackwell", "text": "Nato a Londra da padre irlandese e madre costaricana sefardita, Blackwell pass\u00f2 la sua infanzia in Giamaica, finch\u00e9 non venne mandato in Inghilterra per motivi di studio.\nAvendo deciso di non intraprendere gli studi universitari, torn\u00f2 in Giamaica e divenne l'aiutante di campo del governatore Sir Hugh Foot. Dopo che questo fu trasferito a Cipro, Blackwell intraprese la carriera d'affari che lo port\u00f2 a contatto con la comunit\u00e0 musicale giamaicana.\nNel 1959 fond\u00f2 la Island Records e fu tra i primi a produrre album di musica popolare giamaicana, musica che sarebbe poi diventata famosa con il nome di ska.\nNel 1962 ritorn\u00f2 in Inghilterra e si mise a vendere dischi agli inglesi di origine afro-giamaicana.\nGli inizi nell'industria discografica.\nDopo questo inizio, Blackwell pass\u00f2 ad importare nastri originali dalla Giamaica, uno dei quali conteneva la performance di Millie Small, che egli port\u00f2 in Inghilterra all'et\u00e0 di 15 anni e con la quale registr\u00f2 e produsse, nel 1964 il brano \"My Boy Lollipop\", che vendette 6 milioni di copie in tutto il mondo e lanci\u00f2 la Island Records nella corrente della musica in voga all'epoca.\nInizi\u00f2 poi a mettere sotto contratto gruppi bianchi, cominciando da The Spencer Davis Group, con Steve Winwood.\nLa Island divenne una delle etichette discografiche indipendenti di maggior successo negli anni 60 e 70 con gruppi quali Traffic, Spooky Tooth, Fairport Convention, King Crimson, Free, John Martyn, Nick Drake ed Emerson, Lake &amp; Palmer.\nDalla Island Records hanno avuto vita anche la Chrysalis Records, la Virgin Records e l'etichetta americana Sue Records, produttrice di Jimmy McGriff, The Soul Sisters e Ike &amp; Tina Turner.\nAlla fine, la Island entr\u00f2 nel business del cinema e fece uscire in Inghilterra il film \"Pi\u00f9 duro \u00e8, pi\u00f9 forte cade\" (\"The Harder They Come\") con Jimmy Cliff. Questo film, prodotto e diretto dal giamaicano Perry Henzell, aiut\u00f2 la diffusione della musica reggae nel mondo.\nMa il vero colpo messo a segno da Blackwell fu quello di portare Bob Marley &amp; The Wailers, stelle emergenti del reggae giamaicano ma praticamente sconosciuti fuori dalla Giamaica, all'attenzione del pubblico internazionale.\nBlackwell cre\u00f2 poi la Mango Records, etichetta che produceva artisti giamaicani e provenienti dal \"terzo mondo\". la Mango Records lanci\u00f2 molti artisti, tra i quali Burning Spear, Black Uhuru, Third World, Aswad, Salif Ke\u00efta, Baaba Maal, Ang\u00e9lique Kidjo.\nTutte le etichette di Blackwell vennero vendute alla Polygram e dal 1998 sono parte del gruppo Universal Music Group, ma Blackwell si ritir\u00f2 dalla scena con la fama di essersi preso cura di artisti eclettici come Bob Marley, U2, Cat Stevens, Grace Jones, Steve Winwood, Melissa Etheridge, Tom Waits, The Cranberries, Richard Thompson e PJ Harvey.\nSuccessivamente alla vendita delle sue etichette discografiche, Blackwell ha fondato la Palm Pictures, una societ\u00e0 d'intrattenimento che propone musica, film e DVD.\nBlackwell \u00e8 attualmente socio della Island Outpost, che gestisce e propone sul mercato un gruppo di resort di lusso in Giamaica e nelle Bahamas: \"Goldeneye\", la vecchia casa di Ian Fleming, dove vennero scritti tutti i libri di James Bond, \u00e8 il pi\u00f9 esclusivo di questi resort."}
{"id": "1745396", "revid": "1272592", "url": "https://it.wikipedia.org/wiki?curid=1745396", "title": "Sindaci di Velletri", "text": "Elenco dei sindaci, podest\u00e0 e commissari di Velletri in ordine cronologico dal 1870, data del passaggio della citt\u00e0 dalla Repubblica di Velletri al Regno d'Italia, ad oggi."}
{"id": "1745398", "revid": "320578", "url": "https://it.wikipedia.org/wiki?curid=1745398", "title": "Y\u00f4kai daisens\u00f4", "text": ""}
{"id": "1745400", "revid": "92689", "url": "https://it.wikipedia.org/wiki?curid=1745400", "title": "Mih\u00e1ly Lantos", "text": "Caratteristiche tecniche.\nUno dei giocatori pi\u00f9 giovani della leggendaria squadra ungherese. Egli \u00e8 stato in gran parte utilizzato come terzino sinistro, anche se ha anche giocato come difensore centrale grazie alla sua solidit\u00e0 e la sua buona capacit\u00e0 di marcare gli avversari pi\u00f9 pericolosi. Lantos era anche abbastanza abile a rallentare gli attacchi avversari. Era il secondo incaricato per i calci di punizione per l'Ungheria. Lantos era dotato di un tiro potente e preciso e grazie a questa dote era in grado di sorprendere i portieri avversari con colpi dalla lunga distanza. Giocatore non troppo veloce n\u00e9 troppo agile, dalla sua posizione arretrata usava i suoi precisi lanci per avviare gli attacchi.\nInfine era anche rigorista affidabile."}
{"id": "1745401", "revid": "339392", "url": "https://it.wikipedia.org/wiki?curid=1745401", "title": "Albion Country Band", "text": ""}
{"id": "1745404", "revid": "83531", "url": "https://it.wikipedia.org/wiki?curid=1745404", "title": "Alfredo Mordechai Rabello", "text": "Rabello ha contribuito al miglioramento delle relazioni culturali fra le universit\u00e0 europee, ed in particolare italiane, e quelle israeliane.\nBiografia e carriera accademica.\nNato a Bologna il 12 agosto del 1940, fu costretto a fuggire dall'Italia assieme alla sua famiglia, in seguito alla legislazione razziale fascista essendo anche ricercati dai tedeschi nella cittadina di Lendinara (in provincia di Rovigo), in cui erano sfollati. La famiglia Rabello riusc\u00ec a raggiungere la Svizzera, ove rimase divisa in campi di concentramento nel periodo 1943-1945. \nCon la fine della dittatura, anche la famiglia Rabello pot\u00e9 riprendere la via del ritorno, vivendo prima a Lendinara e poi, dal 1947, a Bologna ove Alfredo Rabello comp\u00ec gli studi al Liceo Classico Minghetti e poi alla Facolt\u00e0 di Giurisprudenza dell'Universit\u00e0 di Bologna, ove pot\u00e9 seguire in particolare l'insegnamento del Prof. Giuseppe Ignazio Luzzatto nel campo del diritto romano e del Prof. Pietro Rescigno nel campo del diritto civile; si \u00e8 laureato nel 1964 discutendo col Prof. Luzzatto una tesi sui problemi relativi alla Collatio legum Mosaicarum et Romanarum.\nIn tali anni \u00e8 stato anche attivo nella vita delle Comunit\u00e0 Ebraiche d'Italia, scrivendo articoli sulla stampa ebraica, in particolare su \"HaTikwa\" (organo di stampa della FGEI - Federazione Giovanile Ebraica d'Italia) ed \"Ebrei d'Europa\", divenendo Capo Culto della Comunit\u00e0 di Mantova (1961-64), e membro del consiglio direttivo della Federazione Giovanile Ebraica d'Italia, che lo nominer\u00e0 poi suo delegato al XXVI Congresso Sionistico (Gerusalemme 1965). Il 3 gennaio 1965 si \u00e8 trasferito in Israele, iniziando nell'ottobre dello stesso anno la carriera universitaria presso l'Universit\u00e0 Ebraica di Gerusalemme, studiando anche alla Scuola Talmudica superiore (Yeshivah) Mercaz HaRav, diretta dal Rabbino Zvi Yehuda Kook.\nIl 28 ottobre 1965 sposa Shoshanna Rosa Lipshitz.\nNel 1972 ha conseguito il dottorato di ricerca (Ph.D.) dell'Universit\u00e0 Ebraica, ottenendo nel 1975 il titolo di Senior Lecturer con l'inamovibilit\u00e0, e nel 1983 il Full Professor (Montesquieu Professor of Comparative Law and Legal History), della facolt\u00e0 di Legge dell'Universit\u00e0 Ebraica di Gerusalemme. Nell'anno accademico 1976-77 \u00e8 stato Membro dell'Israel Institute for Advanced Studies. Nel 1983 viene nominato Accademico corrispondente straniero della Accademia delle scienze dell'Istituto di Bologna.\nNegli anni 1984-2004 \u00e8 stato Membro della Commissione Ministeriale per la preparazione del Codice Civile israeliano (commissione presieduta dal Presidente della Corte Suprema il giudice Aharon Barak). \nHa diretto (1982-88) l'Istituto per la ricerca del Diritto Ebraico a Gerusalemme e l'Istituto Sacher per la Ricerca legislativa ed il Diritto Comparato (Gerusalemme, 1990-99). Nel 1995 \u00e8 stato Coordinatore del Med-Campus Legal-Economic Program, E.U. (fra le Universit\u00e0 di Bologna, Gent, Gerusalemme e Nicosia). \n\u00c8 stato professore a contratto in varie universit\u00e0 italiane: Bologna (1983), Siena (1987); Pavia (1991); Milano (1994): in tale Universit\u00e0 ricopre, dal 2003, la Cattedra Goren-Goldstein di Diritto Ebraico ed israeliano; fra le Universit\u00e0 straniere \u00e8 stato Visiting Scholar ad Harvard (1988); Fellow, Annenberg Research Institute, Philadelphia, PA. (1989); visiting professor, Tulane University Law School, New Orleans, LA (1992); Visiting scholar, McGill Law School, Montreal (1995); visiting professor alla Facolt\u00e0 di Teologia di Lugano (2006). Dal 2009 \u00e8 professore di diritto alla Zefat Academic College, in Israele.\nHa fatto parte del comitato di redazione di varie riviste giuridiche.\nPubblicazioni.\nRabello ha scritto e curato vari libri e pi\u00f9 di cento articoli, in italiano, inglese, francese ed ebraico specialmente nel campo del diritto romano, diritto privato israeliano, diritto comparato, storia degli Ebrei nell'Impero romano e nella Spagna visigotica, diritto ebraico e bioetica.\nLibri.\nFra i libri di diritto romano\nUna raccolta di scritti minori, in varie lingue, \u00e8 stata pubblicata nel 2000:\nIn diritto privato Rabello si \u00e8 dedicato in particolare ai contratti gratuiti: The Gift Law 5728-1968 (Commentary on Laws Relating to Contracts) second edition, Sacher Institute for Comparative Law, Jerusalem, 1996, pp. 440 (in ebraico); egli ha curato, assieme a Shalev e Zamir, A Brief Commentary to Contracts Laws. Sacher Institute, Jerusalem, 2003, (in ebr.). In seguito all'insediamento di una Catteda di diritto ebraico alla Universit\u00e0 Statale di Milano Rabello ha preparato una \"Introduzione al Diritto ebraico: fonti, matrimonio e divorzio, bioetica\", Giappichelli, Torino, 2002; mentre al matrimonio ebraico ha dedicato un volume preparato assieme ad Aluffi e Ferrari, \"Il Matrimonio. Diritto ebraico,canonico e islamico: un commento alle fonti\" (a cura di S. Ferrari), Giappichelli, Torino, 2006. Gi\u00e0 nel 1996 aveva curato \"An Introduction to the History and Sources of Jewish Law\", (assieme a Hecht, B.S. Jackson, Passamaneck e D. Piattelli) Oxford.\nLa sua ricerca, svolta assieme a P. Lerner, \"Il divieto di macellazione rituale (Shechit\u00e0 kosher e Halal) e la libert\u00e0 religiosa delle minoranze\" \u00e8 ora in corso di pubblicazione nella Collana del Dipartimento di Scienze Giuridiche dell'Universit\u00e0 di Trento.\n\u00c8 pure in corso di pubblicazione la traduzione in italiano con commento del Trattato della Mishn\u00e0 Bav\u00e0 Metzi'\u00e0 (trattato dei danni, parte seconda) (parte del Progetto Mishn\u00e0 dell'Assemblea dei Rabbini d'Italia).\nNel campo del diritto comparato ed europeo il prof. Rabello ha curato vari volumi:\nEgli ha anche curato tre Israeli Reports to the International Congress of Comparative Law, Sacher Institute for Comparative Law, Jerusalem,\nXIV,1994; XV, 1999; XVI, 2006.\nVari sono stati i volumi pubblicati in onore o in memoria di giuristi o studiosi di Ebraismo curati da Rabello:\nSacher Institute for Comparative Law, Jerusalem, 1995 (in ebraico).\nArticoli.\nRevue internationale de droit compar\u00e9 (4 pubblicazioni dal 1997 al 2000):\nRicerca.\nNell'ambito del diritto romano Rabello si \u00e8 dedicato allo studio della famiglia romana e della patria potestas, della Collatio legum Mosaicarum et Romanarum e delle Obbligazioni. Varii studi sono stati dedicati alla situazione storico-giuridica degli Ebrei nell'Impero Romano, esaminando anche aspetti particolari della questione. Studi speciali sono stati dedicati agli Ebrei nella legislazione della Chiesa fino a Giustiniano, ad Ebrei e Samaritani nel Corpus iuris civilis giustinianeo, al problema della giurisdizione ebraica nell'Impero romano, alla situazione giuridica degli Ebrei nella Spagna visigota e nei concili della Chiesa visigota.\nNel campo del diritto privato israeliano e del diritto comparato Rabello ha studiato problemi della codificazione del diritto privato, la buona fede precontrattuale, la donazione, la costituzionalizzazione del diritto privato, l'insegnamento del diritto comparato ed il suo uso nell'epoca della globalizzazione.\nNel campo del diritto ebraico si \u00e8 dedicato alla storia delle fonti, a matrimonio e divorzio e, con particolare attenzione per lo Stato di Israele, ai matrimoni misti, a problemi di bioetica connessi in particolare alla fase iniziale della vita umana ed a quella finale con il malato terminale.\nUno studio particolare \u00e8 volto a sottolineare l'umanit\u00e0 della Shechitah ebraica ed il dovere costituzionale di permettere ad Ebrei e Musulmani la loro tradizionale macellazione rituale."}
{"id": "1745406", "revid": "287204", "url": "https://it.wikipedia.org/wiki?curid=1745406", "title": "Unite", "text": "Unite \u00e8 una moneta d'oro coniata con le stesse caratteristiche in Inghilterra e in Scozia da Giacomo VI di Scozia (1567-1625) nel periodo 1604 \u2013 1619, dopo che era salito anche al trono d'Inghilterra.\nLa moneta prese il nome di \"unite\" (unit\u00e0) dalla volont\u00e0 di Giacomo di unificare le due corone di Inghilterra e Scozia.\nErano a 22 carati ed erano tagliate a 33 1/2 per libbra troy.\nNei due regni furono eseguite due versioni diverse.\nLe differenze pi\u00f9 rilevanti tra le due monete sono il segno di zecca e la posizione delle armi nello scudo del rovescio: in quella inglese lo stemma d'Inglilterra \u00e8 nel I e IV quarto e quello di Scozia nel II; nella moneta scozzese le posizioni sono rovesciate. Il segno di zecca nella versione scozzese \u00e8 il cardo.\nStoria.\nL\"'unite\" \u00e8 stata la seconda moneta d'oro inglese ad avere il valore di \"20 shilling\" ossia un \"pound\". In Scozia la moneta valeva invece 12 sterline. La moneta fu prodotta durante il regno di Giacomo I d'Inghilterra. Fu valutata 20 scellini fino al 1612 quando l'aumento del valore dell'oro in tutta l'Europa caus\u00f2 l'aumento del suo valore a 22 scellini. La moneta fa parte della seconda monetazione di Giacomo I (1604-1619), e fu sostituita nella terza monetazione dal Laurel, sempre dal valore di 20 shilling. Le monete inglesi furono coniate alla Tower Mint a Londra e quelle scozzesi alla zecca di Edimburgo.\nIn questa moneta sono stati usati diversi busti del re, che \u00e8 mostrato volto a destra, con il globo e lo scettro;\nDiversi busti del re furono usati su questa moneta; era raffigurato rivolto a destra con globo e scettro; lo stile della barba del re varia con le emissioni. La legenda sul dritto recita . Il rovescio mostra uno scudo coronato con le armi dei quattro paesi che separa le lettere e la legenda .\nNumerose emissioni di \"unite\" d'oro dal valore di 20 shilling furono prodotte alla Tower Mint durante il regno di Carlo I (1625-1649), sia quando la zecca fu sotto il controllo reale sia quando invece fu sotto il controllo del Parlamento.\nLe monete coniate reali mostrano al dritto il busto del re coronato, rivolto a sinistra, con il valore \"XX\" che appare dietro la testa del re, e la legenda . Il rovescio mostra una corona sopra uno scudo che reca le armi reali; intorno la legenda .\nQuelle coniate invece sotto il controllo del parlamento mostrano al dritto lo scudo con la croce di San Giorgio e la legenda e al rovescio la legenda intorno agli scudi di Inghilterra ed Irlanda. In alto XX, il valore in scellini.\nDurante la rivoluzione inglese, zecche provinciali produssero varie monete con questa denominazione emesse per pagare le truppe, a Chester, Oxford, Bristol, Exeter, Worcester e Shrewsbury; alcune di queste monete sono rarissime, a volte degli \"unicum\".\nL\"'unite\" fu coniata anche durante la fase della monetazione al martello di Carlo II (cio\u00e8 1660-62), che mostra il busto del re rivolto a sinistra che porta una corona d'alloro; intorno la legenda . Esistono due emissioni, la seconda delle quali reca l'indicazione del valore, \"XX\", dietro la testa del re. Il rovescio mostra una corona sopra uno scudo con le armi reali che separa le lettere \"CR\" e la legenda .\nL\"'unite\" lasci\u00f2 il posto nel 1663 alla ghinea che era invece coniata a macchina. La moneta da 20 scellini non fu pi\u00f9 emessa fino al 1817 quando la sovrana fu battuta nuovamente con i coni di Benedetto Pistrucci."}
{"id": "1745408", "revid": "94647", "url": "https://it.wikipedia.org/wiki?curid=1745408", "title": "Bohemienne", "text": ""}
{"id": "1745416", "revid": "767487", "url": "https://it.wikipedia.org/wiki?curid=1745416", "title": "Simon Nicol", "text": "\u00c8 uno dei membri originali dei Fairport Convention, nonch\u00e9 il membro che vanta la pi\u00f9 lunga militanza nel gruppo, nonostante la pausa sabbatica che si \u00e8 preso tra il 1971 e il 1975/6, durante la quale ha registrato diversi album e partecipato a tourn\u00e9e. Il suo ritorno coincise con la pubblicazione dell'album \"Gottle o' Geer\" da parte del gruppo.\n\u00c8 anche strettamente legato alla Albion Band, nelle sue varie incarnazioni, e con l'artista Richard Thompson. Pur essendo meglio noto per le collaborazioni con i gruppi sopra menzionati, ha avuto anche una carriera da solista ed ha formato un duetto con Dave Swarbrick."}
{"id": "1745419", "revid": "767487", "url": "https://it.wikipedia.org/wiki?curid=1745419", "title": "\u00d3scar M\u00edguez", "text": "\u00c8 il miglior marcatore della nazionale uruguaiana nei campionati mondiali (8).\nCarriera.\nClub.\nCresciuto nel Sud Am\u00e9rica, M\u00edguez gioc\u00f2 nel Pe\u00f1arol tra il 1948 e il 1959, vincendo 6 titoli nazionali e due volte il titolo di capocannoniere.\nSuccessivamente gioc\u00f2 in Per\u00f9 con lo Sporting Cristal nel 1960 e l'anno seguente torn\u00f2 in patria al Rampla Juniors e termin\u00f2 la carriera con la maglia del Col\u00f3n di Montevideo.\nNazionale.\nCon la Nazionale uruguaiana ha partecipato ai Mondiali 1950 e Mondiali 1954, dove ha ottenuto una vittoria e un quarto posto. Nel 1950 M\u00edguez segn\u00f2 5 reti in 4 partite, realizzando una tripletta contro la Bolivia (8-0) e una doppietta negli ultimi 15 minuti contro la Svezia che fiss\u00f2 il risultato sul 3-2 per i sudamericani. Nel 1954, invece, segn\u00f2 3 reti, una contro la Cecoslovacchia (2-0) e due contro la Scozia (7-0). In totale ha realizzato 8 gol ai Mondiali, record per un calciatore uruguaiano.\nNel 1955 e nel 1956 prese parte al Campeonato Sudamericano de Football. Nella prima occasione collezion\u00f2 5 presenze e 3 gol concludendo il torneo al quarto posto, mentre nel 1956 l'Uruguay, padrone di casa, vinse la manifestazione e M\u00edguez nuovamente scese in campo in 5 occasioni realizzando 3 reti.\nScomparsa.\nM\u00edguez muore nel 2006 e viene sepolto nel Cimitero del Buceo, al \"Pante\u00f3n de los Ol\u00edmpicos\", a Montevideo."}
{"id": "1745427", "revid": "547034", "url": "https://it.wikipedia.org/wiki?curid=1745427", "title": "Uen dei Pitti", "text": "Era figlio di \u00d3engus II mac Fergusa (morto nell'834) e sal\u00ec sul trono dopo il cugino Drest mac Caustant\u00edn. Regn\u00f2 a partire dall'836 o dall'837. Come ricordano gli \"Annali dell'Ulster\", sarebbe morto nell'839 in battaglia contro i Vichinghi insieme al fratello Bran, ad \u00c1ed mac Boanta e a molti altri. Questa sconfitta sembra segnare la fine del lungo dominio sul regno pitto della discendenza di \u00d3engus I mac Fergusa. Sebbene sia poco menzionato nell'annalistica irlandese, egli compare spesso da solo, oppure insieme allo zio Caustant\u00edn, al padre e al cugino Domnall in diverse tradizioni agiografiche e nei \"Duan Albanach\"."}
{"id": "1745431", "revid": "49022", "url": "https://it.wikipedia.org/wiki?curid=1745431", "title": "Drust IX dei Pitti", "text": ""}
{"id": "1745434", "revid": "287204", "url": "https://it.wikipedia.org/wiki?curid=1745434", "title": "Complesso nebuloso molecolare di Orione", "text": "Il Complesso nebuloso molecolare di Orione (noto anche semplicemente come Complesso di Orione) \u00e8 una grande nube molecolare che prende il nome dalla costellazione in cui \u00e8 visibile, quella di Orione. La sua distanza dalla Terra \u00e8 stimata fra i 1500 e i 1600 anni luce e il suo diametro corrisponde ad alcune centinaia di anni\u00a0luce; si tratta del complesso nebuloso molecolare meglio osservabile, nonch\u00e9 il pi\u00f9 studiato e conosciuto, grazie al fatto che non \u00e8 mascherato da complessi oscuri, come invece accade per il Complesso di Cefeo. Alcune parti della nube possono essere osservate attraverso binocoli o semplici telescopi, alcune addirittura ad occhio nudo, come la celebre Nebulosa di Orione.\nLa regione centrale del complesso si estende per diversi gradi di volta celeste, dalla Cintura di Orione fino alla sua spada, ed \u00e8 divisibile in due regioni distinte: la pi\u00f9 brillante, sulla Spada, \u00e8 nota come Orion\u00a0A, mentre la regione ad est della Cintura \u00e8 nota come Orion\u00a0B. Il Complesso di Orione costituisce anche una delle regioni di formazione stellare pi\u00f9 attive che possono essere osservate nel cielo notturno, nonch\u00e9 una delle pi\u00f9 ricche di dischi protoplanetari e stelle giovanissime. Il complesso si rivela soprattutto nelle immagini prese alla lunghezza d'onda dell'infrarosso, dove si scorgono anche le regioni di formazione stellare pi\u00f9 nascoste. Il complesso annovera fra le sue componenti nebulose oscure, ad emissione e regioni\u00a0H\u00a0II. Come risultato dell'azione del vento stellare delle stelle pi\u00f9 calde e giovani della regione, raggruppate nell'Associazione Orion OB1, si \u00e8 generata una superbolla in espansione dell'estensione di svariate centinaia di anni luce, individuabile nella banda dell'infrarosso e dei raggi\u00a0X, che avvolge l'intero complesso estendendosi verso l'esterno, la Bolla Orione-Eridano.\nLo studio di questo complesso molecolare ha contribuito grandemente nello sviluppo delle scienze astronomiche, specialmente nel campo dell'evoluzione stellare e nella comprensione delle dinamiche legate alla loro formazione.\nOsservazione.\nTrovandosi in corrispondenza dell'equatore celeste, l'intera struttura del Complesso di Orione \u00e8 osservabile da tutte le aree popolate della Terra, favorendo cos\u00ec notevolmente il suo studio poich\u00e9 viene a trovarsi alla portata di tutti i telescopi del mondo. Il periodo migliore per la sua osservazione nel cielo della sera va da novembre, quando \u00e8 visibile ad est dopo il tramonto, ad aprile, quando appare alta verso ovest; sebbene gli oggetti pi\u00f9 luminosi si trovino poco al di sotto dell'equatore celeste, gli osservatori dell'emisfero nord sono leggermente pi\u00f9 avvantaggiati di quelli posti a sud, poich\u00e9 il periodo della sua massima osservazione ricade nei mesi invernali boreali, quando le ore di buio sono maggiori.\nAlcuni degli oggetti pi\u00f9 brillanti e significativi del Complesso sono noti da secoli; il pi\u00f9 celebre in assoluto \u00e8 la grande Nebulosa di Orione, la nebulosa diffusa pi\u00f9 brillante del cielo per la maggior parte delle regioni della Terra, la pi\u00f9 osservata dagli astronomi amatoriali e anche una delle pi\u00f9 fotografate: \u00e8 visibile anche ad occhio nudo, mostrandosi come una macchia chiara dall'aspetto marcatamente nebuloso. Un binocolo consente di rivelare al suo interno alcune stelline di sesta e settima magnitudine, mentre un piccolo telescopio \u00e8 in grado di mostrare un celebre gruppo di quattro stelle giovani e calde, chiamato Trapezio. Tecnicamente la nebulosa \u00e8 una regione H II, ossia una nube illuminata e ionizzata dalle stelle giovani da essa originatesi e in cui \u00e8 ancora attiva la formazione di nuove stelle.\nUn'altra celebre nebulosa, visibile con un binocolo, \u00e8 M78, nota gi\u00e0 dal Settecento e situata alcuni gradi a nordest della Cintura di Orione; altri oggetti molto famosi comprendono la Nebulosa Fiamma e la nube oscura nota come Nebulosa Testa di Cavallo, dalla forma caratteristica e che si sovrappone ad una tenue nube chiara allungata catalogata come IC 434.\nLa struttura a grande scala del complesso pu\u00f2 per\u00f2 essere rivelata solo nelle immagini a lunga posa o nell'infrarosso: l'intera costellazione infatti appare permeata da una tenue nube, che avvolge tutti gli oggetti nebulosi che apparentemente sembrano separati nella luce visibile; una grande struttura ad anello, visibile anche tramite un telescopio con dei filtri adatti, sembra circondare il lato orientale della costellazione, diventando pi\u00f9 luminoso nella parte nordorientale e dissolvendosi gradualmente fino ad arrivare alla brillante stella Rigel: si tratta dell'Anello di Barnard, che delimita una superbolla sovrapposta alla linea di vista.\nNelle epoche precessionali.\nL'attuale posizione della costellazione di Orione fa s\u00ec che, come si \u00e8 detto, sia visibile da tutti i popoli della Terra. Tuttavia \u00e8 noto che, a causa del fenomeno conosciuto come precessione degli equinozi, le coordinate celesti di stelle e costellazioni possono variare sensibilmente, a seconda della loro distanza dal polo nord e sud dell'eclittica.\nL'ascensione retta attuale del complesso nebuloso corrisponde a mediamente 5h 30m, ossia relativamente prossima alle 6h di ascensione retta, che corrispondono, per la gran parte degli oggetti celesti, alla declinazione pi\u00f9 settentrionale che un oggetto possa raggiungere (si noti come l'intersezione dell'eclittica con le 6h di ascensione retta corrispondano al solstizio d'estate).\nNell'epoca precessionale opposta alla nostra (avvenuta circa 12.000 anni fa), la regione di Orione aveva un'ascensione retta opposta a quella attuale, ossia prossima alle 18h; in quel punto, gli oggetti celesti raggiungono, tranne nelle aree pi\u00f9 prossime al polo sud dell'eclittica, il punto pi\u00f9 meridionale. Sottraendo agli attuali 0\u00b0 medi un valore di 47\u00b0 (pari al doppio dell'angolo di inclinazione dell'asse terrestre), si ottiene un valore di -47\u00b0, ossia una declinazione fortemente australe, la qual cosa implica che sia la costellazione che il relativo complesso possano essere osservati per intero e senza difficolt\u00e0 solo a partire dal 30\u00ba parallelo nord (le coste libiche); ne consegue che in tutta l'Europa, in quasi tutta l'America Settentrionale e in parte dell'Asia resti sempre totalmente o parzialmente al di sotto dell'orizzonte.\nFra circa 400 anni, il centro della costellazione di Orione raggiunger\u00e0 le 6h di ascensione retta; dopo di che incomincer\u00e0 a scendere a latitudini sempre pi\u00f9 australi.\nLinea di vista.\nVisto dalla Terra, il Complesso di Orione appare incorniciato da un quadrilatero di stelle molto luminose, che delimitano la figura della costellazione cui appartiene e i cui nomi sono ben impressi nell'immaginario collettivo: la pi\u00f9 brillante \u00e8 Rigel, la ; la sua distanza \u00e8 stimata sui 245 parsec (796 anni luce) dal sistema solare, dunque si trova in posizione avanzata rispetto al complesso nebuloso; il suo moto proprio per\u00f2 suggerisce che le sue origini si trovino nel complesso, da cui se ne sarebbe allontanata. La sua distanza \u00e8 paragonabile a quella della Nebulosa Testa di Strega, che viene illuminata dalla radiazione luminosa della stella.\nL'altra stella di prima magnitudine \u00e8 Betelgeuse (): si tratta di una supergigante rossa distante circa 640 anni luce, dunque posta pi\u00f9 vicina di circa 670 anni luce rispetto alle propaggini esterne della nebulosa e a circa 850 anni luce dalle sue regioni centrali; il moto proprio della stella rispetto al mezzo interstellare circostante \u00e8 pari a circa 30 km/s ed \u00e8 rivolto a NE, verso la vicina costellazione dei Gemelli, in direzione del piano galattico. Questo alto valore di moto proprio, associato a valori altrettanto elevati di velocit\u00e0 radiale, rendono Betelgeuse una stella moderatamente \"run-away\"; questi valori sono simili a quelli delle stelle che costituiscono il raggruppamento di 25 Ori, situato nella sottoassociazione OB1a. Le proiezioni a ritroso nel tempo del moto della stella hanno mostrato che questa non avrebbe mai avuto alcune relazioni con l'associazione OB, e che anzi si sarebbe originata in una regione di spazio al di fuori del disco galattico; tuttavia quest'ipotesi \u00e8 stata scartata, dato che le regioni di formazione stellare si trovano fondamentalmente nei pressi del piano della Galassia. Pertanto gli astronomi ritengono plausibile che la stella si sia formata o in un'associazione, oggi estinta, a SE del sottogruppo 1a, o che la stella si sia formata nei pressi dell'associazione stessa, considerando anche l'et\u00e0 stimata per Betelgeuse pari a circa 10 milioni di anni (che coincide con l'et\u00e0 stimata per l'associazione), ma che abbia sub\u00ecto due accelerazioni gravitazionali, una prima che l'avrebbe spostata dalla regione di formazione posta a circa 200\u00a0pc dal sistema solare, e una seconda, avvenuta circa un milione di anni fa, responsabile del moto proprio attuale. Gli astronomi ritengono che questa seconda accelerazione sia stata causata dall'esplosione, nella regione compresa tra l'associazione e la vicina bolla di Eridano, di una o pi\u00f9 supernovae, le cui onde d'urto avrebbero accelerato la stella tramutando il suo moto di rivoluzione attorno al centro galattico in un moto rettilineo.\nLa terza stella \u00e8 Bellatrix, , la quale per\u00f2, trovandosi a una distanza di soli 240 anni luce dal Sole, non fa parte del complesso e appare solo come in sovrapposizione casuale. Infine, la meno brillante \u00e8 Saiph (), che a una distanza di 220 parsec (717 anni luce) viene a trovarsi fisicamente vicina a Rigel; la parte sudorientale del Complesso di Orione sarebbe in realt\u00e0 illuminata da questa stella.\nCaratteristiche generali e importanza nello studio astronomico.\nIl Complesso di Orione \u00e8 la grande regione di formazione stellare pi\u00f9 studiata; i suoi fenomeni e le sue dinamiche hanno consentito agli astronomi di tracciare un quadro sempre pi\u00f9 preciso di come evolvono le nubi molecolari, come e perch\u00e9 avviene la formazione di nuove stelle, come il loro vento stellare interagisce coi gas circostanti e come agisce l'effetto di questo vento quando le stelle pi\u00f9 calde sono raggruppate in associazioni OB. Questo complesso di gas, ben osservabile nelle fotografie sensibili all'infrarosso, ricopre per intero la costellazione di Orione, addensandosi in alcuni punti, come nei pressi della Cintura di Orione e nella Spada, ad nordest della Cintura e a nord del grande rettangolo di stelle brillanti che caratterizza la costellazione, mentre il campo di fondo \u00e8 permeato da una tenue nebulosit\u00e0 diffusa attraversata da vene oscure.\nLa grande associazione stellare che domina la costellazione \u00e8 nota come Orion OB1: si tratta di una sequenza di gruppi stellari di et\u00e0 differenti, comprese fra gli 8 e i 12 milioni di anni; viene tradizionalmente divisa in varie porzioni: Ori OB1a comprende le stelle blu a nordovest della Cintura, Ori OB1b coincide con la Cintura, Ori OB1c si estende a sud di essa, dalla stella fino alla parte superiore della Spada, e infine Ori OB1d comprende le stelle nella Nebulosa di Orione. A questi si aggiunge la regione di , un gruppo periferico che talvolta viene considerato come un gruppo separato di Ori OB1c.\nDallo studio di questo complesso si \u00e8 scoperto che le nubi molecolari tendono ad avere un aspetto filamentoso e caotico, con turbolenze interne che possono arrivare a superare la velocit\u00e0 del suono locale; inoltre tramite l'osservazione di questo complesso si \u00e8 scoperto che le stelle si formano all'interno di dense nubi molecolari, che molte delle stelle in formazione sono circondate da un disco di accrescimento e da venti e getti collimati che immettono energia nella nube ospitante tali fenomeni e infine che nella loro fase iniziale quasi tutte le stelle fanno parte di ammassi stellari, i quali hanno una vita in genere breve poich\u00e9 tendono a dissolversi col tempo. Osservando le stelle massicce della regione si \u00e8 anche scoperto che il loro vento stellare pu\u00f2 originare delle superbolle che possono arrivare a estendersi anche per centinaia di parsec, perturbando i gas circostanti e determinando cos\u00ec l'evoluzione dei complessi molecolari. Fra le questioni ancora aperte, resta da chiarire se le nubi di grandi dimensioni sono in grado di sopravvivere a lungo a causa della loro stessa forza di gravit\u00e0 oppure se tendono a disgregarsi col tempo a causa delle loro dinamiche interne.\nDistanza.\nLa struttura del complesso per la quale \u00e8 stata determinata per prima la distanza \u00e8 la Nebulosa di Orione; tale determinazione \u00e8 stata resa difficoltosa a causa della complessa natura della nube e delle sue dinamiche interne. Negli anni sessanta sono stati identificati i primi sottogruppi stellari del complesso, i quali hanno et\u00e0 differenti e si estendono lungo la nostra linea di vista per oltre 100 parsec, effetto che complica ulteriormente la determinazione della distanza e dell'appartenenza ai vari gruppi delle stelle visibili nel campo. Per la Nebulosa di Orione in senso stretto, e per estensione al resto del complesso, la distanza \u00e8 stata determinata attraverso quattro differenti metodi: tramite lo studio dell'evoluzione stellare, tramite le dinamiche, con l'analisi della parallasse e con l'arrossamento ad opera delle polveri interstellari.\nIl primo tipo di studio, basato sulla sequenza principale di et\u00e0 zero, include la comparazione fra la magnitudine apparente e quella assoluta, quest'ultima desunta dai modelli di evoluzione stellare, allo scopo di determinare un modulo di distanza. Gli studi iniziali, condotti da scienziati come Robert Julius Trumpler negli anni trenta, hanno determinato un lasso di distanza estremamente dilatato nei due estremi, andando dai 185 ai 2000\u00a0parsec; il modulo di distanza determinato da Trumpler \u00e8 di 8,5 magnitudini, ottenuto tramite lo studio delle stelle di classe spettrale B nell'ammasso centrale della nebulosa. Negli anni successivi venne utilizzata un'altra relazione di magnitudine assoluta e il modulo di distanza ottenuto fu di 8,57, mentre per le stelle attorno alla nebulosa questo valore fu di 8,6. Studiando le stelle di classe A invece alcuni autori hanno ottenuto un modulo di distanza inferiore, pari a 8,0. Nel corso degli anni successivi, tramite la ricalibratura della sequenza principale, fu individuato un modulo pi\u00f9 basso anche per le stelle di classe B, anche qui attorno a 8,0. In generale, tramite questo metodo si sono ottenute delle stime in costante divergenza: le cause principali di ci\u00f2 stanno nella selezione delle stelle utilizzate come campione, le correzioni sul tasso di arrossamento operato dalle polveri e alcune discrepanze fra i modelli di sequenza principale adottati dai vari studiosi.\nCorrelato a questo metodo \u00e8 quello della determinazione della rotazione stellare: le stelle giovani infatti tendono ad avere una rotazione pi\u00f9 rapida, la quale pu\u00f2 essere misurata tramite il monitoraggio costante della periodicit\u00e0 dei punti freddi che si formano sulla loro superficie; questa tecnica, sviluppata nel corso degli anni novanta, \u00e8 stata applicata anche alle stelle di Orione. Le misurazioni eseguite su 74 stelle giovani immerse nella Nebulosa di Orione hanno fornito inizialmente una distanza di 440\u00a0\u00b1\u00a034 parsec (circa 1430\u00a0anni\u00a0luce), poi rivista e ridimensionata in 392\u00a0parsec (circa 1280\u00a0anni\u00a0luce) utilizzando altre stelle non soggette a sottostime della luminosit\u00e0 a causa del loro disco di accrescimento.\nIl secondo metodo \u00e8 quello delle dinamiche delle componenti stellari; le stime sulla distanza possono essere condotte attraverso i moti propri delle stelle e la loro velocit\u00e0 radiale, come pure tramite lo studio delle binarie a eclisse. Il primo studio sul moto proprio finalizzato alla determinazione della distanza risale al 1958, quando fu ottenuto un valore di distanza pari a 520\u00a0parsec (circa 1700 anni\u00a0luce); negli anni sessanta le stesse stelle prese in esame in precedenza vennero rianalizzate, ottenendo per\u00f2 un valore pi\u00f9 piccolo, di 380\u00a0parsec (1240\u00a0anni\u00a0luce). Tuttavia la distanza che viene pi\u00f9 frequentemente citata \u00e8 quella di 480\u00a0parsec (1560\u00a0anni\u00a0luce) ottenuta nel 1981 tramite lo studio della velocit\u00e0 radiale dei maser ad acqua all'interno della nebulosa. Tramite l'analisi delle dinamiche delle binarie a eclisse a doppia linea \u00e8 possibile, tramite la ricostruzione dei raggi delle due componenti, derivare una stima di distanza; gli studi condotti negli anni duemila hanno fornito un valore pari a 419\u00a0parsec con uno scarto di 21 (1366\u00b168\u00a0anni\u00a0luce), basandosi su una stella di pre-sequenza principale di classe M nota come . Uno studio successivo, basandosi sulle misurazioni condotte sulla stella binaria 2MASS\u00a0J05352184-0546085 ha portato il valore di distanza a 435\u00b155\u00a0parsec (1418\u00b1179\u00a0anni\u00a0luce).\nFra i metodi di misurazione tradizionalmente pi\u00f9 affidabili vi \u00e8 quello della parallasse; tramite i dati del satellite Hipparcos verso la fine degli anni novanta si \u00e8 ottenuto un valore di distanza di 506\u00b137\u00a0parsec (1650\u00b1120\u00a0anni\u00a0luce) per il gruppo Ori\u00a0OB1c, mentre la Nebulosa di Orione si troverebbe da 50 a 100 anni luce pi\u00f9 vicina di questa e delle altre sottoassociazioni. Questo valore ha confutato quello ottenuto sempre lo stesso anno in uno studio parallelo di altri autori, che invece avevano calcolato una distanza di 462\u00b136\u00a0parsec (1506\u00b1117\u00a0anni\u00a0luce). Uno studio del 2005 che prende in esame le stelle di classe B tenderebbe per\u00f2 a confermare maggiormente quest'ultimo valore, portando un risultato di 443\u00b116\u00a0parsec (1444\u00b152\u00a0anni\u00a0luce).\nTramite l'arrossamento si \u00e8 potuta invece stimare la distanza dei bordi del complesso: secondo questi dati la distanza del bordo pi\u00f9 remoto della regione nebulosa sarebbe di 500\u00b130\u00a0parsec (1630\u00b198\u00a0anni\u00a0luce).\nStruttura.\nIl Complesso di Orione, come visto, ingloba completamente quella che dalla nostra linea di vista \u00e8 chiamata \"costellazione di Orione\"; le sue dimensioni apparenti sono dell'ordine di oltre 30\u00b0 sulla volta celeste, mentre la superficie di cielo occupata si aggira sugli oltre 500 gradi quadrati. La parte pi\u00f9 cospicua e interessante dal punto di vista astronomico \u00e8 la struttura chiamata Orion\u00a0A: essa racchiude tutti i sistemi nebulosi presenti lungo l'asterismo della Spada di Orione, comprendendo pertanto la Grande Nebulosa di Orione, a sud, e la nube NGC 1977 che assieme alle sue stelle di quinta e sesta grandezza rappresentano la parte settentrionale della Spada.\nLa parte settentrionale di Orion A \u00e8 anche la regione di formazione stellare pi\u00f9 attiva compresa entro un raggio di 500\u00a0parsec (circa 1600\u00a0anni\u00a0luce) dal Sole ed \u00e8 anche una delle pi\u00f9 studiate; tuttavia, la massima parte delle osservazioni si concentra nella sezione meridionale, dove risplende la Nebulosa di Orione e le sue aree circostanti. La regione compresa fra i due estremi \u00e8 occupata da alcune piccole nubi e da filamenti di gas eccitati dalla luce delle stelle vicine, prive per\u00f2 dell'intensa radiazione ultravioletta che caratterizza l'ambiente della Nebulosa di Orione. La regione possiede un aspetto cometario e con delle creste di gas molto compatto sul bordo settentrionale (il cosiddetto \"integral shaped filament\") e delle code di gas in evaporazione diretto nella direzione opposta al centro dell'associazione Orion\u00a0OB1.\nLa regione situata sull'estremo sudorientale della Cintura di Orione \u00e8 chiamata Orion\u00a0B (o LDN\u00a01630); con una distanza di circa 410\u00a0pc (1340\u00a0al), viene a trovarsi anche fisicamente molto vicina alla struttura precedente e comprende le pi\u00f9 tenui nebulose NGC\u00a02024 (nota anche come Nebulosa Fiamma), NGC 2023, NGC 2071 e M78. Le prime due sono situate nel settore sudoccidentale della regione e presentano un'elevata attivit\u00e0 dei fenomeni di formazione stellare. Verso est \u00e8 presente una rete di filamenti gassosi e di polveri, spazzati via dall'azione del vento dell'associazione Orion\u00a0OB1.\nRegioni H II e fenomeni di formazione stellare.\nUna regione H II \u00e8 una nebulosa a emissione associata a stelle giovani, blu e calde (situate nell'angolo superiore sinistro del diagramma H-R). H\u00a0II \u00e8 il termine che indica l'idrogeno ionizzato, e le regioni\u00a0H\u00a0II sono nubi di gas ionizzato dalla radiazione ultravioletta delle stelle giovani. Le zone di formazione stellare si trovano sempre in corrispondenza di questo tipo di oggetti nebulosi. In luce visibile, sono caratterizzate dal loro colore rosso, causato dalla forte linea di emissione dell'idrogeno a 656,3 nanometri. Oltre all'idrogeno si trovano, in misura minore, anche altre specie atomiche, come l'ossigeno, l'azoto e lo zolfo.\nLa morfologia e la posizione dei gruppi stellari nella regione di Orione sono un indice del fatto che i fenomeni di formazione stellare possono avere luogo in vari punti di un complesso senza che vi sia una concatenazione lineare: in Orione il gruppo Orion\u00a0OB1a \u00e8 il risultato del primo intenso fenomeno di formazione, e il vento stellare delle sue stelle pi\u00f9 massicce potrebbe essere stata la causa della formazione del gruppo OB1b, a sudest di questo e sulla linea di vista della Cintura di Orione, come del gruppo di e, a nord, di . In seguito la propagazione dei fenomeni generativi prosegu\u00ec verso sud, virando di direzione verso l'attuale sistema di Orion\u00a0A, e solo pi\u00f9 di recente verso le regioni ad est della Cintura, sulla nube Orion\u00a0B. Ad ultimo, fenomeni isolati di formazione si sono avuti con l'espansione della superbolla creata dal vento delle stelle dell'intera associazione nelle regioni pi\u00f9 esterne, specialmente in direzione sudovest.\nLe seconde ondate di formazione stellare all'interno della regione potrebbero aver avuto anche un'origine esterna; secondo uno studio del 1998, la compressione dei gas del complesso che hanno generato il gruppo OB1b sarebbe stata favorita anche dalla presenza di un'enorme superbolla, denominata GSH\u00a0238+00+09, che si sarebbe originata in una regione intermedia fra gli attuali complessi nebulosi di Orione e della Nebulosa di Gum, la cui espansione avrebbe compresso i gas attorno alla regione e avrebbe provocato la formazione stellare sia nel Complesso di Orione, sia in quello di Monoceros\u00a0R2; l'origine di questa grande superbolla potrebbe essere l'associazione stellare denominata Cr 121, visibile in direzione del Cane Maggiore. Il gruppo OB1a invece non sarebbe stato influenzato da questa superbolla a causa della loro rispettiva et\u00e0.\nOrion A.\nLa Nebulosa di Orione.\nLa Nebulosa di Orione (nota anche come M 42) \u00e8 una delle nebulose diffuse pi\u00f9 brillanti del cielo notturno. Chiaramente riconoscibile ad occhio nudo come un oggetto di natura non stellare, \u00e8 posta a sud del famoso asterismo della Cintura di Orione, al centro della cosiddetta \"Spada di Orione\"; \u00e8 visibile ad occhio nudo anche dalle aree urbane, in cui \u00e8 forte l'inquinamento luminoso; appare come una \"stella\" un po' nebulosa al centro della spada di Orione, un asterismo composto da tre stelle disposte in senso nord-sud, visibile poco a sud della Cintura di Orione. Tale caratteristica nebulosit\u00e0 \u00e8 ben accentuata vista attraverso binocoli o telescopi amatoriali.\nLa nebulosa si trova in una regione centrale del complesso e contiene un giovanissimo ammasso aperto, noto come Trapezio a causa della disposizione delle sue stelle principali; due di queste possono essere risolte nelle loro componenti binarie nelle notti propizie. Il Trapezio potrebbe essere parte del grande \"Ammasso della Nebulosa di Orione\", un'associazione di circa 2000 stelle con un diametro di 20 anni luce. Fino a due milioni di anni fa questo ammasso potrebbe aver ospitato quelle che ora sono note come le stelle fuggitive, ossia AE Aurigae, 53 Arietis e , le quali si dirigono in direzioni opposte all'ammasso con una velocit\u00e0 superiore ai 100\u00a0km/s.\nLa Nebulosa di Orione possiede una forma grosso modo circolare, la cui massima densit\u00e0 si trova in prossimit\u00e0 del centro; la sua temperatura si aggira mediamente sui 10.000 K, ma scende notevolmente lungo i bordi della nebulosa. Diversamente dalla distribuzione della sua densit\u00e0, la nube mostra una variazione di velocit\u00e0 e turbolenza in particolare nelle regioni centrali. I movimenti relativi superano i 10\u00a0km/s, con variazioni locali fino ai 50\u00a0km/s, e forse superiori.\nGli attuali modelli astronomici della nebulosa mostrano che la regione \u00e8 grosso modo centrata sulla stella \u03b81 Orionis C, nell'ammasso del Trapezio, la stella responsabile della gran parte della radiazione ultravioletta osservata. Questa regione \u00e8 circondata da un'altra nube ad alta densit\u00e0, di forma concava e irregolare, ma pi\u00f9 neutra, con campi di gas neutro che giacciono all'esterno della concavit\u00e0. A pochi primi in direzione nord-ovest da questa stella si trova uno dei complessi nebulosi molecolari pi\u00f9 notevoli dell'intera nebulosa; in quest'area, nota come OMC-1, il processo di formazione stellare \u00e8 notevolmente accelerato, sia per la densit\u00e0 dei banchi di gas e polveri, sia per la radiazione ed il vento stellare di \u03b81 Orionis C.\nLa Nebulosa di Orione \u00e8 un esempio di \"fornace\" in cui le stelle prendono vita; varie osservazioni hanno infatti rilevato all'interno della nebulosa circa 700 stelle in vari stadi di sviluppo. Recenti osservazioni col Telescopio Spaziale Hubble hanno scoperto un numero cos\u00ec elevato di dischi protoplanetari, che al giorno d'oggi la gran parte di quelli conosciuti sono stati osservati entro questa nebulosa. Il telescopio Hubble ha infatti rilevato pi\u00f9 di 150 dischi protoplanetari, che sono considerati come lo stadio primario dell'evoluzione dei sistemi planetari. Questi dati sono utilizzati come evidenza che ogni sistema planetario ha origini simili in tutto l'Universo.\nA partire dal settore meridionale del Trapezio si estende per alcuni gradi in direzione sudest una nube oscura catalogata come LDN\u00a01641; questa grande nube possiede una forma allungata ben visibile agli infrarossi e alle onde radio e contiene al suo interno una ricca popolazione stellare ancora avvolta nei gas, le cui componenti sono osservabili specialmente nella banda dell'infrarosso. La sezione settentrionale, LDN\u00a01641\u00a0nord, \u00e8 in particolare oggetto di studio a causa della presenza di un'estesa popolazione di protostelle e stelle T\u00a0Tauri: in questo settore le stelle meno giovani sono due giganti gialle la cui et\u00e0 si aggira sui 6 milioni di anni, a cui si aggiungono una decina di astri dall'et\u00e0 inferiore ai 2 milioni di anni.\nOMC-2 e OMC-3.\nLa regione delle due nebulose OMC-2 e OMC-3 (\"Orion Molecular Cloud 2 and 3\") si estende a nord della Nebulosa di Orione, lungo una scia nebulosa che la connette al sistema di NGC\u00a01977, ed \u00e8 una delle aree del complesso in cui \u00e8 pi\u00f9 attiva la formazione stellare; si trova a una distanza di 420\u00a0parsec dal Sole e contiene uno dei pi\u00f9 ricchi aggregati di protostelle entro il raggio di 500\u00a0parsec da noi.\nLa prima, OMC-2, \u00e8 stata individuata per la prima volta e definita nel corso degli anni settanta, indagando su un gruppo di sorgenti nel vicino infrarosso circondate da una densa regione nebulosa e situata alle coordinate e , in J2000.0; OMC-3 invece si trova circa 11 primi d'arco a nord della precedente.\nCon la mappatura della regione Orion A, \u00e8 stato rilevato che entrambe le formazioni sono collegate da un grande filamento gassoso della lunghezza di 13\u00a0pc e una massa di 5x10\u00b3\u00a0M\u2609, pari a circa il 25% dell'intera nube Orion A; questi filamenti sarebbero il risultato della compressione del mezzo interstellare ad opera dell'espansione di una superbolla sospinta dal vento stellare delle componenti di Ori\u00a0OB1. La massa delle due singole nebulose \u00e8 invece pari a 113\u00a0M\u2609 e 140\u00a0M\u2609 rispettivamente, sebbene queste nubi debbano essere considerate non come indipendenti ma come parte di una grande struttura pi\u00f9 complessa.\nEntro le due nubi sono note 21 sorgenti compatte coincidenti con altrettanti oggetti pre-stellari, individuati alla lunghezza d'onda di 1300\u00a0\u00b5m; due di queste sono associate alle sorgenti infrarosse IRAS\u00a005329\u22120505 e IRAS\u00a005329\u22120512, individuate dal satellite IRAS.\nLe immagini ottenute all'infrarosso e nella luce visibile mostrano che all'interno delle due nubi sono presenti oltre 80 getti associabili ad altrettanti oggetti di Herbig-Haro (HH); il pi\u00f9 notevole di questi \u00e8 associato alla nebulosa a riflessione bipolare 5a/6a (5a \u00e8 il lobo occidentale, 6a quello orientale), che mostra una banda oscura fra i due lobi sia in luce visibile che agli infrarossi. La nube 5a/6a ha il suo centro coincidente con la sorgente infrarossa IRAS\u00a005329-0505, che \u00e8 una delle sorgenti compatte indicate in precedenza; ad essa \u00e8 associata un getto radio e un grande getto bipolare di materia. Sul lobo occidentale (5a) \u00e8 presente un addensamento di idrogeno molecolare che coincide con l'oggetto HH\u00a0294, e la parte pi\u00f9 remota del flusso a getto raggiunge altri oggetti HH, fra i quali HH\u00a042, HH\u00a0128 e HH\u00a0295 Altri flussi sono presenti a nord e in direzione del frammento della Nebulosa di Orione noto come M43.\nLe osservazioni condotte ai raggi X delle due nubi hanno contribuito notevolmente ad estendere la conoscenza delle loro stelle di pre-sequenza principale e delle protostelle, come il monitoraggio 2MASS nell'infrarosso vicino condotto negli anni duemila; selezionando gli oggetti stellari giovani in base alle loro emissioni infrarosse, la loro variabilit\u00e0 nel vicino infrarosso e le emissioni a raggi X, sono state identificate circa 350 stelle di pre-sequenza principale e stelle in formazione ancora avvolte nel loro disco di accrescimento.\nNGC 1977.\nLa nebulosa NGC 1977 si trova circa un grado a nord della Nebulosa di Orione, nella parte pi\u00f9 settentrionale dell'asterismo della Spada; \u00e8 stata scoperta da William Herschel nel 1786 e costituisce la parte pi\u00f9 meridionale della grande regione\u00a0H\u00a0II Sh2-279. La fonte di ionizzazione dei gas della regione \u00e8 principalmente la stella azzurra , sebbene molte altre stelle concorrano ad illuminare le nubi, come altre due stelle simili e la gigante gialla ; la responsabile del piccolo lembo nebuloso catalogato come NGC 1973 \u00e8 invece la variabile .\nGrazie alle osservazioni del Telescopio Spaziale Spitzer si \u00e8 scoperto che questa nube fa parte di una grande cavit\u00e0 lavorata dal vento stellare delle stelle di classe B della regione; la parte pi\u00f9 brillante alla linea degli 8\u00a0\u00b5m \u00e8 quella meridionale, dove la bolla si interseca con i filamenti delle regioni OMC-2 e OMC-3. All'esterno la regione \u00e8 riscaldata ed eccitata dalla brillante stella HD\u00a037018, sebbene potrebbero esserci anche altre stelle ionizzanti in quella direzione in uno stadio evolutivo pi\u00f9 giovane.\nLa prova che la formazione stellare \u00e8 attiva nella nube deriva dalla scoperta di alcuni oggetti\u00a0HH, il pi\u00f9 notevole dei quali \u00e8 HH\u00a045, che possiede una forma a bow shock con il lato orientale dai confini netti e quello occidentale pi\u00f9 esteso e diffuso; il bow shock mostra degli addensamenti in pi\u00f9 punti, mentre la sorgente dell'oggetto non \u00e8 conosciuta.\nLe stelle pi\u00f9 giovani e di piccola massa sono associate alle pi\u00f9 brillanti stelle blu, comprese all'interno della bolla; di queste stelle ne sono note circa 150, di cui 6 sono vere e proprie protostelle, mentre le restanti sono stelle giovani circondate da un disco di detriti. Nella stessa regione sono state identificate 97 variabili.\nOrion B e il settore della Cintura di Orione.\nOrion B si estende principalmente ad est del celebre asterismo della Cintura di Orione; la Cintura \u00e8 formata da tre stelle giganti blu intrinsecamente molto luminose: la pi\u00f9 brillante in termini assoluti \u00e8 quella centrale, Alnilam, che trovandosi a una distanza di 1340 anni luce risulta anche la pi\u00f9 vicina al complesso nebuloso in senso stretto. Le altre due, Alnitak e Mintaka, si trovano rispettivamente a 820 e 915 anni luce, e venendo a trovarsi molto in primo piano rispetto al complesso, non partecipano direttamente alla sua illuminazione.\nLa Nebulosa Fiamma.\nLa Nebulosa Fiamma (NGC 2024) \u00e8 una grande regione H II visibile poco ad est della brillante Alnitak; la sua caratteristica fisica principale \u00e8 una grande banda scura di polveri che l'attraversa da nord a sud, allargandosi progressivamente e conferendo alla parte brillante della nebulosa una forma a fiamma; la sorgente illuminante non \u00e8, come potrebbe sembrare, Alnitak, poich\u00e9 questa stella si trova a circa 820\u00a0al, dunque in primo piano a una distanza quasi dimezzata rispetto alla nebulosa. La fonte potrebbe essere un giovane ammasso di circa 300 stelle scoperte nella parte meridionale della nube nel corso degli anni novanta, le cui componenti possiedono una magnitudine apparente che arriva fino alla tredicesima, o anche meno luminose; oltre a queste sono note alcune sorgenti nel lontano infrarosso, di cui due sono associate a protostelle di classe 0.\nLa principale fonte ionizzatrice dei gas sarebbe una stella blu di sequenza principale di classe spettrale O8, catalogata come IRS2b; una seconda sorgente, nota come IRS2, contribuirebbe notevolmente al fenomeno della ionizzazione. Entrambe le stelle mostrano un eccesso di radiazione infrarossa, e in particolare IRS2 appare anche associata ad una sorgente di onde radio ultracompatta, G206.543-16.347, dalla natura sconosciuta; l'eccesso di radiazione infrarossa fa pensare che IRS2 sia una stella di classe spettrale B circondata da un denso disco di accrescimento. Queste ed altre sorgenti sono state identificate gi\u00e0 a partire dagli anni ottanta: fra queste vi sono IRS1, IRS4 e IRS5, ritenute anch'esse partecipanti alla ionizzazione, assieme a IRS3, la quale consiste non di una singola sorgente ma di un sistema multiplo di stelle.\nAnalizzando ai raggi X la banda oscura sono state scoperte alcune sorgenti di raggi X dalla luminosit\u00e0 e caratteristiche paragonabili a quelle delle giovani stelle T Tauri: sembra pertanto che le regioni centrali della nube possano ospitare delle stelle di questo tipo. La temperatura del plasma della regione sembra inoltre essere pi\u00f9 elevata rispetto a quanto osservato in regioni simili; ci\u00f2 \u00e8 indice del fatto che le stelle T\u00a0Tauri generatrici di calore possiedono una temperatura molto elevata, pi\u00f9 simile a quella delle giovani protostelle osservate nella regione della Nebulosa di Orione, piuttosto che delle regioni di formazione stellare di piccola massa.\nNGC 2023.\nNGC 2023 \u00e8 una piccola nebulosa che brilla per riflessione della luce prodotta dalla stella HD\u00a037903, di classe spettrale B5, da cui prende il colore marcatamente azzurrognolo; si tratta della parte illuminata pi\u00f9 meridionale di Orion B. Gli studi condotti all'infrarosso hanno mostrato che al suo interno si trova un ammasso composto da 16 sorgenti infrarosse coincidenti con altrettante stelle giovani, circondate dai gas da cui si sono originate; fra queste l'unica osservabile anche nella banda della luce visibile \u00e8 la stessa che illumina la nube, essendo la pi\u00f9 massiccia e l'unica non oscurata direttamente dalle polveri.\nLa distanza della nube \u00e8 stimata sui 475\u00a0pc (1550\u00a0al) e le sue stelle illuminanti sono molto meno brillanti di quelle di grande massa tanto comuni nella regione di Orione; nonostante la presenza di protostelle, negli studi condotti a pi\u00f9 lunghezze d'onda sono emersi indizi che farebbero intendere che la regione centrale della nebulosa \u00e8 fredda e ancora priva di stelle. Le molecole qui sarebbero infatti aggregate e congelate in granuli, come sembra emergere dalle linee di emissione rilevate nel nucleo della nube.\nLa nebulosa costituisce inoltre una delle sorgenti di idrogeno molecolare pi\u00f9 brillanti dell'intera volta celeste; ci\u00f2 la rende un perfetto laboratorio per lo studio della fluorescenza di questo gas. La sua struttura forma una cavit\u00e0 sulla superficie del complesso nebuloso in cui \u00e8 immersa, mentre la radiazione ultravioletta delle stelle in essa avvolte opera una fotolisi sulle sue molecole.\nAi raggi X la sorgente pi\u00f9 brillante \u00e8 catalogata come A11, pi\u00f9 una protostella di classe 0, ossia del tipo pi\u00f9 giovane, catalogata come NGC\u00a02023-MM1: si tratta di una delle prime protostelle di questo tipo mai individuate, poich\u00e9 lo spesso strato di gas e polveri che le avvolge rende la loro scoperta particolarmente difficile, anche ai raggi X.\nM78.\nM78 (nota anche come NGC\u00a02068) \u00e8 una nebulosa a riflessione molto conosciuta a causa della sua brillantezza; emette un colore bluastro caratteristico per questo genere di oggetti, in quanto la fonte di luce \u00e8 una stella di colore azzurro. Nella nube sono note 45 stelle giovani con forti emissioni H\u03b1, pi\u00f9 una candidata protostella di classe 0, catalogata come LBS\u00a017-H.\nPoco a sudovest di M78, in una regione molto oscurata del complesso di LDN\u00a01630, si osservano tre oggetti HH connessi fra loro, catalogati come HH\u00a024, HH\u00a025 e HH\u00a026; questa sezione di nube presenta una complessa morfologia a causa degli intensi fenomeni di formazione stellare che qui hanno luogo. Come conseguenza di ci\u00f2, la regione \u00e8 ricca di oggetti stellari giovani, fra cui sono state individuate due giovanissime protostelle di classe 0, la protostella di classe 1 HH26IR, dalla forte emissione di radiazione infrarossa e quattro ulteriori sorgenti infrarosse riosservate da IRAS e gi\u00e0 note negli anni settanta, che possiedono una luminosit\u00e0 compresa fra le 15 e le 25 L\u2609. Dai bozzoli gassosi delle due protostelle di classe 0 fuoriescono getti di materia molto densi lungo il cui asse si trovano fasci di idrogeno molecolare; i nuclei dei bozzoli sono allo stesso modo molto densi.\nNel gennaio del 2004 la stella , una giovane variabile eruttiva situata sul bordo nordoccidentale della nube, sub\u00ec un improvviso picco di luminosit\u00e0, illuminando una parte dei gas della nube, che fu chiamata Nebulosa di McNeil dal nome del suo scopritore: questo evento ebbe notevole importanza nello studio delle dinamiche correlate alle giovani stelle di pre-sequenza principale e la stella responsabile fu intensamente studiata per due anni, corrispondenti al periodo in cui mantenne una luminosit\u00e0 superiore alla norma; nell'ottobre del 2005 la sua luminosit\u00e0 scese bruscamente.\nNGC 2071.\nNGC 2071 \u00e8 una brillante nebulosa a riflessione posta pochi primi a NNE di M78, situata ad una distanza simile (390\u00a0pc) e dunque immersa nel complesso Orion\u00a0B, di cui costituisce la parte pi\u00f9 protesa verso nordest, in direzione dell'Anello di Barnard; possiede al suo interno una grande popolazione di stelle\u00a0T\u00a0Tauri e una piccola nube di idrogeno ionizzato individuata alla banda delle onde radio e catalogata come NGC\u00a02071-OH, al cui interno \u00e8 presente una stella massiccia ancora avvolta nel suo bozzolo originario. Nella nube \u00e8 noto anche un getto bipolare altamente collimato e ben osservabile nella banda del CO; alcuni studi condotti nella linea dell'NH3 hanno mostrato la presenza nella zona centrale da cui si originano i getti di una nube di ammoniaca a forma di disco, che ruoterebbe attorno a un asse coincidente con la direzione del getto bipolare. Alla banda del lontano infrarosso \u00e8 stata individuata una sorgente vagamente sferica sovrapposta a questa struttura, con un diametro apparente di circa 12\", pari a 4700\u00a0UA nella banda dei 50\u00a0\u00b5m, mentre a 100\u00a0\u00b5m la sorgente raggiunge i 16\" (6200\u00a0UA).\nL'ammasso principale della nube, al cui interno si trova il getto descritto, \u00e8 invece catalogato come NGC\u00a07021IR: si trova in un settore periferico di NGC\u00a02071, possiede un diametro di circa 30\" ed \u00e8 formato da otto sorgenti infrarosse distinte con una luminosit\u00e0 totale di 520\u00a0L\u2609, il che suggerisce che sono in atto processi di formazione stellare di massa media. Le prime controparti ottiche scoperte di queste sorgenti infrarosse corrispondono a IRS\u00a01 e IRS\u00a03, che appaiono separate fra loro da 6\"; la prima domina l'ammasso nella banda del vicino infrarosso, mentre la seconda \u00e8 maggiormente visibile a lunghezze d'onda superiori.\nNei pressi della nebulosa, in direzione nordovest, \u00e8 noto fin dagli anni settanta un maser a OH consistente di due componenti aventi una velocit\u00e0 radiale relativamente simile fra loro; questo, assieme alla presenza di un maser ad acqua scoperto sempre in quegli anni, rafforza l'ipotesi secondo cui questa parte del complesso nebuloso sia stata anche la sede di fenomeni di formazione stellare recenti. Associato al maser ad acqua \u00e8 stato scoperto sul finire degli anni novanta un oggetto HH, catalogato come HH\u00a0437.\nIC 434 e la Nebulosa Testa di Cavallo.\nIC 434 \u00e8 una regione H II che si estende a sud di Alnitak, sul bordo sudoccidentale della grande nube Orion\u00a0B; presenta una forma molto allungata in senso nord-sud e riceve il vento ionizzante direttamente dalla stella , un brillante membro della grande associazione Orion\u00a0OB1. La nebulosa raggiunge i 70' di lunghezza e si mostra con facilit\u00e0 nelle foto a lunga posa o nelle riprese CCD, sebbene il suo spessore sia di pochi primi d'arco.\nLa temperatura della regione \u00e8 stata misurata tramite varie metodologie, sfruttando i rapporti di luminosit\u00e0 di varie righe di emissione di diversi elementi, ottenendo dei valori compresi fra gli 8000\u00a0K e 7600\u00a0K; successivamente questo valore fu ridotto a 3360\u00a0K e anche meno a seconda della mappa presa come riferimento. Uno studio sulla temperatura elettronica condotto nel 1992 ha invece fornito un valore pi\u00f9 simile ai precedenti, che si aggira sui 6000\u00a0K.\nUna piccola protuberanza della nube oscura LDN\u00a01630 si sovrappone alla scia chiara della nube IC\u00a0434, formando una delle nebulose oscure pi\u00f9 celebri e fotografate del cielo, B\u00a033, meglio nota come Nebulosa Testa di Cavallo. Negli anni cinquanta \u00e8 stata scoperta la prima prova che questa nebulosa sarebbe correlata a degli oggetti stellari giovani, con l'identificazione di stelle con linee di emissioni nella banda dell'H\u03b1 e di alcune stelle variabili dalle caratteristiche tipiche delle stelle giovani e ulteriori stelle H\u03b1; alla fine degli anni ottanta fu invece identificata direttamente la prima stella giovane, rivelata tramite uno studio all'infrarosso e catalogata come B33-1, coincidente con la sorgente IRAS\u00a005383-0228: si tratta di un oggetto celeste circondato a nordovest da una cavit\u00e0 della nube relativamente piccola e visibile anche in luce ottica. Questa scoperta ha permesso di elaborare un modello della nube, in cui viene presentata come una regione di gas pi\u00f9 densa del mezzo circostante in via di disgregazione a causa dell'intensa radiazione ultravioletta di stelle come , che opera una fotolisi a partire dal suo settore occidentale. Questo modello si accorda bene con quello proposto per la formazione dei gloguli di Bok: secondo questo modello infatti la Nebulosa Testa di Cavallo sarebbe in uno stadio iniziale del processo che porter\u00e0 alla formazione di un globulo di Bok, similmente a quanto si osserva nella Nebulosa di Gum.\nLa massa totale della Nebulosa Testa di cavallo \u00e8 di circa 27\u00a0M\u2609 e la sua velocit\u00e0 radiale \u00e8 di 5\u00a0km s\u22121, con uno spostamento verso il rosso nella parte sudorientale; il corpo della nube \u00e8 di fatto una colonna di gas in sovrapposizione con IC\u00a0434, da cui emerge una sporgenza nella parte settentrionale (il \"naso\") che possiede una velocit\u00e0 radiale leggermente superiore, indice che sta subendo una spinta accelerativa a causa delle turbolenze. Le sue dimensioni e il gradiente di velocit\u00e0 indicherebbero che l'evoluzione della colonna di gas \u00e8 avvenuta su una scala temporale di circa mezzo milione di anni; i modelli costruiti in base a questi dati indicano che la nube potrebbe essere completamente disgregata nel corso di circa 5 milioni di anni.\nLa regione di Sigma Orionis.\n, la responsabile dell'eccitamento dei gas della nube, \u00e8 una stella blu luminosa di classe O9, composta da cinque astri legati fisicamente; essa appartiene e d\u00e0 il nome ad un gruppo stellare composto da astri aventi un'origine comune e inquadrato nella sottoassociazione Ori\u00a0OB1b, che appare dinamicamente distinta rispetto alle altre sottoassociazioni vicine. Il gruppo \u00e8 composto da circa 700 stelle, con una massa totale pari a 225\u00a0M\u2609, comprese dunque anche le componenti di piccola massa e substellari; il raggio apparente \u00e8 di 30'. La sua et\u00e0 \u00e8 di appena 3 milioni di anni ed appare come il risultato ultimo di un fenomeno di formazione stellare simile a quello che sta avvenendo attualmente nella Nebulosa di Orione, sebbene in scala leggermente ridotta; l'estinzione dovuta alle polveri interstellari sulla linea di vista di quest'associazione \u00e8 inoltre praticamente inesistente, fattore che influisce notevolmente sulla semplificazione dello studio.\nQuesto gruppo costituisce per gli astronomi un punto di riferimento nello studio e nella comprensione dei fenomeni di formazione delle stelle e dei corpi di massa substellare, fino a quelli di massa planetaria; tuttavia, la sua popolazione stellare non \u00e8 ancora conosciuta appieno. Tramite lo studio dei monitoraggi 2MASS sono state individuate 26 stelle con un'et\u00e0 pi\u00f9 giovane rispetto alle altre del gruppo, di cui 7 mostrano tracce della presenza di un disco di detriti, ed \u00e8 stata inoltre scoperta una popolazione stellare che nella nostra linea di vista si sovrappone al gruppo in direzione di .\nIl gruppo contiene anche un numero considerevole di stelle di piccola massa; secondo uno studio pubblicato nel 2008 che fa uso dei monitoraggi condotti dal Telescopio Spaziale Spitzer, \u00e8 stato scoperto che due delle nane brune e una delle protostelle del gruppo sono circondate da un disco di detriti. Questo risultato \u00e8 paragonabile a quelli ottenuti tramite lo studio di altre regioni di recente formazione stellare, come IC 348 e la Regione del Camaleonte, che possiedono un'et\u00e0 simile.\nNelle aree fisicamente prossime al gruppo di sono presenti dei piccoli frammenti di aggregati di gas, la cui morfologia e caratteristiche farebbero pensare che si tratti di nubi residue della formazione del gruppo; in linea visiva, queste nubi si trovano in direzione della Cintura di Orione e possiedono una forma cometaria, con delle lunghe chiome di gas in evaporazione localizzate nella direzione opposta a : ci\u00f2 \u00e8 indice evidente che esse subiscono l'effetto disgregante del forte vento della stella. In questi bozzoli in alcuni casi si sono pure avviati dei fenomeni di formazione stellare in scala ridotta.\nRegioni periferiche.\nLe regioni pi\u00f9 esterne del complesso ospitano principalmente delle piccole nubi e addensamenti di polvere interstellare; la maggior parte di queste nubi sono situate nella parte occidentale del complesso e sconfinano nelle costellazioni adiacenti a Orione. Spesso si mostrano di aspetto cometario e allungato, a causa dell'impatto del vento stellare originato dalle stelle pi\u00f9 luminose dell'Associazione Orion\u00a0OB1, e non a caso mostrano a loro \"coda\" di gas in dissoluzione in direzione opposta rispetto a queste stelle; questo tipo di interazione in alcuni casi ha anche favorito i processi di formazione stellare.\nLa distanza di queste nubi periferiche, paragonata con quella media delle nubi centrali del complesso, indica che esse sono protese verso la direzione del sistema solare rispetto al complesso stesso; in particolare, emerge che le nubi visivamente pi\u00f9 prossime alle regioni centrali sono anche le pi\u00f9 vicine al centro del complesso, mentre i frammenti situati alle alte latitudini galattiche e in interazione con il bordo esterno della Bolla di Eridano si trovano pi\u00f9 prossime a noi. La nube LDN\u00a01634 ad esempio, con una distanza di 450\u00a0parsec \u00e8 la pi\u00f9 vicina alla nube Orion\u00a0A e alla celebre Nebulosa di Orione; le nebulose poste sul confine fra Toro ed Eridano, come la Nebulosa Testa di Strega, giacciono a 230\u00a0parsec circa, mentre quelle ancora pi\u00f9 ad ovest arrivano fino a 150-200\u00a0parsec dal Sole.\nFra gli addensamenti nebulosi pi\u00f9 conosciuti di queste regioni sono compresi LDN\u00a01634 e la Nebulosa Testa di Strega; la prima \u00e8 anche la pi\u00f9 prossima alla regione di Orion A, trovandosi a circa 3\u00b0 da essa; si tratta di una nube oscura di piccole dimensioni, che contiene alcune parti parzialmente illuminate, come LBN\u00a0956 e LBN\u00a0957. La Nebulosa Testa di Strega invece (IC 2118) \u00e8 una nebulosa a riflessione situata nella parte nordorientale della costellazione di Eridano, poco a sud della stella Cursa e circa otto gradi ad ovest di Orion\u00a0A; la fonte della luce che la nebulosa riflette sarebbe la brillante stella Rigel (), situata circa due gradi ad est.\nLa parte pi\u00f9 settentrionale del Complesso di Orione, a nord del grande quadrilatero di stelle che costituisce la costellazione, \u00e8 costituita da una piccola associazione\u00a0OB relativamente brillante, catalogata come Cr 69 e nota come Associazione di Lambda Orionis; la sua stella dominante, (Heka), \u00e8 ben visibile ad occhio nudo e domina il gruppo composto da una dozzina di stelle azzurre di classe spettrale B. Le componenti dell'associazione sono tutte ben visibili anche con un binocolo. \u00e8 una stella di classe O 8 III (una gigante blu) ed \u00e8 la principale ionizzatrice di un grande sistema di gas ionizzato noto come Regione di Lambda Orionis, dalla forma grosso modo simmetrica e ben visibile agli infrarossi, dal diametro di circa otto gradi e leggermente pi\u00f9 luminosa nel lato occidentale; al suo interno sono noti circa un'ottantina di oggetti, di cui la gran parte sono stelle Ae/Be di Herbig e giovani stelle T\u00a0Tauri, indice questo che la nube ospita fenomeni di formazione stellare di stelle di massa intermedia o piccola.\nComponenti stellari.\nTutte le stelle blu visibili nella parte centrale di Orione fanno parte di un'associazione OB, ossia un'associazione stellare di recente formazione che contiene decine di stelle massicce di classe spettrale O e B, ossia blu e molto calde; questi gruppi stellari si formano assieme nelle nubi molecolari giganti, il cui gas residuo, una volta che le stelle sono formate, viene spazzato via dal forte vento stellare. Entro pochi milioni di anni, gran parte delle stelle pi\u00f9 luminose dell'associazione esplodono come supernovae, mentre le stelle pi\u00f9 piccole sopravvivono per molto pi\u00f9 tempo, avendo una massa inferiore. Si crede che la gran parte delle stelle della nostra Galassia siano in origine appartenute ad associazioni OB. Paradossalmente, si possono conoscere pi\u00f9 facilmente le associazioni OB di altre galassie piuttosto che della nostra, a causa della presenza delle nubi oscure che mascherano la gran parte degli oggetti interni alla Via Lattea.\nL'Associazione Orion OB1.\nL'associazione Orion OB1 \u00e8 una delle associazioni OB meglio conosciute e studiate della volta celeste, sia a causa della sua breve distanza, sia per la luminosit\u00e0 delle sue componenti, che appaiono per la maggior parte poco oscurate dalle polveri galattiche; lo studio delle varie fasi evolutive di quest'associazione ha permesso di comprendere meglio le dinamiche e la scala evolutiva dei gruppi stellari di recente formazione.\nOrion OB1 \u00e8 suddivisibile in base alla sua evoluzione e alla dislocazione delle sue componenti in quattro sottogruppi principali; il pi\u00f9 antico \u00e8 definito Orion\u00a0OB1a: le stelle di questo sottogruppo sono dislocate a nordovest della Cintura di Orione e possiedono un'et\u00e0 compresa fra 8 e 12 milioni di anni. Il secondo gruppo per et\u00e0 \u00e8 Orion\u00a0OB1b, che corrisponde alle stelle di fondo della Cintura e possiede un'et\u00e0 compresa fra 1,7 e 8 milioni di anni, sebbene fra queste ricadano anche le tre supergiganti che fanno parte della Cintura stessa, con un'et\u00e0 compresa attorno ai 5 milioni di anni. Orion\u00a0OB1c coincide invece con le stelle visibili nella Spada di Orione e che si addensano attorno e davanti alla Nebulosa di Orione; di questo sottogruppo fanno parte pure due associazioni stellari poco concentrate, catalogate come NGC 1980 e NGC 1981, rispettivamente ai limiti meridionali e settentrionali dell'asterismo della Spada. La loro et\u00e0 \u00e8 compresa fra i due e i 6 milioni di anni. Di questo sottogruppo non fanno parte le stelle pi\u00f9 giovani direttamente avvolte nel sistema nebuloso di OMC-1, OMC-2 e OMC-3 e nella stessa Nebulosa di Orione, che invece compongono il sottoinsieme Orion\u00a0OB1d.\nUn caso ambiguo \u00e8 rappresentato del piccolo gruppo legato alla stella : la sua posizione \u00e8 in direzione del gruppo Orion\u00a0OB1a, ma la sua velocit\u00e0 radiale \u00e8 distinta rispetto alle stelle del resto del sottogruppo, essendo pi\u00f9 bassa di circa 10\u00a0km s\u22121; una teoria per spiegare questa differenza afferma che questa e le stelle ad essa legate si siano originate in una regione H\u00a0II formatasi dall'espansione della bolla creata dalla nascita delle stelle di Orion\u00a0OB1a e dunque con un'et\u00e0 compresa fra quella delle componenti di OB1a e OB1b.\nTramite la misurazione della parallasse, sono state determinate le distanze dei vari sottogruppi, scoprendo anche che quelli pi\u00f9 vecchi sono pure pi\u00f9 vicini al sistema solare di quelli pi\u00f9 giovani; il gruppo OB1a \u00e8 dunque anche il pi\u00f9 vicino, con una distanza media stimata sui 350\u00a0pc (1140\u00a0al). OB1b e OB1c si troverebbero a distanza simili fra loro, stimate sui 400\u00a0pc (1300\u00a0al), mentre le giovani stelle di OB1d avrebbero una distanza paragonabile a quella della Nebulosa di Orione (420\u00a0pc, ossia 1370\u00a0al).\nDal gruppo OB1c provengono anche le celebri stelle fuggitive e , due astri che si muovono in direzioni opposte nello spazio; tramite i dati del satellite Hipparcos \u00e8 emerso che circa 2,6 milioni di anni fa queste due stelle e la brillante binaria si trovavano nella stessa posizione nello spazio, e su questa scoperta \u00e8 stata formulata l'ipotesi secondo cui queste stelle subirono un'interazione a quattro corpi, in seguito alla quale due binarie dello stesso ammasso si scambiarono; il risultato fu che le due stelle pi\u00f9 massicce subirono i reciproci influssi gravitazionali diventando un nuovo sistema binario, l'attuale , mentre le due stelle meno massicce furono sospinte via a grande velocit\u00e0 dall'intensa energia gravitazionale, allontanandosi dalla regione della loro formazione.\nInterazioni con l'ambiente esterno.\nNel Complesso di Orione, se si considera un mezzo interstellare standard per i complessi nebulosi molecolari, si \u00e8 determinato che nella regione negli ultimi 12 milioni di anni si sarebbe formato un numero di stelle con massa maggiore alle 8\u00a0M\u2609 compreso fra 30 e 100; il limite di 8\u00a0M\u2609 \u00e8 indicativo poich\u00e9 si tratta della massa minima necessaria affinch\u00e9 una stella esploda come supernova. In base a questi calcoli, data la vita breve delle stelle supermassicce, si suppone che gran parte di esse abbiano concluso il loro ciclo vitale esplodendo come supernovae negli ultimi 10 milioni di anni. Per il sottogruppo OB1a, tramite la relazione et\u00e0-massa, tutte le stelle con una massa superiore alle 13M\u2609 sono esplose; nei sottogruppi OB1b e OB1c le stelle esplose sarebbero invece quelle con massa superiore alle 20M\u2609. L'energia rilasciata da queste esplosioni ha creato una superbolla in espansione ben individuabile ai raggi\u00a0X.\nL'Anello di Barnard e la superbolla di Orione-Eridano.\nIl primo rilevamento della superbolla avvenne sul finire dell'Ottocento, quando Edward Emerson Barnard scopr\u00ec una struttura nebulosa di vaste proporzioni a forma di semicerchio che avvolgeva e delimitava il lato orientale delle regioni nebulose di Orione, il cosiddetto Anello di Barnard; questo anello fu in seguito riconosciuto come la parte pi\u00f9 luminosa e pi\u00f9 orientale di una superbolla di grandi dimensioni che si estendeva per oltre 40\u00b0 di diametro angolare, fino a sconfinare e penetrare in profondit\u00e0 nella costellazione di Eridano. La bolla si estende in direzione quasi perpendicolare al piano galattico, discostandosene notevolmente, mentre le sue dimensioni reali corrispondono a 140x300\u00a0pc, valore ottenuto calcolando le dimensioni apparenti (20\u00b0x40\u00b0) e conoscendo la distanza (circa 400\u00a0pc di media); la sua velocit\u00e0 di espansione \u00e8 compresa fra 10 e 20\u00a0km\u00a0s\u22121. A causa dell'effetto eccitante della radiazione ultravioletta e della presenza di alcune deboli sorgenti di raggi\u00a0X, la temperatura interna del mezzo interstellare della bolla \u00e8 compresa fra 10.000 e 50.000\u00a0K.\nIl confine della bolla pi\u00f9 prossimo alla nostra direzione sembrerebbe trovarsi a circa 180\u00a0pc dal Sole, ossia a meno della met\u00e0 della distanza fra quest'ultimo e la regione centrale del complesso nebuloso molecolare; secondo alcune teorie, queste estese dimensioni, unite alla presenza del plasma caldo osservato nel settore pi\u00f9 esterno della bolla, sarebbero un indizio che farebbe pensare all'esplosione di una supernova avvenuta negli ultimi milioni di anni in una posizione intermedia fra il sistema solare e la regione di Orione.\nIl bordo esterno dell'involucro formato dalla superbolla in espansione \u00e8 ben visibile nel lontano infrarosso, mentre alcuni tratti, come l'Anello di Barnard, sono ben rilevabili anche nelle normali foto astronomiche a lunga esposizione ottenute con strumenti amatoriali in dotazione agli astrofili; all'infrarosso e nella banda dell'emissione 21\u00a0cm caratteristiche dell'idrogeno neutro, l'involucro mostra una struttura filamentosa, mentre la gran parte delle emissioni proviene da una regione situata all'esterno del guscio di idrogeno. La massa di questo gas \u00e8 di circa 23.000\u00a0M\u2609.\nI tenui filamenti della superbolla visibili in direzione di Eridano prendono il nome di Bolla di Eridano; qui \u00e8 possibile individuare due strutture disposte ad arco: quella pi\u00f9 orientale \u00e8 anche la pi\u00f9 grande, ed \u00e8 stata chiamata Arco A; tramite l'analisi a pi\u00f9 lunghezze d'onda e lo studio della velocit\u00e0 radiale, \u00e8 emerso che l'arco A potrebbe essere una struttura indipendente sia dall'arco pi\u00f9 occidentale, l'Arco B, sia dall'Anello di Barnard, del quale potrebbe sembrare invece quasi un naturale proseguimento ad ovest. L'arco B, anche se pi\u00f9 piccolo, sarebbe invece pi\u00f9 vicino a noi, a una distanza di circa 150 parsec, contro i 210 parsec stimati per l'Arco A."}
{"id": "1745435", "revid": "123881062", "url": "https://it.wikipedia.org/wiki?curid=1745435", "title": "Henri Lepage", "text": "Laureatosi all'Institut d'\u00e9tudes politiques de Paris, ha anche frequentato la \"Colorado University\" e la London School of Economics and Political Science. Tra il 1967 e il 1976 \u00e8 stato giornalista economico per \"Entreprise\" e \"Review\".\nLepage, dopo avere svolto il ruolo di docente alla \"Universit\u00e9 Paris Dauphine\" di Parigi, ha lavorato per alcuni anni al Parlamento europeo.\n\u00c8 membro della Mont Pelerin Society, amministratore della \"Association pour la libert\u00e9 \u00e9conomique et le progr\u00e8s social\" (associazione liberale francese) e membro fondatore dell\"'Institut Turgot\".\nLe opere di Lepage trattano tutti i classici temi economici della scuola austriaca, e nei suoi scritti si pu\u00f2 notare l'influenza di due grandi economisti di quella tradizione, Murray N. Rothbard e Friedrich von Hayek."}
{"id": "1745436", "revid": "2039709", "url": "https://it.wikipedia.org/wiki?curid=1745436", "title": "Fondo perduto", "text": "La locuzione a fondo perduto ha significati differenti in diritto ed in finanza.\nIl fondo perduto nel diritto.\nIn diritto si definisce \"a fondo perduto\", o \"a capitale perduto\", un tipo di alienazione il cui prezzo consiste in una rendita vitalizia o comunque in una prestazione vitalizia che l'acquirente garantisce al venditore; questa definizione del Cattaneo porta per fonte il Merlin, \"Vendita a fondo perduto\", ma in altri commenti il medesimo autore distingue fra \"alienazione a rendita vitalizia\", \"alienazione a fondo perduto\" e \"alienazione con riserva d'usufrutto\". Nell'anzidetto senso usa la locuzione il Troplong, a proposito dello scioglimento della comunione nel matrimonio: come alienazione contro corresponsione di rendita vitalizia.\nL'espressione, oggi disusata, fu introdotta con la ricezione del \"Code Napol\u00e9on\" negli ordinamenti vigenti nella Penisola. Nel nuovo Codice Civile del Regno d'Italia promulgato il 25 giugno 1865, ricorre all'art. 811 a proposito dell'imputazione del valore della piena propriet\u00e0 di beni alienati a capitale perduto o con riserva di usufrutto. Il \"fondo perduto\" \u00e8 stato del resto oggetto di contese dottrinali in ordine alla sua qualificazione ai fini successori e comunisti, sia per la trasmissibilit\u00e0 agli eredi, sia per il gi\u00e0 menzionato scioglimento di comunione.\nCorrentemente l'espressione ricorre invece diffusamente in diritto societario, a proposito dei versamenti effettuati dai soci in conto capitale o appunto a fondo perduto. In questo senso la qualificazione del versamento come \"negozio gratuito atipico\" sostenuta ad esempio dal Busi, \u00e8 contestata da coloro come il Trimarchi che dubitano piuttosto del carattere di gratuit\u00e0 in caso di venuta ad evidenza della causa societatis.\nIl fondo perduto nella finanza.\nIn finanza si definisce \"a fondo perduto\" un intervento finanziario caratterizzato dall'erogazione di un capitale del quale non si richieder\u00e0 la restituzione. Ove accomunato, anche solo per i contesti di riferimento, ad interventi di finanziamento o di prestito (in genere ad interesse), si differenzia da questi poich\u00e9 non solo il beneficiario non \u00e8 tenuto alla corresponsione di interessi, ma pu\u00f2 addirittura ritenere integralmente lo stesso capitale (\"fondo\") erogatogli, che dunque l'erogante metter\u00e0 a bilancio come \"perduto\".\nSecondo un'altra definizione, infatti, questi interventi sono prestiti per i quali il finanziatore consente, a determinate condizioni, a rinunziare al rimborso del prestito.\nIn genere questi interventi sono operati da enti pubblici o da istituti di credito (tipicamente per conto di enti pubblici, quindi per loro delega) in favore di determinate categorie di cittadini o aziende. L'erogante \u00e8 perci\u00f2 pi\u00f9 spesso un \"erogante pubblico\", che agisce in funzione ed in ragione di esecutore di disposizioni normative dettate da accoglimento di istanze sociali o indicazioni economiche generali. Ma non manca la figura dell'\"erogante privato\", che trae le sue motivazioni da altre possibili cause (si pensi al caso delle fondazioni ed associazioni assistenziali che per il perseguimento dei propri scopi trovino nell'intervento a fondo perduto una forma di raggiungimento di questi).\nLa funzione dell'intervento a fondo perduto \u00e8 infatti classicamente quella di conferire un aiuto economico concreto al beneficiario (pi\u00f9 spesso ad una categoria di beneficiari) quando questo supporto finanziario risponda ad utilit\u00e0 maggiore od a dovere sociale o morale dell'erogante. L'erogante privato potrebbe ad esempio ricavare maggior vantaggio da conseguenze indirette dell'irrobustimento (o ripianamento) del capitale del beneficiario (il quale potrebbe, col suo prevedibile investimento, influire positivamente su flussi o direttamente mercati specifici), mentre l'erogante pubblico solitamente d\u00e0 concreta applicazione a quanto ritenuto socialmente utile o dovuto nei riguardi di dati soggetti. Ad esempio in caso di mercati settoriali stagnanti, nei quali gli investimenti delle imprese siano limitati causando flessione dei capitali circolanti, gli interventi a fondo perduto rispondono all'esigenza (che \u00e8 di vantaggio generale in economie di mercato) di sollecitare la rivitalizzazione del mercato stesso; uno stato destina quindi a determinate categorie di determinati comparti produttivi quote di fondi disponibili affinch\u00e9 attraverso il loro reinvestimento le imprese del settore possano ripristinare un adeguato volume di scambi. Analoghi obiettivi possono essere perseguiti anche per il rilancio di aree territorialmente definite, inquadrando le categorie di possibili beneficiari per criteri geografici (ad esempio ci\u00f2 che in Italia fu oggetto di contribuzione a fondo perduto per il tramite della Cassa per il Mezzogiorno) o a condizioni differenziate a seconda dell'ubicazione (ad esempio, sempre in Italia, come previsto dalla legge 488/1992).\nPer queste ragioni, gli interventi a fondo perduto possono infatti essere soggetti a condizione: l'erogante pu\u00f2 condizionare l'intervento indicando i soli usi possibili del capitale concesso, nonch\u00e9 riservarsi facolt\u00e0 di controllo e verifica dell'effettivo utilizzo, ed anche richiedere l'annullamento dell'intervento e la restituzione del capitale in caso di utilizzi diversi da quelli oggetto della condizione.\nSebbene l'intervento assuma spesso molte forme esecutive tipiche degli interventi di credito (richiesta, istruttoria, delibera, erogazione), tecnicamente non si tratta di un credito appunto per la mancanza di obbligazioni da parte del beneficiario, in capo al quale \u00e8 ascritto il solo diritto di percepirlo e, non essendovi altre obbligazioni, \u00e8 discusso se il rapporto fra erogante e beneficiario possa definirsi contrattuale. In Italia, ad esempio, gli interventi a fondo perduto non sono soggetti ad imposta sul valore aggiunto mancando proprio il sinallagma (rapporto fra prestazione e controprestazione) che costituisce uno dei presupposti dell'applicabilit\u00e0 dell'imposta. E ci\u00f2 anche nel caso di erogazioni condizionate.\nL'intervento a fondo perduto si avvicina del resto all'elargizione liberale (donazione), ma ancora se ne distingue per la qualit\u00e0 del beneficiario, che \u00e8 in genere un soggetto economico, e comunque per il carattere non individuale del rapporto. Questo genere di interventi incontra proprio per questo ragioni di opposizione nei sistemi di libero mercato quando possa ravvisarsi una sperequazione dei contesti operativi: specialmente per effetto della globalizzazione dei mercati, l'intervento a fondo perduto pu\u00f2 influire sulla corretta concorrenza fra imprese operanti sul medesimo mercato ma sottoposte a regimi differenti e delle quali alcune sono perci\u00f2 favorite dall'intervento, a scapito di altre che non lo percepiscono magari per la diversa nazionalit\u00e0. L'Unione europea, che proprio nella forma del contributo a fondo perduto ha copiosamente finanziato e sovvenziona stati, imprese e cittadini, vieta ad esempio agli stati membri di operare con aiuti di stato all'economia delle imprese, se questi aiuti risultano distorsivi della concorrenza, possono incidere sugli scambi fra stai membri ed hanno natura selettiva (destinandosi cio\u00e8 al supporto di alcune imprese o di alcune produzioni).\nSotto un altro aspetto, le contribuzioni a fondo perduto sono oggetto di contestazione a causa dell'uso distorto che, quando siano carenti o inefficaci le condizioni poste per l'erogazione o le successive verifiche, potrebbe farsi del denaro pubblico. Ci\u00f2 anche come distorsione della mentalit\u00e0 d'impresa: per il caso della Calabria, Giovanni Anania sottolinea come le imprese \u00abmirano molto spesso alla massimizzazione dei finanziamenti pubblici piuttosto che al successo del progetto. Si comprende cos\u00ec il fallimento di molte imprese che sono nate in seguito all'erogazione di agevolazioni finanziarie pubbliche.\u00bb In Italia l'incidenza della disponibilit\u00e0 e del ricorso a contributi a fondo perduto \u00e8 peraltro assai diversificata fra il Meridione e la restante parte del paese: nel 1994 le piccole imprese vi coprivano il 19,1% del finanziamento degli investimenti fissi, mentre le piccole imprese del Centro e del Nord vi si affidavano solo per lo 0,8%.\nIl finanziamento e i contributi a fondo perduto, operazione analoga al finanziamento a tasso agevolato e ad altre forme di contributo o sovvenzione (non ultimi lo sconto fiscale e il credito d'imposta), \u00e8 infatti spesso concesso su base percentuale rispetto agli importi di investimenti in progetto; negli ultimi anni sono spesso stati considerati ammissibili al contributo i progetti di realizzazione di impianti e infrastrutture in settori tecnologicamente d'avanguardia (ad esempio per l'informatizzazione e per la produzione di energie alternative)."}
{"id": "1745439", "revid": "729019", "url": "https://it.wikipedia.org/wiki?curid=1745439", "title": "David Rees", "text": "Biografia.\nEbbe il suo primo contratto professionistico nel 1996 per i Sale Sharks e nel periodo di militanza in tale club giunse anche la chiamata per l' in un \"test match\" autunnale contro l', ma fu due settimane pi\u00f9 tardi, contro la , che Rees si impose all'attenzione: opposto a Jonah Lomu, Rees intercett\u00f2 una punizione di Andrew Mehrtens e part\u00ec in contropiede vincendo un contrasto con Lomu e andando alla fine in meta.\nFurono altri 8, in seguito, gli incontri disputati da Rees fino al 2000, esclusi quelli della alla quale egli fu convocato ma nella quale non fu mai utilizzato.\nNel 1999 si trasfer\u00ec al Bristol e, quando quest'ultimo retrocesse nel 2003, al .\nNel 2006 fu ingaggiato dal Newbury, in cui rimase fino alla stagione 2008-09; pass\u00f2 poi al Clifton, in cui smise la carriera attiva nel 2010; da dopo il ritiro segue le giovanili dello stesso club."}
{"id": "1745443", "revid": "599013", "url": "https://it.wikipedia.org/wiki?curid=1745443", "title": "Michele Marconi", "text": "Caratteristiche tecniche.\nParagonato in giovane et\u00e0 a Giampaolo Pazzini per prestanza fisica e doti tecniche, Marconi \u00e8 un centravanti d'area, possente fisicamente ed efficace nel gioco aereo. In grado di fare reparto da solo, predilige giocare di sponda in modo da favorire gli inserimenti dei compagni. In fase di non possesso tende ad abbassarsi in modo da pressare il portatore di palla avversario.\nCarriera.\nClub.\nMuove i suoi primi passi nelle giovanili del Follonica, prima di essere ceduto alla Margine Coperta, societ\u00e0-satellite dell'Atalanta in Toscana. Aggregatosi al settore giovanile dell'Atalanta, il 20 aprile 2008 esordisce in Serie A contro la Juventus (0-4 per i bianconeri), subentrando nella ripresa al posto di Michele Paolucci.\nImpiegato sporadicamente da Luigi Delneri anche nelle successive gare, il 18 maggio segna - all'ultima di campionato - la sua prima rete in massima serie contro il Genoa, fissando il punteggio sul 2-0 in favore degli \"orobici\".\nIl 23 agosto 2008 una sua rete al 90' consente agli \"orobici\" di vincere 2-1 contro il e di accedere ai sedicesimi di Coppa Italia. Complice la presenza in rosa di Vieri e Floccari, non riesce a ritagliarsi uno spazio in rosa, cos\u00ec il 7 gennaio 2009 passa in prestito al , scendendo di categoria. \u00c8 il secondo giocatore follonichese - dopo Samuele Bogi - ad indossare la maglia del Grosseto. Esordisce in Serie B il 10 gennaio contro l'. Esce al 78' sostituito da Pichlmann.\nIl 20 agosto 2013 il - societ\u00e0 detentrice del cartellino - lo cede in prestito all'Alessandria. Chiuso in rosa da Pablo Gonz\u00e1lez e Riccardo Bocalon, il 30 gennaio 2017 passa in prestito con diritto di riscatto al Lecce. A giugno torna in Piemonte per sopperire alla cessione di Bocalon. Il 25 aprile 2018 segna una tripletta - la seconda rete in rovesciata - contro la Viterbese, consentendo ai \"grigi\" di sollevare la Coppa Italia Serie C per la seconda volta nella loro storia, bissando il successo ottenuto nel 1973.\nIl 10 agosto 2018 firma un triennale con il , con il quale ottiene, il 9 giugno 2019, la promozione in Serie B tramite la vittoria dei play-off di Serie C. Nella successiva annata in serie cadetta segna la sua prima rete in serie B il 1\u00b0settembre 2019 in occasione del successo per 2-0 in casa della Juve Stabia. In totale realizza 15 reti in 30 presenze.\nIl 3 agosto 2021 fa ritorno all', appena promossa in Serie B tramite la vittoria dei playoff di Serie C. Il 5 febbraio 2022 segna la prima rete con i grigi su calcio di rigore proprio contro la sua ex squadra, il Pisa. \nNazionale.\nHa giocato per tutte le selezioni italiane giovanili fino alla nazionale Under-20.\nStatistiche.\nPresenze e reti nei club.\n\"Statistiche aggiornate al 8 febbraio 2022.\"\nControversie.\nIl 22 dicembre 2020, Marconi si rende protagonista di un episodio a sfondo razziale nel corso della partita Pisa-Chievo valevole per la 14\u00aa giornata di campionato di Serie B 2020-21, durante la quale il giocatore del Pisa avrebbe espresso degli epiteti razzisti nei confronti del giocatore clivense Joel Obi. L'8 febbraio 2021 viene deferito dalla procura federale per aver utilizzato parole di contenuto discriminatorio e denigratorio per motivi di razza.\nTuttavia in data 3 marzo \u00e8 stato assolto per non aver commesso il fatto.\n La sentenza viene per\u00f2 ribaltata in appello, sanzionando il calciatore con dieci giornate di squalifica."}
{"id": "1745454", "revid": "287204", "url": "https://it.wikipedia.org/wiki?curid=1745454", "title": "Emerson Le\u00e3o", "text": ""}
{"id": "1745457", "revid": "106908", "url": "https://it.wikipedia.org/wiki?curid=1745457", "title": "Le\u00e3o", "text": ""}
{"id": "1745473", "revid": "1318658", "url": "https://it.wikipedia.org/wiki?curid=1745473", "title": "Andromeda (Euripide)", "text": "Andromeda () era una tragedia di Euripide (oggi perduta), andata in scena nel 412 a.C., nell'ambito di una trilogia che comprendeva anche l\"Elena\" dello stesso autore.\nTrama.\nL'opera riprendeva il mito di Andromeda, che conosciamo attraverso le opere di Apollodoro ed Igino. I frammenti rimasti dell'opera permettono di ricostruire la seguente trama.\nSicuramente nel prologo veniva raccontato come Andromeda era figlia di Cefeo e Cassiopea, sovrani di un territorio denominato Etiopia; Cassiopea aveva affermato che sua figlia era pi\u00f9 bella delle Nereidi e queste, offese, si erano rivolte a Poseidone perch\u00e9 punisse la superbia della donna. Il dio del mare aveva allora mandato un enorme mostro marino a devastare le coste\u02d0 da un oracolo il re Cefeo aveva saputo che l'unico modo di placare l'ira del mostro era sacrificare la figlia Andromeda, e aveva quindi deciso, spinto dai suoi sudditi, di legarla ad una roccia di fronte al mare perch\u00e9 il mostro la divorasse.\nL'opera cominciava dunque con Andromeda (gi\u00e0 legata alla roccia di fronte al mare) che, insieme al coro di coetanee, si lamentava della sua triste sorte, mentre la ninfa Eco ripeteva i suoi lamenti\u02d0\nAppariva Perseo, in volo coi suoi calzari alati, che portava con s\u00e9 la testa di Medusa da poco uccisa. Nel vedere Andromeda legata, l'eroe se ne innamorava e si rivolgeva al padre Cefeo, ottenendo la promessa di poterla sposare se fosse riuscito a salvarla.\nAppariva quindi un messaggero, che raccontava la lotta tra Perseo ed il mostro, conclusosi con la vittoria del primo\u02d0 Perseo otteneva dunque il diritto di sposare la ragazza, ma a quel punto Cefeo e Cassiopea si mostravano assai dubbiosi, poich\u00e9 l'eroe era coraggioso ma privo di ricchezze, e poich\u00e9 egli intendeva portare la ragazza con s\u00e9 nella citt\u00e0 greca di Argo. Avveniva dunque un drammatico confronto tra il re e l'eroe, e forse un altro, analogo, tra Cassiopea ed Andromeda. \u00c8 possibile che intervenisse anche Fineo, zio di Andromeda e suo pretendente.\nDi fronte al rifiuto di Perseo di rinunciare alla ragazza, Cefeo cercava allora di uccidere l'eroe ordendo un complotto (di cui purtroppo nulla sappiamo) contro di lui. Tale complotto veniva per\u00f2 sventato, e nel finale appariva \"ex machina\" la dea Atena, che probabilmente benediceva l'unione tra i due giovani, ed annunciava che i protagonisti della vicenda sarebbero stati tutti immortalati in cielo.\nCommento.\nL'opera \u00e8 andata perduta in tempi antichi (come del resto la gran parte delle opere teatrali greche), e oggi se ne conoscono solo una quarantina di frammenti, formati perlopi\u00f9 da singole frasi, derivanti da citazioni inserite in opere successive di altri autori; quasi nessun contributo \u00e8 invece venuto dagli scavi archeologici.\nA quanto sembra l\"Andromeda\" dest\u00f2 grande impressione nel pubblico ateniese, forse grazie all'inusuale tematica di amore e avventura, e ad un uso particolarmente complesso della mechan\u00e8. \u00c8 infatti molto probabile che Perseo, dotato di calzari alati, apparisse in scena proprio su quell'attrezzo. Tale fu l'impatto dell'opera nell'immaginario collettivo degli ateniesi, che essa viene citata nella commedia \"Le rane\" di Aristofane come tragedia di eccezionale valore poetico, e una scena delle \"Donne alle Tesmoforie\" dello stesso autore \u00e8 una spassosa parodia del salvataggio di Andromeda da parte di Perseo. \u00c8 anzi proprio da quest'ultima opera che viene una buona parte dei frammenti dell\"Andromeda\" oggi conosciuti. Anche Sofocle scrisse una tragedia con lo stesso titolo, anch'essa andata perduta.\nEd ecco uno dei pi\u00f9 famosi frammenti dell'opera, l'elogio di Eros:\nVoci correlate.\nAstronomia.\nCostellazioni del cielo:"}
{"id": "1745474", "revid": "599013", "url": "https://it.wikipedia.org/wiki?curid=1745474", "title": "Joachim Fritsche", "text": "Carriera.\nClub.\nDifensore, inizi\u00f2 la carriera nel 1968 con la Lokomotive Lipsia e nel 1982 approd\u00f2 al Chemie B\u00f6hlen, dove termin\u00f2 la carriera nel 1985.\nNazionale.\nCon la conta 14 presenze fatte tra il 1973 e il 1977. Partecip\u00f2 al ."}
{"id": "1745475", "revid": "307923", "url": "https://it.wikipedia.org/wiki?curid=1745475", "title": "L\u00c9 Maev", "text": "La L\u00c9 Maev (02) fu una corvetta della classe Flower che oper\u00f2, chiamandosi HMS Oxlip (K123), con la Royal Navy e poi col Seirbh\u00eds Chabhlaigh na h\u00c9ireann. Il suo nome gaelico Maev \u00e8 in onore di Medb, leggendaria regina del Connacht.\nLa Oxlip fu costruita dalla A. &amp; J. Inglis Ltd a Glasgow, in Scozia. L'ordine di costruzione venne dato dalla Royal Navy il 9 dicembre 1940 e il varo fu effettuato il 28 agosto 1941. Riportata in fabbrica per gli ultimi lavori fu ultimata il 28 dicembre 1941. Terminata la seconda guerra mondiale la corvetta fu consegnata al nascente Irish Marine Service. La nave arriv\u00f2 a Davonport il 20 dicembre 1946 dove il tenente Walter Reidy la rinomin\u00f2 Maev. Fu infine venduta alle Haulbowline Industries per la demolizione che inizi\u00f2 il 23 marzo 1972, dopo trentun anni di servizio."}
{"id": "1745477", "revid": "339392", "url": "https://it.wikipedia.org/wiki?curid=1745477", "title": "HMS Bellwort (K114)", "text": ""}
{"id": "1745480", "revid": "599013", "url": "https://it.wikipedia.org/wiki?curid=1745480", "title": "Winston Parks", "text": "Carriera.\nClub.\nEsordisce in Costa Rica col Limonense nella stagione 2000-2001. Dopo essersi fatto notare ai Mondiali U-20, durante i quali \u00e8 uno dei calciatori pi\u00f9 apprezzati, nell'estate 2001 gioc\u00f2 con l'Udinese e nel 2002 fu venduto all'. Nel 2003 pass\u00f2 alla , e nel 2005 firma per il . Quindi passa dallo Slovan Liberec all'Alajuelense.\nNel 2008 \u00e8 tornato in Europa e ha firmato per il club rumeno Politehnica Timi\u015foara nell'estate 2008. Parks ha esordito in trasferta contro l'FC Arge\u015f, dove ha giocato solo un minuto. Ha segnato i suoi primi due gol contro il CS Otopeni in un pareggio per 2-2. In una trasferta al Gloria Bistri\u0163a ha fatto la sua peggiore partita della sua carriera ed \u00e8 stato criticato dal presidente Marian Iancu e lo ha messo in lista di trasferimento.\nIl 13 agosto 2010 \u00e8 stato ceduto in prestito all'FK Khazar Lankaran con l'opzione di acquistarlo alla fine della stagione. \u00c8 stato il miglior marcatore della squadra nella stagione 2010-11.\nParks si \u00e8 accasato al Baku dall'inizio della stagione 2011-12. Dopo 9 gol in 36 presenze in tutte le competizioni con il Baku, ha lasciato il club alla fine della stagione 2012/13.\nNel settembre 2013, Parks si \u00e8 trasferito nella Primera Divisi\u00f3n della Costa Rica, con l'Uruguay de Coronado.\nIn vista della stagione 2014 estiva, Parks \u00e8 passato al Siquirre\u00f1a, squadra di seconda divisione, e nell'estate 2014 \u00e8 tornato nella sua citt\u00e0 natale per giocare per Lim\u00f3n. Si \u00e8 accasato con i Santos de Gu\u00e1piles nel gennaio 2015.\nNazionale.\nParks ha preso parte ai Campionati del Mondo Under 20 nel 1999 e 2001 in Nigeria e Argentina rispettivamente.\nSuccessivamente \u00e8 stato anche un membro della Nazionale maggiore della Costa Rica con la quale ha partecipato alla Coppa del Mondo FIFA del 2002 in Giappone e Corea del Sud, disputando due delle tre gare della squadra eliminata al primo turno, segnando il goal del definitivo 1-1 contro la Turchia all'86', dopo essere subentrato al 77'. Ha successivamente disputato la Gold Cup 2003. Dopo quel torneo non ne ha disputati ulteriori con la Nazionale costaricana, con un bilancio di 27 gare e 6 reti segnate tra il 2001 e il 2011."}
{"id": "1745484", "revid": "713168", "url": "https://it.wikipedia.org/wiki?curid=1745484", "title": "\u00d3engus II dei Pitti", "text": "La tradizione lo associa col culto di Sant'Andrea e con la bandiera della Scozia. La sua famiglia discenderebbe da re \u00d3engus mac Fergusa, che era probabilmente originaria di Circinn (da alcuni studi collocata nella regione storica di Mearns). \u00d3engus, insieme al fratello, figlio di Eog\u00e1n e nipote di Domnall, viene incluso nei \"Duan Albanach\". Si pensa che il nipote di \u00d3engus, Domnall, regnasse sulla D\u00e1l Riata proprio in questo stesso periodo (ca. 811\u2013835) \u00d3engus mor\u00ec nell'834 e questo \u00e8 l'unico evento del suo regno ricordato dalle fonti annalistiche irlandesi, insieme al fatto che a lui succedette il nipote Drest mac Caustant\u00edn. Il figlio di \u00d3engus, Eog\u00e1n, sal\u00ec in seguito sul trono e fu ucciso in battaglia dai Vichinghi insieme al fratello nell'839."}
{"id": "1745496", "revid": "339392", "url": "https://it.wikipedia.org/wiki?curid=1745496", "title": "HMS Oxlip", "text": ""}
{"id": "1745499", "revid": "339392", "url": "https://it.wikipedia.org/wiki?curid=1745499", "title": "HMS Oxlip (K123)", "text": ""}
{"id": "1745507", "revid": "594715", "url": "https://it.wikipedia.org/wiki?curid=1745507", "title": "Rivista letteraria", "text": "Una rivista letteraria \u00e8 una pubblicazione che si occupa di letteratura e che offre spazi a scrittori e poeti, affermati o esordienti, per proporre al pubblico le loro opere. Fino al secolo scorso la pubblicazione su una rivista si poneva come una tappa fondamentale per chi volesse entrare nel mondo delle lettere.\nIn moltissime biografie di scrittori del passato l'esperienza della rivista letteraria rappresentava l'inizio della loro carriera."}
{"id": "1745513", "revid": "2128848", "url": "https://it.wikipedia.org/wiki?curid=1745513", "title": "Nebulosa Fiamma", "text": "La Nebulosa Fiamma \u00e8 una nebulosa diffusa visibile nella costellazione di Orione.\nSi trova a 1 grado dall'equatore celeste, molto vicina alla brillantissima stella Alnitak, tanto da venirne quasi oscurata dalla sua luminosit\u00e0. Fa parte del grande Complesso nebuloso molecolare di Orione e pu\u00f2 essere osservata con un potente telescopio; nelle foto a lunga posa o digitali la sua estensione pu\u00f2 arrivare ad oltre mezzo grado di diametro.\nOsservazione.\nSi tratta di una grande regione H II visibile poco ad est della brillante Alnitak; la sua caratteristica fisica principale, che le conferisce pure il nome, \u00e8 una grande banda scura di polveri che l'attraversa da nord a sud, allargandosi progressivamente e conferendo alla parte brillante della nebulosa una forma a fiamma; la sorgente illuminante non \u00e8, come potrebbe sembrare, Alnitak, poich\u00e9 questa stella si trova a circa , dunque in primo piano a una distanza quasi dimezzata rispetto alla nebulosa. La fonte potrebbe essere un giovane ammasso di circa 300 stelle scoperte nella parte meridionale della nube nel corso degli anni novanta, le cui componenti possiedono una magnitudine apparente che arriva fino alla tredicesima, o anche meno luminose; oltre a queste sono note alcune sorgenti nel lontano infrarosso, di cui due sono associate a protostelle di classe 0.\nIl periodo migliore per la sua osservazione nel cielo serale va da dicembre ad aprile, e grazie alla sua posizione, pochissimi gradi a sud dell'equatore celeste, \u00e8 ben osservabile da tutte le aree popolate della Terra.\nCaratteristiche.\nLa principale fonte ionizzatrice dei gas sarebbe una stella blu di sequenza principale di classe spettrale O8, catalogata come IRS2b; una seconda sorgente, nota come IRS2, contribuirebbe notevolmente nel fenomeno della ionizzazione. Entrambe le stelle mostrano un eccesso di radiazione infrarossa, e in particolare IRS2 appare anche associata ad una sorgente di onde radio ultracompatta, G206.543-16.347, dalla natura sconosciuta; l'eccesso di radiazione infrarossa fa pensare che IRS2 sia una stella di classe spettrale B circondata da un denso disco di accrescimento. Queste ed altre sorgenti sono state identificate gi\u00e0 a partire dagli anni ottanta: fra queste vi sono IRS1, IRS4 e IRS5, ritenute anch'esse partecipanti alla ionizzazione, assieme a IRS3, la quale consiste non di una singola sorgente ma di un sistema multiplo di stelle.\nAnalizzando ai raggi X la banda oscura sono state scoperte alcune sorgenti di raggi X dalla luminosit\u00e0 e caratteristiche paragonabili a quelle delle giovani stelle T tauri: le regioni centrali della nube pertanto sembra che possano ospitare delle stelle di questo tipo. La temperatura del plasma della regione sembra inoltre essere pi\u00f9 elevata rispetto a quanto osservato in regioni simili; ci\u00f2 \u00e8 indice del fatto che le stelle T\u00a0Tauri generatrici di calore possiedono una temperatura molto elevata, pi\u00f9 simile a quella delle giovani protostelle osservate nella regione della Nebulosa di Orione, piuttosto che delle regioni di formazione stellare di piccola massa."}
{"id": "1745515", "revid": "1728", "url": "https://it.wikipedia.org/wiki?curid=1745515", "title": "Giacomo VII di Scozia", "text": ""}
{"id": "1745516", "revid": "990063", "url": "https://it.wikipedia.org/wiki?curid=1745516", "title": "Strada statale 389 di Buddus\u00f2 e del Correboi", "text": "La strada statale 389 di Buddus\u00f2 e del Correboi (SS 389) \u00e8 una strada statale italiana che taglia longitudinalmente la parte orientale della Sardegna. Attualmente \u00e8 composta da due tronconi distinti, a seguito della realizzazione di un tratto in variante intermedio.\nPercorso.\nIl primo tratto ha inizio da Monti, innestandosi sulla nuova strada ANAS 319 di Monti (tratto dismesso della strada statale 199 di Monti) per proseguire in direzione di Al\u00e0 dei Sardi, Buddus\u00f2 (dopo il quale entra nella Provincia di Nuoro), Bitti fino a Nuoro. Termina dopo esser usciti dalla citt\u00e0 a sud e incrociato la circonvallazione di Nuoro, dopo 102,100\u00a0km.\nIl secondo tratto ha inizio dal termine della SS 389 var nei pressi del bivio di Villagrande Strisaili in corrispondenza del km 171,200 e termina dopo pochi chilometri innestandosi sulla strada statale 198 di Seui e Lanusei (lunghezza pari a 8,000\u00a0km).\nIl tratto centrale \u00e8 stato dismesso il 7 marzo 1997 a seguito della costruzione della SS 389 var, caratterizzata da un tracciato molto pi\u00f9 lineare che permette un attraversamento pi\u00f9 veloce della zona del Gennargentu. La porzione dismessa tra lo svincolo di Fonni e il paese stesso \u00e8 stata inserita nell'itinerario della SS 389 dir/B, mentre la restante parte \u00e8 stata consegnata alla Provincia di Nuoro che ne ha attualmente chiusa al transito una consistente parte, destinata al solo transito locale per attivit\u00e0 agro-pastorali. Questo tratto ha inizio dall'uscita sud di Nuoro. Attraversa i centri di Mamoiada e Fonni, valicato il passo di Correboi, attraversa la frazione villagrandese di \"Villanova Strisaili\" e termina sulla SS389 var nei pressi di quest'ultimo centro abitato.\nLa parte di nuova costruzione venne inizialmente integrata nell'itinerario della SS 389 stessa, salvo venir poi riclassificata provvisoriamente nel corso del 1997 come nuova strada ANAS 318 Nuoro-Villagrande, ed infine classificata SS 389 var negli anni 2000.\nLa strada dal percorso lungo e tortuoso \u00e8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa.\nNel tratto che va dalla zona di Pratosardo, alle porte di Nuoro, fino a Buddus\u00f2, la strada attraversa delle foreste di Sughero ad oggi ancora utilizzate per la produzione del sughero. Tra Bitti e Buddus\u00f2 il percorso costeggia la nuraghe Loelle.\nStrada statale 389 var Nuoro-Lanusei.\nLa strada statale 389 var Nuoro-Lanusei (SS 389 var), gi\u00e0 \"nuova strada ANAS 318 Nuoro-Villagrande (NSA 318)\", \u00e8 una strada statale italiana, variante al tracciato della SS 389 nel tratto tra Nuoro e il lago alto del Flumendosa.\nSi presenta a carreggiata unica con una corsia per senso di marcia, perlopi\u00f9 priva di incroci a raso. La sua classificazione \u00e8 stata controversa, essendo stata in un primo tempo inserita direttamente nell'itinerario della SS 389, poi definita come NSA 318, ed infine negli anni 2000 classificata come SS 389 var.\nStrada statale 389 dir/A di Buddus\u00f2 e del Correboi.\nLa strada statale 389 dir/A di Buddus\u00f2 e del Correboi (SS 389 dir/A) \u00e8 una strada statale italiana che si snoda in Sardegna.\nRappresenta una diramazione della SS 389 che dall'abitato di Buddus\u00f2 si congiunge con la strada statale 128 bis Centrale Sarda, altra arteria che attraversa la zona del Monteacuto.\nStrada statale 389 dir/B di Buddus\u00f2 e del Correboi.\nLa strada statale 389 dir/B di Buddus\u00f2 e del Correboi (SS 389 dir/B) \u00e8 una strada statale italiana che si snoda in Sardegna.\nLa strada ha subito diverse revisioni dell'itinerario seguendo in parte le sorti della SS 389. Nasce come diramazione che dall'innesto con la SS 389 presso Fonni raggiunge il lago di Gusana innestandosi sulla strada statale 128 Centrale Sarda.\nCon la costruzione del tratto a scorrimento veloce della SS 389 e la sua momentanea inclusione nell'itinerario della SS 389 stessa, il caposaldo iniziale della diramazione viene spostato da Fonni allo svincolo per la stessa sulla variante della SS 389, all'altezza del km 122 circa. La lunghezza arriva quindi a 16,852.\nNel 2011, la revisione delle chilometriche fissa la lunghezza in 16,593\u00a0km, di cui il tratto storico lungo 6,674\u00a0km e il tratto ex SS 389 lungo 9,650."}
{"id": "1745517", "revid": "183483", "url": "https://it.wikipedia.org/wiki?curid=1745517", "title": "Complesso di Orione", "text": ""}
{"id": "1745519", "revid": "339392", "url": "https://it.wikipedia.org/wiki?curid=1745519", "title": "Wilhelm Emmanuel Freiherr von Ketteler", "text": ""}
{"id": "1745528", "revid": "1718925", "url": "https://it.wikipedia.org/wiki?curid=1745528", "title": "Mauro Pili", "text": "Nella sua carriera politica ha ricoperto per due legislature l'incarico di sindaco della citt\u00e0 di Iglesias, \u00e8 stato presidente della Regione Autonoma della Sardegna nel 1999 e dal 2001 al 2003, nonch\u00e9 parlamentare eletto alla Camera dei deputati per tre legislature, dal 2006 al 2018 nelle file di Forza Italia prima e Il Popolo della Libert\u00e0 poi.\nBiografia.\nGli esordi da giornalista.\nFiglio dell'ex assessore e consigliere regionale socialista Domenico Pili, ha iniziato la sua carriera professionale da giornalista scrivendo per \"La Nuova Sardegna\" e collaborando con l'emittente regionale Sardegna Uno. Tuttavia, \u00e8 attivo in politica sin dalla giovent\u00f9 e si avvicina in un primo momento ai socialisti muovendosi per il referendum contro le basi NATO in Sardegna. Nel 1990 crea ad Iglesias la lista civica Nuova Via, per presentarsi alle elezioni comunali.\nSindaco di Iglesias.\nNell'agosto del 1993 il sindaco di Iglesias annuncia le dimissioni e Mauro Pili con l'appoggio di un'altra lista civica si candida a sindaco della citt\u00e0 mineraria. Il 23 novembre 1993 Mauro Pili con la sua lista civica va al ballottaggio e il 5 dicembre vince il ballottaggio diventando sindaco di Iglesias. Le sue preoccupazioni maggiori sono state la riconversione delle miniere e il riportare l'acqua corrente nelle case di Iglesias. Allo scadere del mandato, Pili viene riconfermato sindaco: lo rester\u00e0 fino al 1999 quando, durante il periodo pre-elettorale per la nascita del nuovo consiglio regionale sardo, La Nuova Sardegna mette Pili nei piani di Silvio Berlusconi e della sua Forza Italia.\nElezioni regionali del 1999.\n1\u00b0 incarico.\nNel 1999 Mauro Pili si dimette da sindaco per candidarsi alla Presidenza della Sardegna, sostenuto dal Polo per la Sardegna che comprendeva Forza Italia, Alleanza Nazionale, CCD e i Riformatori Sardi.\nAl primo turno Mauro Pili non raggiunge la vittoria ma prende il 49,60% dei voti ed \u00e8 dunque necessario il ballottaggio che vince con il 54% dei voti, ma \u00e8 una vittoria di Pirro.\nLa legge regionale di quell'epoca consent\u00ec al centro-sinistra di ottenere 37 rappresentanti al Palazzo di Via Roma (sede del Consiglio Regionale) contro i 35 di Pili, mentre i non appartenenti ai due poli saranno 8.\nPer questo motivo Pili chiede la fiducia al Consiglio Regionale, che si esprime con 39 voti favorevoli e 40 contrari: Pili non ottiene la fiducia ed \u00e8 costretto a dimettersi dalla Presidenza della Regione.\nAll'elezione del nuovo capo del governo regionale, Mauro Pili viene eletto per la seconda volta, ma anche stavolta i numeri per la fiducia non sono comunque sufficienti.\n2\u00b0 Incarico.\nIl 16 ottobre 2001 il Presidente della Giunta Regionale Mario Floris si dimette e con 43 voti favorevoli e l'astensione dell'opposizione, Mauro Pili diventa il nuovo Presidente della Regione Sardegna.\nIl clima per\u00f2 non sereno e nel 2003, nella votazione a scrutinio segreto della finanziaria, si arriver\u00e0 all'ennesima mozione di sfiducia nei suoi confronti.\nPili riesce a superare questa burrasca e ne supera anche un'altra, il 22 luglio 2003 rimanendo Presidente della Regione Sardegna con 38 voti; la crisi del centro-destra \u00e8 per\u00f2 ormai palese e nell'agosto del 2003 rassegna ancora una volta le dimissioni da Presidente.\nElezioni regionali del 2004.\nAl termine della tormentata legislatura 1999-2004 \u00e8 tempo per i sardi di tornare alle urne: il Polo delle Libert\u00e0, nel frattempo diventato Casa delle Libert\u00e0, \u00e8 coalizione di governo da ormai 3 anni e il suo leader Silvio Berlusconi dichiara di volere solo il suo delfino sardo come candidato governatore. Nel frattempo \u00e8 cambiata la legge regionale e sono cambiati anche gli avversari: principale antagonista di Pili si riveler\u00e0 subito il candidato della coalizione di centro-sinistra, il proprietario di Tiscali Renato Soru.\nLa coalizione di centro-destra prende il nome di Sardegna Unita\u00a0\u2013 Mauro Pili Presidente e al fianco del candidato presidente, tra gli altri, si schiera anche il proprietario del Cagliari Massimo Cellino. Alle elezioni regionali del 12-13 giugno 2004 Pili esce sconfitto al primo turno con il 40,50% dei voti contro il 50,10% di Soru.\nPili rester\u00e0 all'opposizione per due anni prima di affrontare una nuova fase politica della sua vita.\nDeputato nazionale.\nElezioni politiche del 2006.\nNel 2001 Silvio Berlusconi d\u00e0 l'incarico a Pili di guidare Forza Italia in Sardegna. Pili accetta ma decide di non candidarsi per un posto di deputato rimanendo in Sardegna. Nel 2006 per\u00f2 Pili \u00e8 inserito nella lista di Forza Italia per gli eleggibili in parlamento (come \u00e8 noto non si esprimono preferenze) e, nonostante la sconfitta sia nazionale sia a livello regionale, riesce comunque a garantirsi uno scranno a Palazzo Montecitorio.\nI problemi che Pili vuole portare all'attenzione della camera riguardano principalmente la Sardegna e il ruolo a livello nazionale, ma il suo periodo all'opposizione dura appena 20 mesi vista la caduta del Governo Prodi II.\nElezioni politiche del 2008.\nIl 13 e 14 aprile 2008 gli italiani sono chiamati di nuovo alle urne per eleggere il Parlamento, in conseguenza dello scioglimento delle Camere della XV legislatura. Al contrario del 2006, la campagna elettorale questa volta \u00e8 breve e in Sardegna Pili si impegna a girare le piazze insieme agli altri candidati del neonato Popolo della Libert\u00e0 nella circoscrizione Sardegna, tra cui Salvatore Cicu, Luca Barbareschi e Settimo Nizzi. Il PdL, in coalizione con il Movimento per le Autonomie al sud e con la Lega Nord al nord, vincer\u00e0 le elezioni e Pili, terzo candidato in lista dopo Berlusconi e Gianfranco Fini, viene confermato deputato alla Camera. In realt\u00e0 verr\u00e0 poi eletto come capolista in quanto i due leader di FI e AN sceglieranno un'altra circoscrizione.\nElezioni politiche del 2013 e uscita dal PdL.\nAlle elezioni politiche italiane del 2013 Pili \u00e8 rieletto deputato per la Sardegna con il Popolo della Libert\u00e0. Tuttavia, nell'ottobre dello stesso anno, decide di lasciare il PdL per rappresentare la componente regionalista sarda \"Unidos\" nel Gruppo misto. Non viene candidato nelle elezioni politiche del 2018.\nElezioni regionali del 2014.\nPer le Elezioni regionali in Sardegna del 2014 si presenta, senza successo, come candidato presidente con la lista \"Unidos\".\nL'ultima candidatura e il ritorno al giornalismo.\nAlle Elezioni regionali 2019 \u00e8 nuovamente candidato presidente con la lista \"Sardi Liberi\", che racchiude sia indipendentisti progressisti come ProgReS, sia sardisti di centrodestra fuori dalla sfera del Partito Sardo d'Azione. Tuttavia il 2,13% \u00e8 un risultato deludente e Pili decide di abbandonare la politica attiva.\nIl 4 luglio 2020 viene annunciata sulle colonne de \"L'Unione Sarda\" a firma dell'editore Sergio Zuncheddu, la nomina a caporedattore del giornale, con inoltre la responsabilit\u00e0 di sviluppare e coordinare le inchieste regionali e locali multimediali e di seguire giornalisticamente il ruolo de \"L\u2019Unione Sarda\", Videolina e Radiolina nei social network.\nVicende giudiziarie.\nIl 9 aprile 2013 viene iscritto nel registro degli indagati per falso ideologico: recatosi in visita in carcere al presidente del Cagliari Massimo Cellino, accompagnato dall'ex campione Gigi Riva, avrebbe fatto passare Riva come suo portaborse per poter entrare senza problemi. Sono indagati anche Riva e l'editore de L'Unione Sarda, Sergio Zuncheddu. Riva ha subito addossato le colpe al deputato il quale, prima di entrare in carcere, gli avrebbe fatto firmare un foglio nel quale era qualificato come suo portaborse. In seguito Riva \u00e8 stato prosciolto da ogni addebito relativo alla vicenda."}
{"id": "1745543", "revid": "1718925", "url": "https://it.wikipedia.org/wiki?curid=1745543", "title": "Pace di Fenice", "text": "La pace, o trattato, di Fenice fu il trattato che pose termine alla prima guerra macedonica, nel 205 a.C., nella citt\u00e0 di Fenice.\nAntefatto.\nL'equilibrio politico tra la Macedonia di Filippo V e la Lega etolica era stato scosso dalla guerra tra Roma e Cartagine. Mentre il macedone cercava di migliorare la sua posizione, inviando una flotta con degli ambasciatori ad Annibale, che occupava una parte del territorio italiano, Roma cercava di confinarlo con le sue truppe nella zona orientale della provincia illirica.\nDopo due tentativi falliti di conquistare questa provincia via mare, tra il 214 e il 212 a.C., riusc\u00ec comunque a prendere il controllo del porto di Lissus e a far capitolare la provincia.\nA questo punto del conflitto, Roma riusc\u00ec a convincere gli Etoli in un'alleanza contro Filippo, e la guerra prosegu\u00ec per altri due anni, con vittorie minori da parte degli alleati, a cui si unirono alcune delle \"poleis\" greche. Quando per\u00f2 i romani si ritirarono, le forze di Filippo ricominciarono la loro avanzata, ribaltando le sorti del conflitto, che termin\u00f2 con i macedoni che riguadagnavano le loro posizioni precedenti, convincendo i romani e gli etoli a firmare un trattato di pace.\nIl trattato.\nIl trattato riconosceva formalmente la posizione favorevole della Macedonia, concedendo i territori precedentemente appartenenti all'Illiria, ad esempio l'Atintania, ma in dipendenza del consenso del Senato romano.\nRoma avrebbe mantenuto il controllo di Parthini, Dimallum, Bargulum ed Eugenium."}
{"id": "1745555", "revid": "1347902", "url": "https://it.wikipedia.org/wiki?curid=1745555", "title": "Cheng Han", "text": "Il regno di Cheng Han (cinese semplificato: \u6210\u6c49; cinese tradizionale: \u6210\u6f22; pinyin: Ch\u00e9ngh\u00e0n) (303 o 304-347) fu uno dei Sedici regni durante la dinastia J\u00ecn in Cina. \nComposizione.\nEra costituito da due stati, il regno di Cheng (\u6210 Ch\u00e9ng) proclamato nel 304 da Li Xiong, e il regno di Han (\u6c49 H\u00e0n) istituito nel 338 da Li Shou. Poich\u00e9 erano entrambi retti dalla famiglia Li di etnia Di, gli storici cinesi tendono a considerarli come un singolo stato Cheng Han, mentre i testi occidentali spesso li considerano separatamente.\nTutti i sovrani del regno di Cheng Han si dichiaravano \"imperatori\".\nStoria.\nLa data di fondazione comunemente accettata \u00e8 il 304, anche se nel 303 Li Te aveva dato inizio ad una nuova era di regno. A quel tempo, tuttavia, Li Te non aveva ancora rivendicato per s\u00e9 alcun titolo imperiale."}
{"id": "1745558", "revid": "287204", "url": "https://it.wikipedia.org/wiki?curid=1745558", "title": "Blue Galaxy", "text": "La Blue Galaxy \u00e8 una nave traghetto appartenente alla compagnia di navigazione greca Blue Star Ferries. Di costruzione giapponese, aveva in precedenza prestato servizio per la Anek Lines dal 2000 al 2014, con il nome di \"Lefka Ori\". \nServizio.\nVarata nel 1991 in Giappone con il nome di \"Hercules\", fu utilizzata insieme alla gemella \"Hermes\" su collegamenti tra Iwanai, Muroran e Naoetsu. Nel 1999 fu venduta, sempre in coppia con la gemella, alla greca Anek Lines, che la sottopose a lavori di ristrutturazione nei cantieri Perama. Inizialmente rinominata \"Kriti V\", fu ribattezzata \"Lefka Ori\" (dal nome di un massiccio montuoso dell'isola di Creta) prima dell'entrata in servizio, avvenuta nell'estate del 2000. Fu immessa da Anek Lines su un collegamento tra Trieste, Igoumenitsa, Corf\u00f9 e Patrasso insieme alla gemella \"Sophokles V.\" fino al 2005, quando lo scalo italiano pass\u00f2 a Venezia.\nIl traghetto fu impiegato stabilmente da Anek Lines su questa rotta fino al febbraio 2012, con l'eccezione di un breve noleggio, a fine stagione 2007, alla algerina CNAN. In seguito, anche a causa della grave crisi economica greca, la nave e la gemella furono poste in disarmo e noleggiate ad una compagnia sudcoreana, arrivando in estremo Oriente in estate. Fecero ritorno in Grecia a fine 2013.\nNell'agosto 2014 fu venduta alla Hellas 2 Leasing Maritime Co insieme alla gemella, per un totale di 21 milioni di Euro Nel 2015 la nave fu rinominata \"Blue Galaxy\" e noleggiata alla Blue Star Ferries, entrando in servizio nei collegamenti da e per Creta dopo essere stata sottoposta a dei lavori di ristrutturazione. "}
{"id": "1745560", "revid": "74801", "url": "https://it.wikipedia.org/wiki?curid=1745560", "title": "Arsenio da Armo", "text": "Le origini.\nNon vi sono notizie certe circa le sue origini. Il dibattito \u00e8 quindi aperto e attende una soluzione conclusiva. La tradizione e gli storici che finora hanno scritto su di lui lo ritengono originario di Reggio, dove nacque presumibilmente attorno all'810.\nL'unica notizia certa \u00e8 che trascorse l'ultima parte della sua vita ad Armo, dove mor\u00ec.\nAgiografia.\nAlla tenera et\u00e0 di quindici anni si dedic\u00f2 a un rigido misticismo, secondo le regole degli asceti greci di Calabria, e divent\u00f2 monaco.\nCi\u00f2 che lo contraddistingueva dagli altri monaci bizantini del suo tempo, quasi tutti laici anacoreti, \u00e8 che egli era anche un sacerdote. Era dedito sia alla preghiera che al lavoro manuale, che esercitava in piena solitudine.\nUn giovane di nome Elia, anch'egli di Reggio, sentendosi chiamato alla vita monastica fu inviato da lui da un monaco romano, Ignazio. Arsenio stesso gli recise i capelli, gli impose l'abito della penitenza e lo tratt\u00f2 pi\u00f9 come un figlio che come un confratello.\nStabilitisi presso la chiesa di S. Lucia di Mindino (l'odierna Pindino), vicino Condera, dovettero subire la prepotenza di un prete della metropoli che aveva usurpato il podere che essi coltivavano per il proprio sostentamento. Arsenio ed Elia dovettero fare ricorso al tribunale dello stratega che governava la regione, Niceta Boterita. Questi, corrotto dal prete, invece di fare giustizia rifiut\u00f2 le loro richieste, e, anzi, fece percuotere a sangue Elia che lo richiamava al suo dovere. Arsenio, di fronte a quel sopruso, invoc\u00f2 la giustizia divina: \u00abSanta martire di Cristo, noi siamo ingiustamente battuti! Signore, giudica con giustizia!\u00bb. Quella stessa notte lo stratega venne colpito da un violento male; richiamato il Santo nel tentativo di porre rimedio all'ingiustizia commessa, questi gli predisse invece la morte imminente che sopraggiunse tre giorni dopo.\nDa Condera ad Armo.\nA causa di questi avvenimenti i due monaci si trasferirono verso l'interno stabilendosi in una fertile vallata presso la chiesetta di S. Eustrazio, a ridosso del paese chiamato Armo. Qui trascorrevano il tempo in piena solitudine, nella preghiera continua e nella contemplazione, in esercizi di mortificazione estenuante e in digiuni che duravano a volte un'intera settimana.\nArsenio venne presto arricchito del dono del discernimento degli spiriti: durante la S. Messa, nel momento in cui portava a termine la consacrazione, vedeva i volti di alcuni fedeli rischiararsi, divenire luminosi e lanciare raggi, mentre i volti di altri li vedeva oscurarsi e diventare neri come pentole bruciate. Perci\u00f2 il Santo esortava tutti dicendo: \u00abSe qualcuno \u00e8 oscurato da un ricordo di malvagit\u00e0, se qualcuno \u00e8 infangato da appetiti carnali e da ogni impurit\u00e0, non osi avvicinarsi a questo Fuoco divino prima d'aver corretto se stesso per mezzo di un sincero pentimento\u00bb. Quindi assicurava i fedeli dicendo: \u00abCredete a me, fratelli, che coloro i quali nella fatica e nella pena si guadagnano il loro pane, e offrono il loro sovrappi\u00f9 per il sostegno dei bisognosi, con pura coscienza partecipano ai divini Misteri, sono purificati dai loro errori e lampeggia il volto della loro anima. Coloro che nell'aspetto esteriore, nel corpo, sono abbelliti da vesti bianche e rosse, internamente sono pieni di odio e macchia carnale, costoro diventano oscuri nel volto dell'anima come quelli che indegnamente partecipano al pane divino\u00bb.\nIl Bios di Elia racconta anche di quando Arsenio cercava di convertire un mercante di schiavi, ponendo fine a quella sua attivit\u00e0 cos\u00ec infamante. Ma il mercante non diede importanza all'avvertimento e poco dopo mor\u00ec. La vedova fece al santo delle offerte, affinch\u00e9 celebrasse una messa in suffragio. Ma durante la Liturgia, quando Arsenio stava per pronunciare il nome del mercante, per tre volte gli apparve un angelo che con una mano gli teneva la veste e con l'altra gli chiudeva la bocca. Il Santo cap\u00ec allora che nessun suffragio avrebbe potuto salvare l'anima di quell'infelice: restitu\u00ec alla vedova il suo denaro e dedic\u00f2 la Messa ad un mendicante di Armo che era morto in quei giorni. L'anima del povero, liberata dalla pena, gli apparve gioiosa e lo ringrazi\u00f2 delle sue preghiere che Arsenio gli aveva voluto rivolgere.\nArsenio amava dire che certi peccati sono leggeri come paglia o fieno, e facilmente vengono cancellati, ma altri sono pesanti come il ferro o il piombo, come sono adulteri e omicidi, o il furto e l'odio: questi difficilmente verranno rimessi.\nLa fuga in Grecia.\nAvvisati da una visione dell'arrivo dei Saraceni, i Santi fuggirono da Armo, e da Reggio s'imbarcarono per Patrasso, in Grecia. Qui, accolti con grandi onori dal vescovo e dal popolo, vissero ritirati in una torre fuori dalla citt\u00e0 che, precedentemente infestata dai demoni, era stata da loro liberata.\nUn giorno, invitato dal vescovo a prendere un bagno con lui alle terme, Arsenio si immerse nell'acqua che prima aveva benedetto e subito l'intero luogo si rese odoroso di un profumo soavissimo: i presenti fuggirono spaventati e da allora il bagno venne chiuso, ma ancora dopo diversi anni coloro che si avvicinavano alla porta potevano sentire quell'odore, e la fama del miracolo si diffuse presto in tutte le province vicine.\nIl ritorno ad Armo.\nTrascorsi otto anni, dopo aver superato le resistenze del vescovo e del popolo di Patrasso che non volevano farli partire, i due Santi ritornarono ad Armo presso la chiesa di S. Eustrazio. Qui ricevettero la visita di un altro austero asceta, loro fraterno amico: Sant'Elia di Enna. Egli, a fronte delle lamentele di Arsenio per essere detestato da Dio in quanto non aveva ricevuto come il primo il dono della profezia, gli rispose chiedendogli di raccontare cosa vedesse quando celebrava la divina Liturgia. Cos\u00ec ai presenti fu rivelato che Arsenio offriva il santo sacrificio stando in mezzo a un fuoco spirituale e da questo fuoco prendeva il corpo e il sangue di Nostro Signore Ges\u00f9 Cristo e che durante tutta la celebrazione della messa egli contemplava lo Spirito Santo come un fuoco scendere sull'altare e circondarlo, per cui non cessava di versare lacrime.\nPoco tempo dopo, ammalatosi gravemente, Arsenio mor\u00ec, ed Elia ne depose le spoglie nel tempio del Santo martire Eustrazio.\nIn seguito S. Elia testimoni\u00f2 come il suo antico maestro gli apparisse continuamente esortandolo e incoraggiandolo in ogni difficolt\u00e0 e tribolazione e come, dopo alcuni anni, giunti i Saraceni fino alla chiesa di S. Eustrazio e visto il sepolcro, credettero che vi fosse celato un tesoro. Scoperchiata la tomba, trovarono il corpo del Santo intatto, magnificamente composto nelle vesti sacerdotali; per spregio decisero allora di bruciarlo, ma ogni loro tentativo si risolse in un fallimento. Impressionati dal prodigio fuggirono. S. Elia, uscito dal castello, rese onore al corpo di S. Arsenio e lo seppell\u00ec nuovamente.\nIl culto.\nLa commemorazione liturgica ricorre il 15 gennaio, secondo il calendario della Chiesa cattolica, e il 18 maggio, secondo il calendario ortodosso."}
{"id": "1745569", "revid": "122627221", "url": "https://it.wikipedia.org/wiki?curid=1745569", "title": "Ripattoni", "text": "Ripattoni \u00e8 una frazione del comune di Bellante (provincia di Teramo).\nStoria.\nIl nome Ripattoni (in alcuni documenti Ripattone) deriva da \"Ripa Actonis\", ossia \"Rupe di Attone\". \nIl toponimo fa riferimento alla posizione del borgo, situato nei pressi di rupi a strapiombo, e al feudatario Attone di Todino, capostipite dei signori di Bellante.\nNon si conosce la data di costruzione del paese. \nSi ipotizza che la costruzione di Ripattoni anticipi quella di Bellante grazie al fatto che la sua posizione a strapiombo favorisse la difesa. \nNel torrione baronale si rinvengono tecniche costruttive che precedono l'anno 1000, intorno al quale si presume sia stato costruito Bellante. \nAntiche informazioni derivano dal documento chiamato \"Catalogus baronum\".\nNel maggio 1286 Ripattoni fu incendiata nel corso della \"guerra dei baroni teramani\" contro le truppe di Carlo I d'Angi\u00f2. \nI baroni erano guidati da Gualtieri junior di Bellante.\nIn quel momento Ripattoni era in possesso di \"Matteo di Canzano\" che non aveva aderito alla lega e che era rimasto fedele al francese. \nL'episodio dimostra che nel 1286 Ripattoni non era pi\u00f9 in possesso dei signori di Bellante.\nRimasto per secoli sotto il dominio di diverse famiglie aristocratiche (principalmente i Duchi di Atri, della casata Acquaviva), nel periodo borbonico il paese venne eretto a comune; dopo l'Unit\u00e0 d'Italia, il Comune di Ripattoni fu soppresso ed il suo territorio, comprendente la frazione di S. Mauro, fu accorpato a Mosciano Sant'Angelo. Nel 1929 Ripattoni divenne frazione di Bellante; tra gli anni '70 e '80, infine, i nuovi quartieri sviluppati lungo la S. S. 80, fino ad allora noti come \"Ripattoni Stazione\", vennero denominati \"Bellante Stazione\".\nMonumenti e luoghi d'interesse.\nTorre degli Acquaviva e torrione circolare.\nIl monumento pi\u00f9 caratteristico del paese, visibile anche a diversi chilometri di distanza, \u00e8 la Torre degli Acquaviva a pianta quadrangolare. Gi\u00e0 dal 1150 svetta sul borgo di Ripattoni. Nata per scopi militari, dovuti alla posizione strategica in cui sorge, ha subito nel corso degli anni varie trasformazioni. Con l'entrata di Ripattoni nel feudo degli Acquaviva nel 1279, il borgo fu fortificato e probabilmente fu fortificata anche la torre. Sui quattro lati, la struttura presenta una diastasi centrale che lascia pensare a una parte aggiunta, coronata con una merlatura ghibellina tipica delle fortezze acquavivane. A seguito della costruzione della chiesa di San Giustino, la torre medievale perde la sua funzione militare, diventando campanile della parrocchia, e, pi\u00f9 tardi, torre civica. Oggi la struttura, realizzata in pietre e laterizi, \u00e8 ancora imponente, nonostante la totale scomparsa dei merli che la coronavano. Sono visibili anche i resti delle aperture medievali, alcune delle quali chiuse nel Novecento. Un intervento di consolidamento, negli anni trenta del '900, ha portato alla realizzazione di un muro di sostegno a scarpa, a seguito della perizia svolta da Francesco Patella, tutt'ora visibile nella parte inferiore.\nUna torre molto pi\u00f9 piccola, a pianta circolare, realizzata con ciottoli e apparentemente pi\u00f9 antica, si trova nella parte bassa del borgo, sul versante meridionale, ed \u00e8 nota come \"il torrione\"; nella stessa area \u00e8 visibile un lacerto di muro con una apertura ad arco, forse un'antica porta della scomparsa cinta muraria.\nChiesa di San Silvestro e San Giustino.\nAi piedi della torre maggiore, si trova la chiesa di S. Silvestro e S. Giustino. Si tratta di un edificio risalente agli anni 1882-1883, costruito in sostituzione di una chiesa pi\u00f9 antica, sempre col titolo di San Silvestro, che sorgeva qualche metro pi\u00f9 a ovest, verso il dirupo. Due manufatti in pietra scolpita, presenti nel tempio attuale, provengono probabilmente dalla chiesa precedente: il fonte battesimale ed un capitello medievale riutilizzato come acquasantiera. Anche un grande quadro della Madonna del Rosario, con i santi Domenico, Caterina, Silvestro (quest'ultimo raffigurato con il paese di Ripattoni tra le braccia, ed il cartiglio \"S. Silvester P. Ripactonis Patronus\"), recante la data 1756 (che per\u00f2 \u00e8 forse l'anno di un rimaneggiamento) e appartenente alla vecchia chiesa, \u00e8 oggi custodito nell'edificio ottocentesco. Quest'ultimo \u00e8 a navata unica, con soffitto a volta ribassata; degli altari laterali, demoliti, restano le nicchie con alcune statue di santi, mentre sono integralmente conservati gli affreschi degli anni '30: il catino absidale \u00e8 decorato da immagini del Cristo e dello Spirito Santo fra gli angeli, la volta della navata ha un dipinto, recante la firma del pittore teramano Ugo Sforza e la data 1937, con un santo vescovo, presumibilmente Giustino, che veglia su Ripattoni dal cielo.\nPalazzo Saliceti.\nAltro edificio di rilievo \u00e8 Palazzo Saliceti, che apparteneva in realt\u00e0 alla famiglia di Maria Giuseppina Ippoliti, madre del patriota Aurelio Saliceti. La data di costruzione dell'edificio si colloca tra il XVI e il XVII secolo. Nel piano terra del Palazzo, attualmente riaperto e reso agibile alcuni anni dopo il terremoto del 2009, si trova il piccolo Teatro comunale; ai piani superiori, un tempo adibiti a scuola elementare, rimangono alcuni saloni riccamente affrescati con scene mitologiche e allegoriche, raffiguranti divinit\u00e0 classiche e le Quattro Stagioni.\nPalazzo Moruzzi.\nNei pressi del Palazzo Saliceti vi \u00e8 il Palazzo Moruzzi, dal nome della famiglia che lo ha acquistato nel 1975. L'epigrafe rinvenuta sulla chiave di volta del portale d'ingresso reca la data del 1810, molto probabilmente data di edificazione. Le poche notizie sull'edificio dicono che nasce come casa canonica, e che nel corso degli anni passa spesso di propriet\u00e0.\nUna data importante per le sorti della fabbrica \u00e8 il 1993, quando cessa la propriet\u00e0 privata dei Moruzzi e comincia a passare nelle mani di diverse ditte immobiliari. Successivi progetti di riqualificazione non verranno attuati in quanto la struttura verr\u00e0 posta sotto sequestro e all'asta dal Tribunale di Teramo. Attualmente il Palazzo Moruzzi versa in condizioni di completo abbandono.\nSantuario di Santa Maria in Herulis.\nA circa un chilometro dal paese, sorge la chiesa parrocchiale di Santa Maria in Herulis: fondata probabilmente in et\u00e0 altomedievale, fu riedificata e rimaneggiata nei secoli seguenti. La parete destra della sacrestia conserva una porzione dell'edificio pre-romanico, con una monofora strombata, mentre all'esterno della parete sinistra \u00e8 collocata una mattonella con la data 1693, anno di un probabile restauro. Nei muri della navata sono inseriti materiali probabilmente recuperati dalle rovine di una villa romana preesistente, come i blocchi di opus spicatum sul fianco sinistro dell'edificio. All'interno, a navata unica, con copertura a capriate dipinte con motivi geometrici, si trovano affreschi e stucchi di varie epoche: nella zona a destra del presbiterio sono visibili i resti di pitture del primo Quattrocento (gli Evangelisti, un trittico della Vergine tra una santa martire e sant'Eligio, due figure di santi); nel grande spazio sopra l'arco trionfale campeggiano affreschi, di periodi differenti (forse a causa di rifacimenti e restauri, ma ascrivibili in linea di massima all'et\u00e0 rinascimentale e barocca), ripartiti in tre riquadri, con gli Apostoli nei pannelli laterali, la Trinit\u00e0 in quello centrale, assieme alla Vergine e s. Giovanni evangelista; tra un riquadro e l'altro, sono raffigurati due angeli con candele ed uno con un incensiere. Sulla parete destra, un affresco votivo, forse seicentesco, raffigurante l'Arcangelo Raffaele, e un altro, sempre dei secoli XVI-XVII, ma ridotto oramai ad un frammento, rappresentante la Piet\u00e0, che un tempo sovrastava un altare laterale oggi scomparso. Notevole il polittico in muratura che funge da pala all'Altare maggiore, e al cui centro si trova la nicchia con la trecentesca statua della Madonna col Bambino, opera di scuola umbra con influssi francesi. La scultura venne trafugata nel 1979, e recuperata nel 1986. Furono rubati anche degli arredi sacri, mai ritrovati, tra cui un grande quadro della Madonna del Carmine, che si trovava sul seicentesco altare laterale di sinistra. Sfortunatamente distrutti, in seguito ai pesanti interventi degli anni '50, la cantoria in legno, un tempo situata sopra l'ingresso principale e corredata di organo a canne del quale si sono ugualmente perse le tracce, e il portale in pietra, con lunetta affrescata, descritto da Vincenzo Balzano. Da notare che, pur trovandosi fuori dal paese, S. Maria risulta chiesa parrocchiale di Ripattoni gi\u00e0 in un documento del 27 dicembre 1485, anche se per comodit\u00e0 i Sacramenti erano amministrati nella chiesa di S. Silvestro. Il 2 luglio 2019 il Vescovo di Teramo-Atri mons. Lorenzo Leuzzi ha eretto la chiesa in Santuario diocesano."}
{"id": "1745571", "revid": "47112", "url": "https://it.wikipedia.org/wiki?curid=1745571", "title": "Consiglio economico, sociale e culturale della Corsica", "text": "Il consiglio economico, sociale e culturale della Corsica (in francese conseil economique, social et culturel de Corse, in corso cunsigliu ecunumicu, sociale e culturale di a Corsica) \u00e8 l'organo consultivo della Corsica, \u00e8 stato istituito nel 1992 ed \u00e8 conosciuto anche con l'acronimo di CESC. \n\u00c8 composto da 51 membri divisi in 2 sezioni, designati ogni 6 anni, le sezioni sono:\nI consiglieri esecutivi e i consiglieri dell'assemblea della Corsica non possono far parte del consiglio.\nIl Consiglio \u00e8 consultato, obbligatoriamente per i progetti riguardanti le delibere riguardanti la cultura e l'educazione in Corsica. inoltre \u00e8 consultato per lo sviluppo dell'urbanizzazione e sui trasporti, sulla gestione del denaro pubblico della Collettivit\u00e0 Territoriale della Corsica. "}
{"id": "1745582", "revid": "49980", "url": "https://it.wikipedia.org/wiki?curid=1745582", "title": "Ripattone", "text": ""}
{"id": "1745584", "revid": "767487", "url": "https://it.wikipedia.org/wiki?curid=1745584", "title": "Luigi Corino", "text": "Carriera.\nGiocatore.\nInizia la carriera nel 1983 in Serie C1 con il Benevento. Debutta in Serie A nel 1991-92 con la Lazio, con cui disputa tre stagioni collezionando complessivamente 42 presenze in massima serie. Dopo un'altra presenza in Serie A con il Brescia, passa al in Serie B. Nella serie cadetta totalizza 158 presenze con le maglie di Genoa, , , , e , club con il quale termina la carriera di calciatore nel 2002 giocando le sue due ultime gare proprio in Serie B.\nAllenatore.\nPer lungo tempo vice di Daniele Arrigoni, \u00e8 stato dunque al per la prima parte della stagione 2002-2003 in Serie B. Successivamente, dopo l'esperienza con le giovanili del Frosinone, allena il ed il Pomigliano in Serie D.\nNella stagione 2011-2012 \u00e8 collaboratore tecnico di Arrigoni al .\nDal mese di ottobre del 2014, Corino allena la Battipagliese, formazione militante nel girone I della Serie D. La sua avventura con la squadra campana termina nel febbraio 2015. Nello stesso anno diventa vice-allenatore delle rappresentative di Lega Pro."}
{"id": "1745586", "revid": "113880", "url": "https://it.wikipedia.org/wiki?curid=1745586", "title": "Montedison Petrolchimica", "text": ""}
{"id": "1745589", "revid": "113880", "url": "https://it.wikipedia.org/wiki?curid=1745589", "title": "Montedison Polimeri", "text": ""}
{"id": "1745590", "revid": "113880", "url": "https://it.wikipedia.org/wiki?curid=1745590", "title": "Montedison Alimentari", "text": ""}
{"id": "1745594", "revid": "9498", "url": "https://it.wikipedia.org/wiki?curid=1745594", "title": "Gutta cavat lapidem non vi, sed saepe cadendo", "text": ""}
{"id": "1745595", "revid": "113880", "url": "https://it.wikipedia.org/wiki?curid=1745595", "title": "Montedison Tecnologie", "text": ""}
{"id": "1745596", "revid": "88740", "url": "https://it.wikipedia.org/wiki?curid=1745596", "title": "Trapezio (astronomia)", "text": "Il Trapezio (o Ammasso del Trapezio) \u00e8 un ammasso aperto visibile al centro della Nebulosa di Orione, nella costellazione di Orione. Fu scoperto da Galileo Galilei nel 1617.\nLe quattro componenti principali, che conferiscono all'ammasso il nome di Trapezio, furono identificate da molti osservatori attorno al 1673, mentre in seguito furono scoperte altre componenti, per un totale di otto dal 1888. Successivamente, si scopr\u00ec che alcune di esse sono stelle doppie.\nSi tratta di un ammasso relativamente giovane, che si \u00e8 formato direttamente all'interno della nebulosa; le cinque stelle pi\u00f9 luminose dell'ammasso hanno un massa dell'ordine di 15-30 masse solari, legate assieme in un'area con diametro di soli 1,5 anni luce, e sono responsabili dell'illuminazione della nebulosa circostante. Il Trapezio potrebbe essere un sottocomponente del pi\u00f9 grande Ammasso della Nebulosa di Orione, un'associazione di circa 2000 stelle comprese in un diametro di 20 anni luce.\nIl Trapezio \u00e8 facilmente identificabile dall'asterismo formato dalle sue quattro stelle pi\u00f9 brillanti; queste sono spesso identificate con le lettere A, B, C e D in ordine di ascensione retta crescente. La pi\u00f9 brillante delle quattro \u00e8 la C, o \u03b81 Orionis C, con magnitudine apparente 5,13. Sia A che B sono invece state identificate come binarie ad eclissi.\nLe immagini all'infrarosso del Trapezio hanno permesso di penetrare la densa cortina di polveri, mostrando molte altre componenti stellari. Circa la met\u00e0 delle stelle dell'ammasso sono circondate da un disco protoplanetario in dissolvimento; in aggiunta, sono state altres\u00ec notate alcune nane brune di bassa massa e delle stelle fuggitive."}
{"id": "1745597", "revid": "113880", "url": "https://it.wikipedia.org/wiki?curid=1745597", "title": "Montedison Ausiliari", "text": ""}
{"id": "1745598", "revid": "113880", "url": "https://it.wikipedia.org/wiki?curid=1745598", "title": "Montedison Fluorurati", "text": ""}
{"id": "1745599", "revid": "93556", "url": "https://it.wikipedia.org/wiki?curid=1745599", "title": "Confluenza", "text": "In geografia, la confluenza \u00e8 l'incontro di due o pi\u00f9 corsi d'acqua. Si riferisce spesso a un affluente il quale si immette in un fiume maggiore. Il termine confluenza pu\u00f2 anche riferirsi all'incontro di due lingue di un ghiacciaio.\nDescrizione.\nIn generale il corso d'acqua che si origina da una confluenza mantiene lo stesso nome del corso d'acqua che a monte della confluenza stessa aveva una maggiore portata. Esistono per\u00f2 varie eccezioni, ad esempio quando il corso d'acqua che scorre a valle della confluenza prende un nome del tutto nuovo, come nel caso del Rio delle Amazzoni, che nasce dall'unione tra il fiume Ucayali e il Mara\u00f1\u00f3n. In altri casi invece il corso d'acqua con una minore portata d\u00e0 il nome al tratto a valle della confluenza, \ncome ad esempio nel caso della Senna la quale, applicando la regola della maggiore portata, dovrebbe prendere il nome di Yonne nel tratto che segue la confluenza con quest'ultimo.\nLa confluenza tra due fiumi ha spesso creato le condizioni favorevoli per la costruzione di citt\u00e0 facilmente difendibili dai nemici e, nel caso di fiumi navigabili, favorite a livello economico e commerciale dalle possibilit\u00e0 offerte dalla navigazione fluviale. Tra i vari esempi di citt\u00e0 che hanno sfruttato questo tipo di collocazione geografica possono essere citati Lione (confluenza tra Rodano e Saona), Coblenza (Reno/Mosella), Wuhan (Han/Fiume Azzurro) o Belgrado (Danubio/Sava).\nA volte per tratti pi\u00f9 o meno lunghi a valle di una confluenza risulta possibile distinguere le acque dei due fiumi che si sono uniti per la loro differente colorazione, in genere dovuta alla quantit\u00e0 e alle caratteristiche dei sedimenti in sospensione. Ovviamente i due contributi idrici diventeranno indistinguibili miscelandosi tra loro con lo scorrere verso valle del corso d'acqua risultante dalla confluenza.\nAlcuni esempi di confluenza.\nPer quanto riguarda l'Europa, tra le confluenze pi\u00f9 spettacolari si ricordano quella tra la Mosella ed il Reno (vedi foto) o alcune che avvengono lungo il percorso del Danubio quali ad esempio:\nIn Italia, i due fiumi dalla massima portata (il Po ed il Ticino) confluiscono presso Travac\u00f2 Siccomario, in provincia di Pavia, nel punto in cui sono attraversati dal Ponte della Becca.\nParticolarmente spettacolare in India \u00e8 la confluenza tra la Bhagirathi e l'Alaknanda, che d\u00e0 origine al Gange."}
{"id": "1745604", "revid": "729019", "url": "https://it.wikipedia.org/wiki?curid=1745604", "title": "Adamo Centurione", "text": "Biografia.\nAdamo Centurione spos\u00f2 Orietta Grimaldi, dalla quale ebbe la figlia Ginetta, sposa di Giannettino Doria.\nFu strettamente legato, lui e le sue fortune, alla figura di Andrea Doria, che ospit\u00f2 nel suo castello di Masone dopo la congiura di Gianluigi Fieschi del 1545.\nFu in varie occasioni ambasciatore di Genova, mercante e banchiere di Carlo V.\nNel 1535 a Bona (Ippona) sconfisse i musulmani che minacciavano le coste tunisine.\nNel 1543, acquist\u00f2 dai Malaspina il borgo di Aulla che con lui divenne un marchesato dipendente da Genova.\nNel 1549 acquist\u00f2 dalla Spagna il marchesato di Estepa e Padrera per ottocentomila monete d'argento."}
{"id": "1745609", "revid": "108534710", "url": "https://it.wikipedia.org/wiki?curid=1745609", "title": "Victoria Ground", "text": "Il Victoria Ground fu lo stadio dello Stoke City FC dal 1878 fino al 1997. Il club vi ha giocato per un periodo ininterrotto di 119 anni fino a quando non si \u00e8 trasferito nel Britannia Stadium nel 1997. Probabilmente nel momento della sua demolizione si \u00e8 ipotizzato che potesse essere il terreno pi\u00f9 vecchio al mondo sul quale si sia disputato un campionato di calcio.\nLo Stoke City si trasfer\u00ec al Victoria Ground nel 1878 dopo aver giocato al Victoria Cricket Ground dal 1868 al 1875, e al Field Sweeting's dal 1875 al 1878. Il primo match, un'amichevole, venne giocata il 27 marzo 1878, nella quale batterono i Talke Rangers per 1-0. Grazie ai suoi ampi parcheggi e comodi collegamenti stradali, il Victoria Ground sembrava essere uno stadio a basso rischio di delocalizzazione, considerando che tutti i club inglesi delle prime due divisioni furono costretti a demolire nel 1990 i loro stadi a causa dell relazione Taylor, ma i lavori nel nuovo Britannia Stadium iniziarono solo nel 1996. L'ultimo match fu giocato il 4 maggio 1997 in prima divisione, una vittoria per 2-1 contro il West Bromwich Albion con 22.500 persone, tra paganti e abbonati.\nLa demolizione ebbe luogo alla fine del 1997. Vennero recuperate dal sito diverse parti in cemento e tuttora utilizzate nel Surrey dal Whyteleafe FC.\nIl record di spettatori fu di 51.380 contro l' il 29 marzo 1937, anche se si stima che ben 56.000 spettatori abbiano assistito alla centesima partita contro il ."}
{"id": "1745615", "revid": "767487", "url": "https://it.wikipedia.org/wiki?curid=1745615", "title": "Paolo Pochesci", "text": "Carriera.\nDifensore cresciuto nelle giovanili della Lazio, disputa quattro stagioni in maglia biancoceleste. Nel 1983 viene ceduto all', in seguito milita nel Campobasso, nel e nella per cinque stagioni. Vanta inoltre una presenza con la maglia della Nazionale Militare.\nDopo il ritiro.\nUna volta terminata la carriera da calciatore intraprende quella da allenatore, guidando tra le altre il Monterotondo, oltre a cimentarsi in quelle da osservatore (incarico ricoperto alla Ternana per due anni) e dirigente, entrando dal 2006 al 2014 nel settore giovanile della Lazio in veste di responsabile della scuola calcio. Dal 2017 \u00e8 coordinatore tecnico e supervisore del settore giovanile dell'FC Frascati.\nPochesci si \u00e8 dilettato anche nel ruolo di commentatore televisivo ed opinionista sportivo per l'emittente tematica Lazio Style Channel."}
{"id": "1745617", "revid": "709565", "url": "https://it.wikipedia.org/wiki?curid=1745617", "title": "My Place", "text": "My Place \u00e8 un brano del rapper statunitense Nelly, pubblicato il 27 settembre 2004 come singolo estratto dall'album \"Suit\". Vi ha partecipato il cantante R&amp;B Jaheim.\nInformazioni.\nNegli Stati Uniti la canzone ha raggiunto la posizione n.4 nella chart \"Billboard Hot 100\" e in Australia, Regno Unito e Nuova Zelanda la n.1. In questi ultimi paesi \u00e8 stata pubblicata insieme a \"Flap Your Wings\".\nLe liriche sono essenzialmente centrate sull'invito del cantante a una ragazza a visitare il luogo in cui vive. Il videoclip \u00e8 stato diretto da Benny Boom e inizia dall'ultima scena di quello del precedente singolo \"Flap Your Wings\": Nelly \u00e8 sorpreso dalla sua ragazza a corteggiarne un'altra, e cerca quindi di rimediare.\n\"My Place\" campiona leggermente il brano \"I Like It\" del gruppo DeBarge, e \"Come Go Wit' Me\" di Teddy Pendergass nel ritornello."}
{"id": "1745619", "revid": "1305772", "url": "https://it.wikipedia.org/wiki?curid=1745619", "title": "Umwelt", "text": "Secondo Jakob von Uexk\u00fcll, Max Scheler e Thomas A. Sebeok, umwelt (plurale: umwelten; la parola tedesca \"Umwelt\" significa \"ambiente\" o \"mondo circostante\") \u00e8 \"il fondamento biologico che sta nell'esatto epicentro della comunicazione e del significato dell'animale-uomo (e non)\". Il termine \u00e8 in genere tradotto con \"universo soggettivo\". Uexk\u00fcll ha teorizzato che gli organismi hanno diversi umwelten, anche se condividono lo stesso ambiente. \nChe cos'\u00e8 l'Umwelt?\nOgni componente funzionale di un umwelt ha un significato e cos\u00ec rappresenta per l'organismo il modello del mondo. Esso \u00e8 anche il mondo semiotico ricco di aspetti significativi per ogni particolare organismo. Ogni organismo ricrea e d\u00e0 una forma al proprio umwelt quando interagisce con il mondo. Questo meccanismo \u00e8 chiamato \"circolo funzionale\". La teoria dell'umwelt afferma che la mente e il mondo sono inscindibili, perch\u00e9 \u00e8 la mente che interpreta il mondo a beneficio dell'organismo. Conseguentemente gli umwelten di diversi organismi differiscono tra loro, come risultato dell'individualit\u00e0 e unicit\u00e0 della storia di ogni singolo organismo. Quando due umwelten interagiscono si crea quella che viene definita una semiosfera. \nL'umwelt inoltre unisce tutti i processi semiotici di un organismo in un tutt'uno. Internamente un organismo \u00e8 la somma delle sue parti che operano in un circolo funzionale e, per sopravvivere, ogni parte deve co-lavorare e funzionare insieme con le altre. Questo \u00e8 definito \"umwelt collettivo\" che modella l'organismo come un sistema centralizzato dal livello cellulare in su. Questo richiede la semiosi di ogni parte per essere connessa in un continuum fluido con ogni altra semiosi operante nello stesso organismo. Nell'eventualit\u00e0 di una qualsiasi perturbazione in questo, l'organismo non lavorer\u00e0 in modo efficiente e produttivo. Quando la semiosi opera correttamente l'organismo mostra un comportamento intenzionale. "}
{"id": "1745620", "revid": "126257", "url": "https://it.wikipedia.org/wiki?curid=1745620", "title": "Castegnate Olona", "text": ""}
{"id": "1745623", "revid": "155634", "url": "https://it.wikipedia.org/wiki?curid=1745623", "title": "Divisione Nazionale 1929-1930", "text": "La Divisione Nazionale 1929-30 fu il 2\u00ba campionato nazionale italiano di rugby a 15 di prima divisione.\nFu organizzato dal Comitato olimpico nazionale italiano che, il 19 ottobre 1929, aveva soppresso la Federazione Italiana Rugby dopo nemmeno un anno di attivit\u00e0 per ragioni mai chiarite legate alla disciplina dei propri tesserati; successivamente subentr\u00f2, a torneo in corso, la Federazione Italiana Giuoco Calcio.\n ripartite in quattro gironi, a composizione variabile: la prima classificata di ogni girone pi\u00f9 la migliore seconda accedettero a un girone unico di finale al termine del quale, in base alla classifica, fu decretato il titolo di campione d'Italia, che per la seconda volta consecutiva and\u00f2 alla compagine milanese dell', nome con cui divenne nota dopo la prima stagione con la denominazione di \"\"; la calcio partecip\u00f2 con una sua squadra di rugby i cui giocatori, a fine 1930, fondarono una societ\u00e0 autonoma, la ."}
{"id": "1745634", "revid": "767487", "url": "https://it.wikipedia.org/wiki?curid=1745634", "title": "Fine pena mai", "text": "Fine pena mai \u00e8 un film del 2007 diretto da Davide Barletti e Lorenzo Conte.\nIl film, prodotto da Fluid Video Crew, \u00e8 uscito anche con un titolo alternativo: Fine pena mai - Paradiso perduto.\n\u00c8 ambientato nel Salento negli anni '80 con protagonisti certi malavitosi della Sacra corona unita.\nTrama.\nLa storia vera di Antonio Perrone, conosciuto come Tonio, giovane boss che nel giro di pochi anni scaler\u00e0 i vertici della \"Malavita salentina\". Una vita la sua fatta di eccessi, auto veloci e droga. La sua fidanzata e in seguito moglie Daniela \u00e8 l'unico conforto alle sregolatezze della sua esistenza. Divenuto boss gestendo attivit\u00e0 di gioco d'azzardo e spaccio di droga insieme ad altri piccoli malavitosi Tonio viene arrestato e, una volta dentro, conosce i grandi capi di un'organizzazione di stampo mafioso chiamata la \"Sacra corona unita\".\nI suoi vecchi compagni spariranno o moriranno, e Tonio diviene l'indiscusso boss di quest'organizzazione criminale sgominata, in seguito, dalle forze dell'ordine. Di nuovo in carcere gli viene sentenziata una pena di 49 anni. Inizia in seguito a scrivere un libro intitolato \"Vista d'interni\", dove racconta la sua vita, oltre al rimorso per non aver mantenuto la promessa fatta anni prima alla moglie Daniela ed al figlio Alessio: quella di non lasciarli mai soli."}
{"id": "1745652", "revid": "2040479", "url": "https://it.wikipedia.org/wiki?curid=1745652", "title": "DK Bongos", "text": "I DK Bongos sono dei controller per Nintendo GameCube a forma di bongo. Questa speciale periferica viene usata nei giochi \"Donkey Konga\", i suoi due seguiti e in \"Donkey Kong Jungle Beat\". Ognuno dei due bonghi ha la forma di un classico barile di Donkey Kong con una soffice membrana di gomma posta nella parte alta. Include anche un microfono interno che riconosce il battito delle mani. Nei giochi della serie \"Donkey Konga\", i bonghi riconoscono le percussioni a destra, sinistra e il battito delle mani.\nIn Giappone il controller \u00e8 chiamato \"TaruKonga\" (o \"TaruConga\") controller. Il nome \u00e8 un gioco di parole, combinando \"Taru\" (la parola giapponese per \"barile\"), \"Kon\", o \"Con\" (un suffisso usato da Namco per i nomi delle sue periferiche, come la \"GunCon\" o la \"TaTaCon\"), e \"Konga\" (o Conga).\nNonostante fossero usciti come controller per il GameCube, i DK Bongos sono compatibili anche con i giochi per Wii e Wii U."}
{"id": "1745658", "revid": "113757", "url": "https://it.wikipedia.org/wiki?curid=1745658", "title": "CESC", "text": ""}
{"id": "1745669", "revid": "122289690", "url": "https://it.wikipedia.org/wiki?curid=1745669", "title": "Semiosfera", "text": "In semiotica della cultura, la semiosfera \u2013 concetto proposto dal semiologo russo Jurij Lotman \u2013 denota lo spazio nel quale i diversi sistemi di segni in una cultura (la lingua, l\u2019arte, le scienze ecc.) possono sussistere e generare nuove informazioni. \nPer analogia con la biosfera di Vernadskij, la semiosfera \u00e8 lo spazio in cui una cultura pu\u00f2 vivere, e al di fuori della quale non \u00e8 possibile la semiosi.\nDefinizione.\nSecondo Lotman, studioso di semiotica della cultura influenzato dagli studi di cibernetica e attivo alla Scuola di Tartu-Mosca, la cultura ha la capacit\u00e0 sia di registrare e trasmettere informazione gi\u00e0 in circolazione (una funzione che si pu\u00f2 identificare con la memoria), sia di generarne di nuova.\nCon l\u2019introduzione della semiosfera, risalente al 1984 nel saggio omonimo, Lotman difende la necessit\u00e0 di un approccio olistico alla cultura che dia precedenza al rapporto intero/insieme (ovvero la semiosfera stessa) sulle singole parti. In questo senso, Lotman, che si rif\u00e0 agli studi dello scienziato russo Vernadskij, si pone in aperta polemica nei confronti di tutta una tradizione, che, in accordo con la terza regola del \"Discorso sul Metodo\" di Cartesio, si prefigge di isolare un oggetto di analisi relativamente semplice per poi estrapolarne un modello generale.\nUn approccio del genere si basa sul presupposto che l\u2019oggetto isolato possa costituire un modello di tutte le qualit\u00e0 del fenomeno pi\u00f9 complesso a cui l\u2019analisi dovrebbe pervenire. Ma questo secondo Lotman non \u00e8 possibile nel caso dello studio della cultura, perch\u00e9 un fenomeno in isolamento non \u00e8 in grado n\u00e9 di funzionare n\u00e9 di produrre nuova informazione, quindi non pu\u00f2 essere assunto come modello della cultura cui appartiene. \nIl meccanismo di generazione di informazione per Lotman pu\u00f2 essere solo dialogico: l\u2019asimmetria tra le parti in dialogo costituisce un processo traduttivo che risulta in un incremento informativo. Qualora le parti dovessero essere in tutto e per tutto identiche, lo scambio si risolverebbe in una pura tautologia.\nUn sistema di segni isolato, per quanto ben strutturato, non pu\u00f2 funzionare da solo. Per questo deve essere preso in considerazione all\u2019interno dell\u2019analisi della semiosfera di cui \u00e8 parte:L\u2019universo semiotico pu\u00f2 essere considerato un insieme di testi e di linguaggi separati l\u2019uno dall\u2019altro. In questo caso tutto l\u2019edificio apparir\u00e0 formato da singoli mattoni. \u00c8 per\u00f2 pi\u00f9 feconda l\u2019impostazione opposta. Tutto lo spazio semiotico si pu\u00f2 considerare infatti come un unico meccanismo (se non come un organismo) [\u2026] Se si mettono insieme pi\u00f9 bistecche non si ottiene un vitello, mentre tagliando un vitello si possono avere bistecche. Allo stesso modo, sommando una serie di atti semiotici particolari, non si otterr\u00e0 l\u2019universo semiotico. Al contrario, soltanto l\u2019esperienza di questo universo - ovvero la semiosfera - fa diventare realt\u00e0 il singolo atto segnico.Se la semiosfera \u00e8 lo spazio necessario alla vita di una determinata cultura, i suoi tratti salienti saranno la delimitazione, ovvero la presenza di un \"confine\" che separi, anche se non ermeticamente, uno spazio culturale da un altro, e la presenza di \"meccanismi traduttivi\" che operano all\u2019interno della sfera e tra una sfera e l\u2019altra. \nSi vede quindi come il modello di Lotman riunisca in s\u00e9 tratti contraddittori: da una parte omogeneit\u00e0 e chiusura, tratti garantiti dalla presenza di un confine, e dall\u2019altra apertura e eterogeneit\u00e0, dati dalla possibilit\u00e0 di dialogo e di traduzione. La cultura, secondo Lotman, vive quindi di una continua tensione tra processi di innovazione e processi inversi di omogenizzazione. \nConfine.\nLa semiosfera \u00e8 circoscritta e delimitata da un confine principale dagli spazi circostanti, che sono extrasistematici o appartengono ad altre semiosfere. Dalla prospettiva di una cultura, ci\u00f2 che \u00e8 oltre il confine principale \u00e8 non semiotico ed \u00e8 incomprensibile. Questa caratteristica implica la separazione tra un \u201cnostro\u201d e un \u201caltro\u201d (tra un \u201cnoi\u201d e un \u201cloro\u201d), ovvero tra uno spazio interno alla semiosfera ed uno ad essa esterno. \nL'opposizione tra interno ed esterno \u00e8 molto importante e caratterizzante rispetto ad una cultura. Lotman fa, tra gli altri, l'esempio della cultura greca classica che contrapponeva il proprio spazio interno organizzato a uno spazio esterno visto come barbaro e caotico, impossibile da comprendere (si noti che il termine greco \u00e8 una parola onomatopea che imita la balbuzie).\nPer quanto riguarda lo spazio interno, esso \u00e8 caratterizzato da confini secondari, che delimitano lo spazio riservato ai singoli sistemi di segni. \nUn\u2019altra divisione importante all\u2019interno della semiosfera \u00e8 quella tra periferia e centro. La periferia - luogo di sistemi mobili e dinamici - si contrappone al centro. Al centro della semiosfera vi \u00e8 il suo nucleo identitario, i sistemi pi\u00f9 stabili e dominanti. Il centro, quindi, ha il compito di fornire un\u2019autodescrizione (che pu\u00f2 essere pi\u00f9 o meno rigida) della cultura e di favorire l\u2019omogeneit\u00e0 della semiosfera. Al contrario, la periferia della semiosfera \u00e8 un'area dinamica, bilingue, dove due semiosfere entrano in contatto e dove avvengono continui scambi tra l\u2019esterno e l\u2019interno. Affinch\u00e9 i testi esterni risultino comprensibili occorre tradurli in uno dei linguaggi della semiosfera. Il confine, che \u00e8 poroso e permeabile, \u00e8 il luogo dove avvengono i processi traduttivi: \u201cil confine semiotico \u00e8 la somma dei filtri di traduzione. Passando attraverso questi, il testo viene tradotto in un\u2019altra lingua (o lingue) che si trovano fuori dalla semiosfera data\u201d.Il confine della semiosfera funge quindi da membrana con duplice funzione: da una parte serve a delimitare un interno da un esterno e a limitare la penetrazione di testi estranei, dall\u2019altra a filtrare e trasformare ci\u00f2 che \u00e8 esterno in interno: da questo secondo punto di vista si definisce come un vero e proprio spazio, un luogo in cui la commistione dei linguaggi, passando attraverso una loro destrutturazione e primitivizzazione, porta a processi di creolizzazione.\nMeccanismi traduttivi.\nI meccanismi traduttivi hanno un ruolo fondamentale non solo tra interno e esterno, ma anche all\u2019interno di una singola semiosfera.\nLa metafora usata da Lotman per descrivere lo spazio interno alla semiosfera \u00e8 quella di una sala di museo: la presenza di elementi estremamente eterogenei, come testi appartenenti ad epoche diverse, scritti in lingue diverse, persone provenienti da diversi background culturali, produce una sorta di irregolarit\u00e0 strutturale, o irregolarit\u00e0 semiotica, che costituisce una riserva inesauribile per i processi dinamici e traduttivi.\nUn buon esempio portato da Lotman \u00e8 il caso dei decabristi. Questi giovani rivoluzionari russi di estrazione nobiliare crearono, secondo Lotman, un nuovo modello di comportamento esempio di impegno civile, che ispir\u00f2 le generazioni a venire e che deriva dall'imitazioni di figure letterarie del passato.\nUn\u2019idea centrale nella semiotica di Lotman \u00e8 che la comunicazione \u00e8 in s\u00e9 di natura traduttiva: lo scambio comunicativo e il dialogo da un soggetto A ad un soggetto B non sono mai passaggi di informazione inerti. Visto che due soggetti non possono essere uguali (perch\u00e9 avranno vissuto esperienze almeno parzialmente diverse, avranno memorie diverse) rimarr\u00e0 nel loro scambio almeno una piccola percentuale di incomunicabilit\u00e0. \u00c8 proprio questa asimmetria, per quanto minima, che produce nuova informazione nello scambio comunicativo. Di qui \u00e8 evidente la natura eminentemente dialogica e plurilinguistica che guida la concezione di Lotman: \"La creativit\u00e0, infatti, secondo Lotman nasce sempre e solo nella relazione (la relazione con l\u2019Altro, col diverso, con l\u2019esterno - tutti modi per dire: con un altro linguaggio) e dunque il pluralismo della cultura non \u00e8 tanto una caratteristica di fatto quanto una condizione \"sine qua non\" \".La differenza tra le parti in dialogo, tuttavia, non pu\u00f2 essere troppo netta, quindi somiglianza e differenza tra le parti sono egualmente importanti: una incomunicabilit\u00e0 totale non porta a nulla. \u00c8 per questo che testi provenienti da semiosfere diverse e che attraversano il confine poroso di una cultura possono essere accettati da quest\u2019ultima solo dopo essere stati tradotti.\nConnessioni ad altri settori.\nBiosemiotica.\nIl concetto di semiosfera, nato per studiare fenomeni nell\u2019ambito della cultura, si \u00e8 rivelato di interesse anche per campi ibridi come la biosemiotica, paradigma che, dopo la morte di Lotman, si \u00e8 molto evoluto a Tartu.\nAlla fine degli anni '90 Kalevi Kull, docente di biosemiotica all\u2019ateneo tartuense, proponeva un rinnovamento all\u2019interno della biologia a partendo da spunti derivanti dalla semiotica.\nIl nodo principale dell\u2019argomentazione di Kull si basava sulla distinzione tra organismi viventi e non viventi presentata da Elsasser, per cui solo i primi avrebbero capacit\u00e0 creative. Kull nota che la creativit\u00e0 pu\u00f2 essere accostata a ci\u00f2 che si intende con semiosi. La semiosi quindi verrebbe a costituire il discrimento tra organismi viventi e non. A partire da tali premesse, Kull lega il concetto lotmaniano di semiosfera a quello di Umwelt sviluppato da Jakob von Uexk\u00fcll, definendo la semiosfera come l\u2019insieme di tutti gli Umwelten interconessi."}
{"id": "1745684", "revid": "1543377", "url": "https://it.wikipedia.org/wiki?curid=1745684", "title": "Rino Gritti", "text": "Biografia.\nColpito da mesotelioma pleurico, una malattia dei polmoni che solitamente colpisce i lavoratori dell'amianto, nel settembre 1982, Gritti si \u00e8 poi spento nel novembre 1983 a 34 anni.\nCaratteristiche tecniche.\nMediano di contenimento, forte fisicamente, era dotato di un tiro dalla lunga distanza particolarmente potente.\nCarriera.\nCresciuto nel Verdello, passa poi al Lecco, che dopo una stagione lo cede in prestito al , in Serie D, nella stagione 1968-1969. Qui disputa 24 partite, segnando tre gol. Tornato a Lecco, vi rimane per altre due stagioni divenendo titolare inamovibile e segnando sette reti in Serie C.\nNel 1971 passa alla , esplicitamente voluto da Tommaso Maestrelli, facendo il suo esordio in Serie B. Con i biancocelesti disputa diciassette partite andando a segno una volta, e a fine stagione ottiene la promozione in massima serie; realizza anche un gol in 7 partite di Coppa Italia, trafiggendo Dino Zoff con un calcio di punizione da 30 metri in occasione di Lazio- 3-0 del 28 giugno 1972.\nPer la stagione successiva non viene riscattato dalla Lazio, e ritorna al Lecco neopromosso in B: qui gioca 24 partite andando a segno cinque volte. Nonostante ci\u00f2 la squadra lombarda si classifica all'ultimo posto ed \u00e8 costretta a ritornare in Serie C. Passa quindi alla , con cui Gritti disputa un altro campionato di Serie B, ancora da titolare: va a segno otto volte e a fine stagione gli umbri centrano la promozione in Serie A. Debutta nella massima serie il 6 ottobre 1974, nella sconfitta interna contro la , e disputa 22 partite e segna 2 gol, ma la Ternana retrocede e Gritti si trasferisce all'. In Irpinia disputa due stagioni, entrambe nella serie cadetta.\nNel mercato autunnale del 1977 scende di categoria, passando al , in Serie C. Realizza 7 reti nella prima stagione e 8 nella seconda, nella quale diventa capitano della formazione emiliana. Rimane al Piacenza fino all'estate 1980, quando passa al in cambio di Andrea Maiani, e poi chiude la carriera nel Ponte San Pietro\nIn carriera ha totalizzato complessivamente 22 presenze e 2 reti in Serie A e 142 presenze e 22 reti in Serie B."}
{"id": "1745700", "revid": "119716389", "url": "https://it.wikipedia.org/wiki?curid=1745700", "title": "Joseph Alzin", "text": "Alzin prese parte a due edizioni dei Giochi olimpici:"}
{"id": "1745712", "revid": "125435549", "url": "https://it.wikipedia.org/wiki?curid=1745712", "title": "Albinea", "text": "Albinea (\"Albin\u00e8a\" o \"La F\u00f4la\" in dialetto reggiano) \u00e8 un comune italiano di abitanti sito nella prima quinta collinare della provincia di Reggio Emilia, nella regione Emilia-Romagna.\nGeografia fisica.\nIl comune di Albinea si estende sulle prime colline reggiane alla destra del torrente Crostolo, a sud di Reggio Emilia, occupando una superficie di . I principali corsi d'acqua, oltre al gi\u00e0 sovracitato torrente Crostolo, sono il torrente Lavezza, i rii Lavacchiello, Lodola e Arianna.\nConfina con i comuni di Reggio Emilia a nord, Scandiano ad est, Viano e Vezzano sul Crostolo a sud, e Quattro Castella ad ovest.\nOrigini del nome.\nIl toponimo \u00e8 documentato nel 1302 come \"Albineto\" e assume la forma attuale gi\u00e0 nel 1318. \u00c8 molto probabile che derivi da \"\u00e0lbina\" che, a sua volta, deriva dal tardo latino \"albarus\" che significa \"albaro\", ossia il pioppo bianco.\nStoria.\nLa storia albinetana fornisce prove di insediamenti preistorici ritrovate in diversi punti del comune: in localit\u00e0 Botteghe (dove si segnalano tracce di insediamenti dell'et\u00e0 romana), in localit\u00e0 Broletto e nella grotta naturale detta \u00abTana della Mussina\u00bb presso la localit\u00e0 Borzano. Dal 1797 al 1805 fu aggregata al comune di Reggio, poi nel 1808 al comune di Vezzano sul Crostolo, e con la Restaurazione fu unita al comune di Scandiano. Solo nel 1859 Farini ne ripristin\u00f2 l'autonomia, comprendendovi le Ville di Borzano e Montericco. La Pieve di Albinea, uno dei simboli della storia di questo comune, compare nel diploma di Ottone II del 980, con titolo di San Prospero, cui si aggiunse in seguito quello della Nativit\u00e0 di M.V. Albinea \u00e8 nominata nel 1057 in una bolla del papa Stefano IX in favore del monastero di San Prospero. Dal 1070 Albinea, con il castello e la Pieve, era possesso del vescovo di Reggio che vi aveva anche un palazzo. Nel 1412 il pontefice Giovanni XXII eresse in contea il feudo di Albinea e ne concesse l'investitura a Giovanni Manfredi che aveva gi\u00e0 il possesso di Borzano, Jano, Montericco, Pratissolo e Mucciatella. La famiglia detenne il feudo sino al 1730. Nel 1738 il duca Francesco III d'Este ne invest\u00ec il marchese Alessandro Frosini. Di particolare rilievo anche la storia del castello di Montericco, possesso prima del vescovo di Reggio, poi dei Fogliani, quindi dei Manfredi e di altri. Alla fine del XVIII secolo Montericco comprendeva 488 abitanti. Con la Restaurazione la frazione entr\u00f2 a far parte del comune di Scandiano e nel 1859 di Albinea. Il comune di Borzano \u00e8 ricordato in documenti del 1315. Si conserv\u00f2 autonomo sino alla fine del XVIII secolo quando comprendeva una popolazione di 896 abitanti, mentre Albinea ne contava meno di 600. Con la Restaurazione Borzano fu unito prima a Scandiano e poi, nel 1859, ad Albinea. A cavallo tra '800 e '900 non vi era nessun centro abitato di rilievo, le uniche abitazioni erano casolari e case contadine sparse. La sede comunale venne posta alla Fola, al centro esatto del territorio, presso la locanda detta appunto \"della Fola\".\nNegli anni venti e trenta del '900 furono costruite attorno ad esso alcuni edifici pubblici e privati. Durante la Seconda guerra mondiale, presso la frazione di Botteghe, in due edifici storici, Villa Rossi e Villa Calvi, dal 1944 al 1945 ebbe sede la V\u00b0 sezione del comando generale tedesco in Italia ed il quartier generale del LI Gebirgskorps, il corpo alpino tedesco dislocato sulla Linea Gotica occidentale tra La Spezia ed il confine bolognese.\nLa notte del 27 marzo 1945, un manipolo di cento uomini del cosiddetto Battaglione Alleato, composto da paracadutisti britannici del 2nd SAS-Special Air Service, partigiani italiani della squadra speciale \"Gufo Nero\" della 26\u00aa e 145\u00aa Brigata Garibaldi ed un battaglione di partigiani russi, sferr\u00f2 un attacco a sorpresa al comando generale tedesco dislocato a Botteghe d'Albinea. L'attacco, guidato dal maggiore inglese Roy Farran, fu lanciato con la carica di una cornamusa suonata dallo scozzese David Kirkpatrick che si paracadut\u00f2 in kilt qualche giorno prima sull'Appennino Reggiano. Nell'azione segreta, che portava il nome in codice di \"Operazione Tombola\", morirono tre paracadutisti inglesi a Villa Rossi. Le perdite tedesche tra morti e feriti furono di 60 uomini. Il comando, in collegamento diretto con il quartier generale del Terzo Reich a Berlino, fu distrutto e con essa tutta la cartografia e parte delle ville fortemente danneggiate a causa delle fiamme (oggi sono state restaurate e si presentano praticamente identiche ad allora, anche se Villa Calvi porta ancora i segni di quella notte di marzo del 1945).\nL'azione acceler\u00f2 lo sfondamento della Linea Gotica da parte degli anglo-americani, tanto che Roy Farran fu decorato dall'esercito statunitense. I capi partigiani italiani Gianni Farri (26a Garibaldi) e Glauco \"Gordon\" Monducci (Gufo Nero) furono decorati rispettivamente con la Bronze Star americana e la medaglia d'argento al valor militare. Come ricompensa morale per la sua azione dove rimase ferito, Monducci fu anche invitato all'incoronazione della Regina Elisabetta a Londra nel giugno 1953. La morte di tre soldati inglesi (J.A. Riccomini, S. Bolden, S. Guscott) ed il fatto che l'attacco fu sferrato al suono di una cornamusa scozzese (unica volta nella storia da parte delle truppe speciali dei SAS britanniche) fecero classificare l'azione come militare e non partigiana. In questo modo, non ci fu alcuna rappresaglia nazista contro la popolazione civile di Albinea e si risparmiarono centinaia di vite umane. Le vicende di questo fatto, importante per la storia della Resistenza europea, sono state narrate nel romanzo storico \"Il bracciale di sterline\" di Matteo Incerti e Valentina Ruozi (Aliberti 2011). Il celebre gruppo musicale dei Modena City Ramblers ha dedicato a questo attacco e alle storie narrate nel libro di Incerti e Ruozi un disco corale denominato \"Battaglione Alleato\" che \u00e8 uscito nel marzo 2012.\nNel dopoguerra Albinea inizi\u00f2 lentamente a perdere il suo carattere di comune agricolo con l'insediamento di alcuni stabilimenti e l'arrivo di nuovi abitanti da tutta la provincia. Oggi \u00e8 uno dei comuni pi\u00f9 ricchi dell'intera provincia di Reggio nell'Emilia.\nSociet\u00e0.\nEtnie e minoranze straniere.\nAl 31 dicembre 2019 gli stranieri residenti nel comune sono 478, pari al 5,4% della popolazione. Le nazionalit\u00e0 pi\u00f9 numerose sono:\nGeografia antropica.\nFrazioni.\nLa sede comunale si trova in localit\u00e0 La Fola, le frazioni pi\u00f9 importanti sono:\nDa citare anche le localit\u00e0 di \"Broletto\", \"Montejatico\" (il \"fecondo Jaco\", citato da Ludovico Ariosto nella Satira IV, v. 125), \"Pareto\", \"Poiano\", \"C\u00e0 Bottazzi\", \"C\u00e0 del Vento\", \"San Geminiano\", \"C\u00e0 Speranza\", \"La Vitala\", \"La Russia\", \"Fondo Lavacchiello\", \"Cittadella di Borzano\", \"C\u00e0 de' Duchi\", \"Mattaiano\", \"Bellavista\", \"San Giacomo,\" \"Pisciarotto\", \"Case Prati\" e \"Montericco Basso\".\nCultura.\nEventi.\nDal 2 al 5 settembre si tiene ad Albinea la tradizionale \"Fiera della Fola\".\nA fine ottobre, inizio novembre, si svolge la \"Festa d'Autunno\", occasione per le associazioni del comune di farsi conoscere e per i negozianti di esporre i loro prodotti. Tipica \u00e8 la presenza dei friggitori di ciccioli.\nA met\u00e0 giugno si svolge la \"Sagra del Lambrusco\", come dice il nome dedicata principalmente al vino tipico reggiano, ma anch'essa occasione di festa e socialit\u00e0 per la comunit\u00e0.\nInfrastrutture e trasporti.\nStrade.\nIl comune di Albinea \u00e8 un importante snodo della rete stradale della provincia. La \"Pedemontana\", suddivisa ora nei tronconi SP 21 Albinea-Chiozza ed SP 37 Albinea-Montecavolo, consente di raggiungere ad est la frazione di Borzano, Scandiano e la zona delle ceramiche, e ad ovest Botteghe e Montecavolo. Proprio ad Albinea la Pedemontana incontra la Strada Provinciale 25, che gli consente il collegamento con Caselline e Reggio Emilia, e la Strada Provinciale 63 per Regnano e Casina.\nUna rete capillare di strade comunali consente il collegamento con le frazioni di Bellarosa, Montericco e le altre localit\u00e0.\nAmministrazione.\nSecondo la Pro loco di Albinea il primo sindaco del comune fu Cosmo Cosmi, possidente e pittore. \nAll'inizio del 1900 la carica passa all'ingegnere Gaetano Rossi, sostenuto da una giunta cattolico-moderata. Fino al 1920 (anno in cui venne eletto il primo sindaco socialista, il professore Rainero Guidetti), gli amministratori appartenevano alla borghesia reggiana. Il 6 agosto del 1922 Benedetto Fossa diventa il primo commissario prefettizio, che due giorni dopo passa l'incarico al ragioniere Luigi Sidoli. Il 22 maggio del 1923 viene designato sindaco l'avvocato fascista Alberto Maramotti. In seguito si alternano commissari prefettizi e podest\u00e0.\nSport.\nCalcio.\nNell'estate del 2017 la U.S.D. Albinea, storica e pi\u00f9 blasonata squadra locale (fondata nel 1941, arriv\u00f2 fino alla Promozione) si \u00e8 fusa con il Bellarosa, dando vita alla United Albinea. La societ\u00e0 \u00e8 iscritta alla Seconda Categoria e gestisce un'importante scuola calcio che conta centinaia di iscritti. \nFulcro delle attivit\u00e0 \u00e8 lo stadio \"Il Poggio\", nel centro del paese. La compagine calcistica della frazione di Borzano \u00e8 la Borzanese , militante nel campionato di Seconda Categoria in seguito alla promozione avvenuta nell'estate del 2020.\nPallacanestro.\nDal luglio 2012 la squadra di basket albinetana \u00e8 il A.S.D. Go Iwons Basket, che attualmente milita nel campionato di Promozione. Questa societ\u00e0 nasce dall'unione tra l\"A.S.D. Go Basket Albinetana\", realt\u00e0 cestistica dalla presenza consolidata in ambito provinciale e la \"Polisportiva Iwons\", nata da un sodalizio di giovani albinetani.\nPattinaggio artistico.\nParticolare interesse negli ultimi anni ha suscitato il percorso sportivo dello Skating Club Albinea, societ\u00e0 di pattinaggio artistico che ha all'attivo diversi successi in ambito nazionale ed internazionale. Fiore all'occhiello \u00e8 il \"Precision Team\" (pattinaggio sincronizzato), sette volte consecutive campione d'Italia (2006-'07-'08-'09-'10-'11-'12).\nIn ambito Internazionale, il gruppo Precision \u00e8 tre volte campione d'Europa (2008-'09-'11), vicecampione d'Europa (2012), vicecampione del mondo (2008 e 2009) e medaglia di bronzo ai campionati del mondo 2011"}
{"id": "1745714", "revid": "4252", "url": "https://it.wikipedia.org/wiki?curid=1745714", "title": "Thomas Albert Sebeok", "text": "Egli espanse la semiotica includendovi anche i segnali e i sistemi di comunicazione non umani, coniando il termine zoosemiotica\ne sollevando questioni proprie della filosofia della mente. Fu anche uno dei fondatori della biosemiotica.\nBasandosi sul suo campo di competenza, Sebeok tendeva a rifiutare gli esperimenti sulle presunte capacit\u00e0 linguistiche dei primati, come quelle descritte da David Premack, assumendo l'esistenza di un substrato pi\u00f9 profondo e significativo: la funzione semiotica.\nNel 1944 divenne cittadino naturalizzato statunitense.\nSebeok fu il capo redattore della rivista \"Semiotica\", il periodico leader in quel campo, dalla sua fondazione nel 1969 al 2001. Fu anche editore della serie di volumi \"Approaches to Semiotics\" e dell' \"Encyclopedic Dictionary of Semiotics\".\nDopo la sua morte, la sua ricca collezione di opere sulla biosemiotica \u00e8 state trasferita in Estonia e attualmente appartiene alla facolt\u00e0 di Semiotica dell'Universit\u00e0 di Tartu.\nComunicare oltre i millenni.\nNel 1984 Sebeok studi\u00f2, su incarico dell'Office of Nuclear Waste Isolation, come segnalare pericolo e allarme attorno ad un sito di stoccaggio di scorie radioattive con messaggi che rimanessero comprensibili per almeno 10.000 anni (dati i tempi di decadimento della radioattivit\u00e0), visto che su tali durate \u00e8 probabile che intervengano profonde mutazioni storiche e quindi anche linguistiche.\nNel rapporto che ne deriv\u00f2, Sebeok prese in esame e scart\u00f2 molte diverse ipotesi concludendo col proporre - cos\u00ec sintetizza Eco - \"\"una sorta di casta sacerdotale\" che \"mantenga viva la conoscenza del pericolo, creando miti, leggende e superstizioni\"\"."}
{"id": "1745721", "revid": "20768", "url": "https://it.wikipedia.org/wiki?curid=1745721", "title": "Narada Muni", "text": ""}
{"id": "1745725", "revid": "130040", "url": "https://it.wikipedia.org/wiki?curid=1745725", "title": "Nasride", "text": ""}
{"id": "1745729", "revid": "599013", "url": "https://it.wikipedia.org/wiki?curid=1745729", "title": "Lamborghini Trattori", "text": "Lamborghini Trattori \u00e8 una azienda produttrice di trattori agricoli fondata nel 1948, con sede a Cento, da Ferruccio Lamborghini, poi fondatore della Lamborghini Automobili, entrata a far parte nel 1973 di SAME.\nL'emblema dell'impresa era un triangolo contenente le tre lettere \" F L C\". Il toro fu apposto sui mezzi in concomitanza all'inizio della produzione automobilistica nel 1963.\nStoria.\nFondata nel 1948 grazie al lavoro di Ferruccio Lamborghini, i trattori Lamborghini non vantavano l'antica tradizione di case storiche quali Fiat Trattori e Landini e per le loro prime realizzazioni venne utilizzato del materiale bellico abbandonato.\nUtilizzando motori e differenziali di camion e mezzi militari recuperati dai centri ARAR (Azienda Rilievo Alienazione Residuati) vengono allestite le prime trattrici \u201cCarioca\u201d con un'importante innovazione tecnica, un vaporizzatore che, applicato a un motore Morris, consente al trattore di essere avviato a benzina per poi funzionare a petrolio.\nIn pochi anni la produzione dell'azienda pass\u00f2 da un trattore alla settimana a circa 200 all'anno, e nuovi motori di fabbricazione italiana sostituirono i vecchi residuati bellici. Nel 1951 nasce la \u201cL 33\u2033 prima trattrice tutta Lamborghini prodotta in serie ad eccezione del motore: un Morris 6 cilindri in linea di 3500\u00a0cm\u00b3 a petrolio con vaporizzatore brevetto Ferruccio Lamborghini.\nLa promulgazione della legge Fanfani del 25 luglio 1952 - che stanziava, all'interesse del 3%, 125 miliardi in cinque anni a favore degli agricoltori che avessero acquistato macchine agricole di produzione nazionale - fece fare un ulteriore salto di qualit\u00e0 all'azienda. Fu in quel primo lustro degli anni Cinquanta che la Lamborghini si trasform\u00f2 in impresa industriale a tutti gli effetti.\nA partire dal 1952 vennero presentati i nuovi modelli \"DL 15\", \"DL 20\" , \"DL 25\" e \"DL30\"; e l'anno successivo i modelli DL 40 e DL 50. Nel 1955 Lamborghini present\u00f2 il suo primo trattore cingolato, il \"DL 25C\" seguito dal \"DL 30C\", caratterizzato dal colore giallo.\nNel 1956 viene inaugurato un nuovo stabilimento e l'anno successivo, sull'onda del Sametto della SAME, viene lanciata sul mercato la Lamborghinetta (dotata di un motore a due cilindri per 22 CV, pesante 10 quintali e venduta a un milione).\nNel periodo 1968-69 la Lamborghini Trattori, in seguito al notevole aumento delle vendite registrato, adott\u00f2 una strategia finalizzata a migliorare sia la qualit\u00e0 tecnica dei trattori, sia il volume produttivo. I trattori Lamborghini vengono dotati, primi in Italia, del cambio sincronizzato di serie e la gamma si arricchisce dei modelli di grande potenza (R. 480).\nNel 1973 con il proprio marchio e tutto il suo prestigio entra a far parte del Gruppo SAME. \n\u00c8 del 1983 la nuova gamma di macchine con caratteristiche fortemente innovative e con motori modulari raffreddati ad acqua. Dalla fine degli anni'80 viene introdotta la regolazione elettronica dell'iniezione motori e nuove centraline di controllo per il trattore, mentre con la nuova serie \"RACING\" (1991) di alte potenze si adotta la trasmissione \"El\u00e8ctronic Power Shift\". Con il marchio Lamborghini nel 1993 nascono i \"RUNNER\", trattorini per la piccola agricoltura e per il green.\nNegli anni successivi con il marchio Lamborghini Trattori vengono presentate alcune serie come: la Serie Racing, la Serie Champion e la Serie Premium, la Serie Agile, la Serie Sprint.\nAll'inizio del XXI secolo vengono prodotte alcune serie come la Serie R6, R7 e R8. Nel 2013, in occasione della fiera internazionale SIMA di Parigi, viene presentato sul mercato il nuovo trattore Nitro, caratterizzato da una cofanatura bianca e un design totalmente rinnovato. Lamborghini Trattori vince con Nitro una serie di riconoscimenti internazionali, tra cui il Tractor of the Year \u2013 Golden Tractor for the Design 2014 e il RedDot Award 2014."}
{"id": "1745734", "revid": "1305772", "url": "https://it.wikipedia.org/wiki?curid=1745734", "title": "Pro Lissone", "text": ""}
{"id": "1745735", "revid": "307923", "url": "https://it.wikipedia.org/wiki?curid=1745735", "title": "L\u00c9 Macha", "text": "La L\u00c9 Macha (01) fu una corvetta della classe Flower che oper\u00f2, chiamandosi HMS Borage (K120), con la Royal Navy e poi col Seirbh\u00eds Chabhlaigh na h\u00c9ireann. Il suo nome gaelico \u00e8 in onore di Macha, la dea celtica della guerra.\nLa Borage fu costruita dalla George Brown &amp; Co a Greenock, in Scozia. L'ordine di costruzione venne dato dalla Royal Navy il 21 novembre 1940 e il varo fu effettuato il 6 novembre 1941. Riportata in fabbrica per gli ultimi lavori fu ultimata, in ritardo, il 29 aprile 1942. Terminata la seconda guerra mondiale la corvetta fu consegnata al nascente Irish Marine Service. La nave arriv\u00f2 a Davonport il 15 novembre 1946 dove il tenente Walter Reidy la rinomin\u00f2 Macha. Fu infine venduta alle Haulbowline Industries per la demolizione che inizi\u00f2 il 2 novembre 1970, dopo ventotto anni di servizio."}
{"id": "1745745", "revid": "123065692", "url": "https://it.wikipedia.org/wiki?curid=1745745", "title": "W\u00e1lter Centeno", "text": "Caratteristiche tecniche.\nEra un centrocampista molto creativo con una visione di gioco fuori dal comune. Calciava bene le punizioni e non disdegnava di cercare la via della rete avversaria.\nCarriera.\nClub.\nInizi\u00f2 la sua carriera professionale nel Bel\u00e9n quando Alexandre Guimar\u00e3es era il suo tecnico, l\u00ec stette in prestito dal Saprissa nelle campagne del 1994-95 e 1995-96 insieme a Jos\u00e9 Pablo Fonseca, Alejandro Sequeira ed il franci in bicicletta. In seguito pass\u00f2 al Saprissa dove ottenne tornei di ogni tipo. Fu campione nazionale nel 1997-98, 1998-99, 2003-04, 2005-06, 2006-07, Invierno 2007, Verano 2008, Invierno 2008 e Verano 2010, nonch\u00e9 ottenne il titolo di Grandes de Centroam\u00e9rica nel 1998, la Coppa UNCAF 2002 e la CONCACAF Champions' Cup 2005, riuscendo inoltre a partecipare al Mondiale per Club 2005.\nGioc\u00f2 anche in Grecia con l' nel 2002 dove ebbe il lusso di giocare la Champions League e perfino gridare gol nel Santiago Bernab\u00e9u e l'Olimpico di Roma.\nNel campionato nazionale gioc\u00f2 502 partite, 449 di esse col Saprissa essendo il quarto calciatore con pi\u00f9 partite nella storia del club di Tib\u00e1s ed inoltre con 105 partite ufficiali internazionali il secondo \"morado\" con pi\u00f9 partite della squadra.\nNazionale.\nCon la squadra nazionale conta 137 partite a livello maggiore, gioc\u00f2 due Coppe America, due Coppe del Mondo, quattro eliminatorie mondiali, quattro Coppe UNCAF e sette Gold Cup."}
{"id": "1745755", "revid": "1005847", "url": "https://it.wikipedia.org/wiki?curid=1745755", "title": "Eletti alla Camera dei deputati nelle elezioni politiche italiane del 2008", "text": "Questo elenco riporta i nomi dei deputati della XVI legislatura della Repubblica Italiana dopo le elezioni politiche del 2008, suddivisi per circoscrizione."}
{"id": "1745759", "revid": "339392", "url": "https://it.wikipedia.org/wiki?curid=1745759", "title": "HMS Borage", "text": ""}
{"id": "1745760", "revid": "339392", "url": "https://it.wikipedia.org/wiki?curid=1745760", "title": "HMS Borage (K120)", "text": ""}
{"id": "1745761", "revid": "1467542", "url": "https://it.wikipedia.org/wiki?curid=1745761", "title": "Torneo degli Alfieri Bandieranti di Faenza", "text": "Il Torneo degli Alfieri Bandieranti \u00e8 una gara tra gli sbandieratori e i musici dei 5 rioni faentini che si svolge nelle sere della prima domenica, del terzo sabato e della terza domenica del mese di giugno di ogni anno.\nQuesta voce riguarda i risultati, per approfondimenti sulla gara vedi la voce principale.\nRisultati gare dal 1964 ad oggi.\nCoppia under 21.\nLa competizione, dal 1995 al 2005, era per gli under 24. A partire dal 2005, \u00e8 stata limitata agli under 21."}
{"id": "1745764", "revid": "729019", "url": "https://it.wikipedia.org/wiki?curid=1745764", "title": "Thermoselect", "text": "La Thermoselect SA \u00e8 un'azienda svizzera operante nel settore dell'incenerimento rifiuti e della gassificazione ad alta temperatura con ossigeno puro.\nAttivit\u00e0.\nProcesso di smaltimento rifiuti.\nLe attivit\u00e0 principali dell'azienda sono indirizzate alla trasformazione dei rifiuti di ogni genere in gas di sintesi e in materie prime minerali e metalliche.\nAttraverso un sistema di riciclaggio a ciclo continuo mediante la gassificazione ad alta temperatura dei composti organici e la fusione diretta di quelli inorganici, l'azienda produce dai rifiuti solidi urbani, dai rifiuti industriali e dai rifiuti speciali gas di sintesi, sostanze minerali vetrose ed un granulato metallico ad alto tenore di ferro e zinco, utilizzabili in campo industriale. Dal trattamento delle acque di processo vengono invece ottenute acqua pura, sali e concentrato di zinco, quali sottoprodotti.\nImpianti.\nKarlsruhe.\nIl principale impianto dell'azienda si trova in Germania, a Karlsruhe, e dispone di tre linee di smaltimento termico dei rifiuti con una capacit\u00e0 annua di 250.000 tonnellate; venne aperto nel 1999. Nel 2004 la proprietaria dell'impianto \"EnBW Energie Baden-W\u00fcrttemberg AG\" ha per\u00f2 deciso di interrompere le attivit\u00e0.\nChiba.\nL'impianto giapponese di Chiba (nella periferia di Tokyo) dispone di due linee di smaltimento con una capacit\u00e0 annua di 100.000 tonnellate. La licenza Thermoselect in Giappone \u00e8 detenuta dalla \"Japan Waste Management Association\" che, nel 2000, ha ottenuto il permesso di commercializzarla.\nMutsu.\nIl secondo impianto giapponese si trova invece a Mutsu, dove dispone di due linee di smaltimento con una capacit\u00e0 annua di 140.000 tonnellate.\nVerbania.\nIn Italia l'unico impianto dell'azienda si trovava a Fondotoce (frazione di Verbania), nei pressi del Lago Maggiore, nella zona industriale limitrofa al comune di Gravellona Toce. Venne costruito tra il 1991 e il 1992; la sua entrata in funzione avvenne nel marzo 1992 con una capacit\u00e0 di trattamento di 30.000 tonnellate annue.\nDiverse denunce di inquinamento, tra cui quella di presunto sversamento di cianuri nel rio Stronetta (affluente del Lago Maggiore) nel periodo 1992-1995, hanno portato alla chiusura dell'impianto nel 1999, dopo diverse polemiche tra chi era favorevole alla presenza dell'impianto e tra chi era contrario confortato dalle condanne per inquinamento ambientale. Attualmente la struttura \u00e8 stata demolita e l'area, sottoposta a bonifica, \u00e8 ora destinata ad altre attivit\u00e0."}
{"id": "1745766", "revid": "767487", "url": "https://it.wikipedia.org/wiki?curid=1745766", "title": "J\u00f3zsef Zakari\u00e1s", "text": ""}
{"id": "1745773", "revid": "15765551", "url": "https://it.wikipedia.org/wiki?curid=1745773", "title": "Costaricani", "text": ""}
{"id": "1745788", "revid": "486946", "url": "https://it.wikipedia.org/wiki?curid=1745788", "title": "Sindrome chimica multipla", "text": ""}
{"id": "1745794", "revid": "436907", "url": "https://it.wikipedia.org/wiki?curid=1745794", "title": "Pullin' Me Back", "text": "Pullin' Me Back \u00e8 il primo singolo del rapper statunitense Chingy estratto dall'album \"Hoodstar\". \u00c8 stato prodotto da Jermaine Dupri e vi ha partecipato il cantante R&amp;B Tyrese.\nInformazioni.\nLa canzone ha raggiunto la posizione n.9 nella classifica \"Billboard Hot 100\", diventando cos\u00ec il quarto singolo di Chingy ad entrare in Top 10 in tale classifica. Ha invece raggiunto la posizione n.1 nella classifica \"Hot R&amp;B/Hip-Hop Songs\" e la n.3 nella classifica della rete televisiva \"BET\" \"BET's Top 100 Songs of 2006\".\nIl testo \u00e8 stato scritto dagli stessi Chingy e Jermaine Dupri, pi\u00f9 da B. Morgan, J. Pastorious e J. Phillips.\nIl videoclip \u00e8 rimasto per ben 65 giorni nella classifica \"106 &amp; Park\".\n\"Pullin' Me Back\" campiona il brano \"Portrait of Tracy\" di Jaco Pastorius."}
{"id": "1745805", "revid": "6923", "url": "https://it.wikipedia.org/wiki?curid=1745805", "title": "10 mm Auto", "text": "La 10\u00a0mm Auto \u00e8 una cartuccia 10x25 elaborata dal colonnello Jeff Cooper introdotta per la pistola Bren Ten nel 1983 dal fabbricante di munizioni Norma. Il progetto \u00e8 sviluppato sia per scopi operativi sia per scopi sportivi.\nL'intento \u00e8 offrire ai tiratori una cartuccia per pistola semi-automatica che rappresentasse una valida alternativa alle consolidate 9 mm, .45 Auto e .38 Super Auto, con un proiettile da 10\u00a0mm di diametro, 180 grani di peso, 380\u00a0m/s. di velocit\u00e0 iniziale ed 85 kgm alla bocca.\nUtile sia contro bersagli animati, sia contro bersagli duri, infatti la cartuccia viene ideata per ricoprire il \"ruolo globale\" della .357 Magnum in caricamento full load.\nLa sua potenza costringe a rallentare la cadenza di tiro non consentendo un rapido ingaggio di bersagli multipli.\nPer questi difetti la F.B.I l'ha scartata scegliendo la .40 S&amp;W.\nLa diffusione attuale del calibro \u00e8 modesta ma resta ancora una minima scelta sia di armi nuove sia di munizioni assemblate acquistabili; ovviamente nessun problema per i ricaricatori che allestiscono sull'eccellente impianto di cartuccia sia dolci ricariche da tiro informale quanto poderose cartucce a palla blindata replicanti le prestazioni degli originali caricamenti commerciali."}
{"id": "1745808", "revid": "729019", "url": "https://it.wikipedia.org/wiki?curid=1745808", "title": "Jean Baggioni", "text": "Biografia.\nNato a Tox in Corsica, di professione insegnante, politico dell'UMP, divenne presidente del Consiglio esecutivo della Corsica dal 1992 al 2004, sindaco di Ville di Pietrabugno dal marzo 2001 e ex deputato europeo dal 1994 al 1999 del Raggruppamento per la Repubblica."}
{"id": "1745812", "revid": "1870933", "url": "https://it.wikipedia.org/wiki?curid=1745812", "title": "Kaposv\u00e1ri R\u00e1k\u00f3czi Football Club", "text": "Il Kaposv\u00e1ri R\u00e1k\u00f3czi FC (nome completo \"Kaposv\u00e1ri R\u00e1k\u00f3czi Football Club\"), meglio noto come Kaposv\u00e1r, \u00e8 una societ\u00e0 calcistica con sede a Kaposv\u00e1r, in Ungheria. Milita nella \"Soproni Liga\", la massima serie del campionato ungherese.\nStoria.\nIl Kaposv\u00e1ri R\u00e1k\u00f3czi FC vanta nella sua storia, una presenza nella Mitropa Cup, nella stagione 1987/1988. Il suo miglior risultato nella massima serie ungherese \u00e8 il 6\u00ba posto conquistato nella stagione 2007/2008 con 51 punti.\nOrganico.\nRosa 2019-2020.\n\"Aggiornata al 14 gennaio 2020.\""}
{"id": "1745813", "revid": "298229", "url": "https://it.wikipedia.org/wiki?curid=1745813", "title": "Julio C\u00e9sar Ribas", "text": "\u00c8 il padre di Sebasti\u00e1n Ribas, a sua volta lui calciatore. \u00c8 stato anche direttore sportivo del FC Cartagena."}
{"id": "1745823", "revid": "716642", "url": "https://it.wikipedia.org/wiki?curid=1745823", "title": "Stephen Bradley (calciatore)", "text": ""}
{"id": "1745826", "revid": "1310927", "url": "https://it.wikipedia.org/wiki?curid=1745826", "title": "Gerard Aafjes", "text": "Carriera.\nClub.\nInizia a giocare nel SV Argon, squadra della provincia di Utrecht. In seguito passa nelle giovanili dell'Ajax, che nel 2004 lo vende al Volendam dove gioca come centrocampista. Nella stagione 2004-2005 di Eerste Divisie il Volendam conclude il campionato in quinta posizione. Nel torneo 2005-2006 il Volendam raggiunge i vertici della classifica ma ci\u00f2 non basta ad arrivare all'Eredivisie. Nella stagione 2006-2007 il Volendam chiude al quarto posto l'Eerste Divisie. Il 28 luglio Aafjes si trasferisce in Scozia. Nell'agosto 2007 passa al Falkirk, squadra militante nel campionato scozzese. Nella stagione 2007-2008 il Falkirk termina il campionato al centro della graduatoria. Nella stagione successiva si salva dalla retrocessione all'ultima giornata (un punto dalla penultima e dalla ultima) guadagnando anche l'accesso all'Europa League 2009-2010, grazie alla finale di Coppa di Scozia persa contro i Glasgow Rangers per 1-0 (infatti i Rangers sono gi\u00e0 qualificati alla Champions League). Nel 2009 il giocatore torna nei Paesi Bassi per giocare nel MVV di Maastricht, in Eerste Divisie. Nella prima stagione gioca da titolare fisso siglando anche due reti. Il MVV concluder\u00e0 il torneo in decima posizione. Nella seconda stagione - anche questa da titolare - colleziona 26 gettoni e realizza una marcatura; la formazione di Maastricht concluder\u00e0 a centro classifica anche questo torneo."}
{"id": "1745829", "revid": "339392", "url": "https://it.wikipedia.org/wiki?curid=1745829", "title": "Chojiro Sasakibe", "text": ""}
{"id": "1745830", "revid": "765341", "url": "https://it.wikipedia.org/wiki?curid=1745830", "title": "Dayel Elessedil", "text": "Dayel Elessedil \u00e8 un personaggio del libro \"La spada di Shannara\" della trilogia \"Il ciclo di Shannara\" scritto da Terry Brooks.\nStoria.\nDayel Elessedil \u00e8 il fratello di Durin Elessedil ed \u00e8 il cugino del re degli Elfi Eventine Elessedil. Lascia le terre dell'Ovest per seguire Allanon fino a Culhaven con suo fratello Durin per far parte della compagnia che andr\u00e0 alla ricerca della mitica Spada di Shannara. Quando torner\u00e0 nella sua terra sposer\u00e0 una bellissima ragazza.\nGrazie alla sua abilit\u00e0 nel tiro con l'arco e alla sua agilit\u00e0 riusciranno a superare un burrone enorme nel Wolfkstaag per uscire cos\u00ec dalla trappola che gli Gnomi fedeli al Signore degli Inganni, chiamato Brona, avevano teso per loro. Nel corso della loro avventura, si riveler\u00e0 un abile guerriero e un ottimo osservatore grazie ai sensi sviluppati caratteristici degli Elfi."}
{"id": "1745832", "revid": "46291", "url": "https://it.wikipedia.org/wiki?curid=1745832", "title": "Euphorbia paralias", "text": "L'euforbia marittima (\"Euphorbia paralias\" L., 1753) \u00e8 una pianta appartenente alla famiglia delle Euphorbiaceae, diffusa nelle aree costiere sabbiose del bacino del Mediterraneo.\nDescrizione.\nPianta erbacea a stelo legnoso, glabra e carnosa, di taglia media (da 30 a 60\u00a0cm), fiorente in ciuffi sovente molto numerosi. Tronco eretto, ramificato alla base, arrossisce molto velocemente. Numerose foglie oblunghe a ovale di colore grigio-verde, accavallate.\nFiori.\nContrariamente ad altre euforbie, l'ombrella \u00e8 molto corta, portante da 3 a 6 raggi principali. I ciazii (nome dato alle infiorescenze unitarie delle euforbiacee) sono composte da brattee carnose di colore verde chiaro, ovali e concave, portante dei fiori monoici, con delle ghiandole nettarifere reniformi gialle ad estremit\u00e0 cornuta. L'impollinazione avviene per mezzo degli insetti, di solito formiche.\nFrutti e semi.\nIl frutto \u00e8 una capsula glabra e granulosa, di circa 0,5\u00a0cm di diametro. Semi grigio pallido lisci. Disseminazione mirmecocora (per mezzo delle formiche).\nDistribuzione e habitat.\nPianta vivace molto comune sulle sabbie del litorale, a volte anche tra la sabbia fine, partendo dalla Gran Bretagna e dall'Atlantico fino alle spiagge del Mediterraneo. Questa euforbia, che ama il caldo, fiorisce da maggio a settembre e forma assieme a \"Ammophila australis\" una vegetazione vivace pioniera delle sabbie delle dune mediterranee dal mar mediterraneo fino all'oceano Atlantico."}
{"id": "1745836", "revid": "339392", "url": "https://it.wikipedia.org/wiki?curid=1745836", "title": "Marechiyo Omaeda", "text": ""}
{"id": "1745838", "revid": "1718925", "url": "https://it.wikipedia.org/wiki?curid=1745838", "title": "Vertigo (U2)", "text": "Vertigo \u00e8 la traccia di apertura, nonch\u00e9 il primo singolo estratto di \"How to Dismantle an Atomic Bomb\", album del 2004 degli U2. Il singolo \u00e8 stato messo in rotazione radiofonica a partire dal 24 settembre 2004, 2 settimane prima dell'uscita ufficiale del disco, che ha garantito al singolo un'enorme popolarit\u00e0. La canzone ha vinto il Grammy Award come \"migliore canzone rock\", come \"miglior performance di un gruppo\" e come \"Miglior video musicale\" nel 2005. Bono ha dichiarato che questo brano \u00e8 il suo preferito per come si connette con gli ascoltatori.\nIl brano \u00e8 stato utilizzato nella pubblicit\u00e0 televisiva dell'iPod come parte di una campagna marketing che promuoveva da una parte il prodotto in s\u00e9 (e nello specifico l\u2019\"iPod Special Edition\") e dall'altra un esclusivo box set \"The Complete U2\" venduto soltanto tramite iTunes.\nUso della lingua spagnola.\nNel brano viene fatto largo uso della lingua spagnola. La canzone si apre con il conteggio \"\"unos, dos, tres, catorce!\": in realt\u00e0 si tratta di un errore, in quanto \"unos\" in spagnolo \u00e8 plurale e \"catorce\" significa quattordici. La numerazione corretta sarebbe \"uno, dos, tres, cuatro\"\". Quando \u00e8 stato fatto notare la cosa, Bono ha risposto \"che deve essere stata colpa dell'alcol\" (\"\"there may have been some alcohol involved\"). Inoltre, al ritornello \"Hello, hello\" si pu\u00f2 udire la risposta \"\u00a1Hola!\" e \"\u00bfD\u00f3nde est\u00e1?\"\" (\"dov'\u00e8?\"), dopo del verso \"I'm at a place called Vertigo\" (\"Sono in un posto chiamato Vertigo\").\nIl video.\nIl video di \"Vertigo\" vede il gruppo degli U2 eseguire il brano in pieno deserto, mentre delle ombre nere si allungano a dismisura alle spalle di ognuno dei membri del gruppo. Sul suolo c'\u00e8 un simbolo identico a quello del logo della \"Target Corporation\" (anche simile a quello del personaggio Vertigo dei fumetti DC Comics). La piattaforma sulla quale il gruppo esegue il brano continua ad andare su e gi\u00f9, mentre il resto dell'ambiente intorno forma una specie di spirale. Il video \u00e8 stato diretto da Alex Courtes.\nCover.\nIl violinista David Garrett ha effettuato una cover di tale brano, contenuta nell'album \"Rock Symphony\", unendo la canzone alle quattro stagioni di Vivaldi. Nel concerto tenuto dai Bon Jovi a Dublino nel 2011 \u00e8 stata suonata dalla band come omaggio agli U2.\nUtilizzi del brano.\nLa parte iniziale del brano venne utilizzata dal 2007 al 2011 come jingle della rubrica \"I fatti del giorno\" del TGcom, trasmesso sulle emittenti Mediaset."}
{"id": "1745839", "revid": "339392", "url": "https://it.wikipedia.org/wiki?curid=1745839", "title": "Shunsui Kyoraku", "text": ""}
{"id": "1745841", "revid": "933835", "url": "https://it.wikipedia.org/wiki?curid=1745841", "title": "Letta", "text": "Persone.\nI Letta sono una famiglia originaria della Marsica, in Abruzzo. \nTra i principali membri, vi sono:"}
{"id": "1745848", "revid": "287204", "url": "https://it.wikipedia.org/wiki?curid=1745848", "title": "Ny\u00edregyh\u00e1za Spartacus Football Club", "text": "Il Ny\u00edregyh\u00e1za Spartacus FC (nome completo \"Ny\u00edregyh\u00e1za Spartacus Football Club\") \u00e8 una societ\u00e0 calcistica con sede a Ny\u00edregyh\u00e1za, in Ungheria. Nella stagione 2017-18 milita nel Nemzeti Bajnoks\u00e1g II, la seconda divisione del campionato ungherese di calcio.\nOrgancio.\nRosa 2020-2021.\n\"Aggiornata al 9 agosto 2020.\""}
{"id": "1745851", "revid": "179777", "url": "https://it.wikipedia.org/wiki?curid=1745851", "title": "Nomina pluralia tantum", "text": ""}
{"id": "1745852", "revid": "648716", "url": "https://it.wikipedia.org/wiki?curid=1745852", "title": "L\u00c9 Fola", "text": "La L\u00c9 Fola (CM12) fu una dragamine della classe Ton che oper\u00f2, chiamandosi HMS Blaxton (M1131), con la Royal Navy e poi col Seirbh\u00eds Chabhlaigh na h\u00c9ireann. Il suo nome in gaelico \u00e8 in onore di F\u00f3dla, leggendaria regina dei T\u00faatha D\u00e9 Danann e nome poetico dell'Irlanda.\nLa Blaxton fu costruita dalla John I. Thornycroft &amp; Company a Southampton, in Inghilterra. La nave venne varata il 21 giugno 1955 e dopo sedici anni di servizio fu venduta al Seirbh\u00eds Chabhlaigh. La nave fu consegnata il 22 febbraio 1971 e il giorno seguente, a Gibilterra, fu denominata Fola dal tenente in comando Deasy.\nLa Fola oper\u00f2 nel Mediterraneo occidentale assieme alla L\u00c9 Banba. Completarono cos\u00ec tutti i test e iniziarono a tutti gli effetti il proprio servizio. Il 20 marzo le navi lasciarono il mar Mediterraneo per fare ritorno in Irlanda anche se una forte tempesta le costrinse a riparare a Lisbona. Il 29 marzo 1971 si unirono alla flotta.\nNel 1987 fu venduta ad una societ\u00e0 spagnola per la demolizione, iniziata dopo trentadue anni di servizio."}
{"id": "1745856", "revid": "339392", "url": "https://it.wikipedia.org/wiki?curid=1745856", "title": "HMS Blaxton", "text": ""}
{"id": "1745857", "revid": "339392", "url": "https://it.wikipedia.org/wiki?curid=1745857", "title": "HMS Blaxton (M1131)", "text": ""}
{"id": "1745858", "revid": "88740", "url": "https://it.wikipedia.org/wiki?curid=1745858", "title": "Ange Santini", "text": "Biografia.\nNato in Corsica, politico dell'UMP, nel 1983 divenne consigliere municipale di Calvi e nel 1995 divenne sindaco. Nel 1998 venne eletto consigliere territoriale l'anno dopo fu rieletto come consigliere territoriale. Nel 2001 \u00e8 stato rieletto sindaco di Calvi e divenne presidente dell'Associazione dei Sindaci della Balagne che cambi\u00f2 nome in Comunit\u00e0 di comuni di Calvi Balagna. Nel 2003 diventa fondatore del polo turistico della Balagna. Nel 2004 diventa presidente del Consiglio esecutivo della Corsica e quindi dovette lasciare la carica di sindaco di Calvi per diventare vicesindaco. Nel 2006 diventa presidente dell'Agenzia per lo Sviluppo Economico della Corsica (ADEC). Nel 2008 \u00e8 stato rieletto sindaco di Calvi per la terza volta."}
{"id": "1745861", "revid": "155634", "url": "https://it.wikipedia.org/wiki?curid=1745861", "title": "Politeama (Palermo)", "text": "Politeama \u00e8 il decimo quartiere di Palermo.\nIl quartiere \u00e8 compreso nell'VIII Circoscrizione.\nIl quartiere si trova adiacente al centro storico sul fianco Nord dello stesso e prende il nome dall'omonimo teatro. \u00c8 contraddistinto da un'architettura ottocentesca, infatti l'area venne edificata all'esterno delle mura in un periodo in cui non si sentiva pi\u00f9 la necessit\u00e0 di difendersi all'interno delle stesse.\nLa prima pianificazione dell'area avvenne con la cosiddetta \"Addizione Regalimici\" del 1778 e cio\u00e8 la riproposizione ideale all'esterno delle mura dell'incrocio di strade ortogonali che segnava il centro della citt\u00e0. L'attuale Piazza Regalmici colleg\u00f2 la citt\u00e0 antica con il nuovo quartiere portuale (Borgo Santa Lucia, l'attuale Borgo Vecchio) e al tempo stesso diede il via allo sviluppo urbano fuori le mura verso nord. La zona scelta per la seguente espansione era infatti sub-pianeggiante, molto estesa e ben arieggiata. Qui inizialmente si insediarono le ville della nobilt\u00e0 palermitana rimpiazzate successivamente dalle nuove abitazioni medio borghesi distribuite secondo i canoni razionali ottocenteschi in isolati regolari quadrangolari. La scacchiera ottocentesca risulta ancora visibile nell'impianto della zona, mentre \u00e8 ancora visibile e molto caratteristico il vecchio tracciato della circonvallazione ferroviaria non pi\u00f9 esistente che taglia, con una via curvilinea, questa impostazione strettamente ortogonale."}
{"id": "1745873", "revid": "1632387", "url": "https://it.wikipedia.org/wiki?curid=1745873", "title": "Mael M\u00f3rdha", "text": "I Mael M\u00f3rdha sono un gruppo celtic metal proveniente dall'Irlanda. Il loro sound pu\u00f2 essere descritto come celtic metal con forti influenze doom metal (la band definisce il proprio genere \"Gaelic Doom Metal\"). Si sono formati nel 1998 e hanno pubblicato il primo Ep nel 1998."}
{"id": "1745876", "revid": "84184", "url": "https://it.wikipedia.org/wiki?curid=1745876", "title": "Reggimenti italiani (1800-1815)", "text": "Lista dei reggimenti italiani dal 1800 al 1815.\nRegno d'Italia (1805-1814).\nReale Marina Italiana.\nCorpi militari\nFormazioni Navali\nRegno di Napoli (1806-1815).\nCavalleria di linea napoletana.\nLa cavalleria di linea napoletana fu riorganizzata il 10 marzo 1813, unendo i cacciatori a cavallo e il Reggimento cavalleggeri\nRegno di Sicilia (1806-1815).\nOrdinamento 1806/1808.\nCorpi di Casa Reale\nFanteria di linea \nFanteria leggera\nCorpi volontari di Emigrati Calabresi e Napoletani\nFanteria presidiaria\nCavalleria\nCorpo Reale d'Artiglieria\nEsercito dei Volontari Siciliani (1\u00ba febbraio 1808-18 gennaio 1818).\nReggimenti Guarnigione \nReggimenti Cacciatori\nReggimenti Dragoni Leggeri\nAltri Corpi \nRegno di Sardegna (1800-1814).\nMilizia provinciale sarda (1808-1815).\nFanteria\nCavalleria\nStato Pontificio (1800-1808).\nCorpi di guardie\nTruppe di linea\nTruppe provinciali (dicembre 1803 \u2013 giugno 1808)\nRegno d'Etruria (1801-1808).\nCorpi della Real Casa\nCorpi di Fanteria\nCavalleria\nArtiglieria\nTruppe presidiarie, volontari e milizie\nImpero Francese.\nGarde Nationale.\nCoorti G.N. di I Bando (13 marzo 1812 - 11 gennaio 1813)\nAltre unit\u00e0 di Guardia Nazionale\nImpero d'Austria.\nDalmazia e Veneto (1798-1805)\nForze levate nei territori austriaci\nCorpi franchi italiani (1813-14)\nTruppe ex-italiane incorporate il 28 luglio 1814 "}
{"id": "1745879", "revid": "72811", "url": "https://it.wikipedia.org/wiki?curid=1745879", "title": "Episodi Yu-Gi-Oh! GX", "text": ""}
{"id": "1745881", "revid": "486946", "url": "https://it.wikipedia.org/wiki?curid=1745881", "title": "Oscar Miguez", "text": ""}
{"id": "1745882", "revid": "339392", "url": "https://it.wikipedia.org/wiki?curid=1745882", "title": "Jose Ely de Miranda", "text": ""}
{"id": "1745883", "revid": "287204", "url": "https://it.wikipedia.org/wiki?curid=1745883", "title": "Zozimo", "text": ""}
{"id": "1745887", "revid": "287204", "url": "https://it.wikipedia.org/wiki?curid=1745887", "title": "Carlos Jose Castilho", "text": ""}
{"id": "1745889", "revid": "1315817", "url": "https://it.wikipedia.org/wiki?curid=1745889", "title": "Lorenzo Camerano", "text": "Biografia.\nNato a Biella nel 1856, dopo un periodo di studi a Bologna si trasfer\u00ec a Torino diplomandosi al Liceo Classico Vincenzo Gioberti.\nTra il 1871 e il 1873 fu allievo del pittore Fontanesi presso l'Accademia Albertina, ed inizi\u00f2 quindi a collaborare come disegnatore con il Museo di Zoologia di Torino, allora diretto da Michele Lessona. Il fascino esercitato dalla personalit\u00e0 del naturalista spinse Camerano ad iscriversi all'Universit\u00e0 di Torino presso la quale nel 1878 si laure\u00f2 in scienze naturali.\nOttenne poi in qualit\u00e0 di assistente l'affidamento di vari insegnamenti, tra i quali entomologia, anatomia degli insetti ed embriologia, e nel 1880 venne nominato docente universitario.\nSpos\u00f2 quindi Luigia, la figlia del Lessona, alla cui famiglia Camerano era legato fin dalla giovinezza da vincoli di amicizia.\nNel 1889 fu chiamato a insegnare zoologia e anatomia presso l'Universit\u00e0 di Cagliari ma fece presto ritorno a Torino dove tra il 1890 e il 1915 ricopr\u00ec l'incarico di professore straordinario di anatomia comparata e quello di direttore del Museo di anatomia della locale universit\u00e0.\nTra il 1907 e il 1910 fu rettore dell'ateneo del capoluogo piemontese; il 4 aprile del 1909 fu nominato senatore del Regno d'Italia. Appassionato di montagna, fu anche presidente del Club Alpino Italiano dal 1910 al 1916.\nOltre che autore di centinaia di pubblicazioni di argomento naturalistico fu un valido organizzatore dell'attivit\u00e0 scientifica piemontese e fond\u00f2, tra l'altro, il \"Bollettino dei Musei di Zoologia ed Anatomia comparata della Regia Universit\u00e0 di Torino\" e un Istituto di Biologia Marina che ebbe sede a Rapallo. Camerano fu inoltre un convinto sostenitore delle idee evoluzionistiche e fu socio di varie istituzioni scientifiche sia italiane che estere."}
{"id": "1745890", "revid": "1552438", "url": "https://it.wikipedia.org/wiki?curid=1745890", "title": "Gyula L\u00f3r\u00e1nt", "text": "Caratteristiche tecniche.\nDopo una partita tra le nazionali di Ungheria e , persa dai primi 5-3, Lorant diviene una delle colonne difensive della squadra d'oro ungherese.\nBiografia.\nDopo aver giocato nella squadra cittadina, Lorant veste i colori di e negli anni quaranta. In questo periodo vince il campionato in Romania con l'IT Arad, nel 1947. Nel 1951, l' lo tessera, diviene il difensore titolare della formazione rosso nera per un lustro e contemporaneamente si afferma nella squadra d'oro (vince la medaglia d'oro a Helsinki 1952, la Coppa Internazionale 1953 ed \u00e8 titolare nel miracolo di Berna). Con l'Honved vince tre tornei ungheresi (1952, 1954 e 1955), prima di chiudere la carriera nel 1957 a Budapest giocando qualche anno nelle divisioni minori ungheresi.\nDopo una prima esperienza da manager sulla panchina dell'Honved e un breve periodo al Debrecen, Lorant ottiene risultati degni di nota allenando in Germania le squadre di (raggiunge il primo posto in Bundesliga alla quinta giornata) e . Nel campionato del 1972 raggiunge il quarto posto alla guida del . Allena anche il Kickers Offenbach e il Freiburger, accettando l'incarico del nel 1975: in Grecia \u00e8 ricordato per aver dato alla squadra il primo storico titolo in campionato nel 1976. Richiamato in Bundesliga, nel 1977 si accorda con il , club con il quale non riesce a conseguire risultati soddisfacenti: anticipando nei tempi Ernst Happel, Lorant \u00e8 il primo a introdurre in Germania la marcatura a zona, che per\u00f2 all'epoca non ha preso piede nel campionato teutonico. Allena anche lo , poi firma nuovamente con il PAOK: non si ripete, seppur disputando una buona annata che porta la sua formazione al quarto posto finale davanti al .\nMuore il 31 maggio 1981, in panchina, durante una gara di campionato del suo contro l', colto da infarto."}
{"id": "1745891", "revid": "15756", "url": "https://it.wikipedia.org/wiki?curid=1745891", "title": "Big Beautiful Woman", "text": "Il neologismo inglese Big Beautiful Woman (letteralmente \"donna grossa bellissima\", abbreviato spesso con la sigla BBW) si usa per definire o indicare l'attrazione sessuale verso le donne in sovrappeso, grasse od obese, cio\u00e8 che abbiano un indice di massa corporea superiore a 25.\nOrigine, descrizione e sinonimi.\nI termini \"Big Beautiful Women\" e \"BBW\" furono coniati nel 1979 dalla giornalista statunitense Carole Shaw, che nello stesso anno cre\u00f2 \"BBW Magazine\", una rivista di moda dedicata alle \"taglie forti\" tipiche delle donne in carne.\nIl concetto di BBW \u00e8 chiaramente soggettivo: non esiste un metro di valutazione scientifico per determinare quali signore appartengono alla categoria e quali no. Tutto dipende quindi dalle opinioni personali e pertanto pu\u00f2 capitare che vengano definite BBW sia donne leggermente in sovrappeso sia donne estremamente grasse.\nNei paesi anglosassoni vengono utilizzati due sinonimi della locuzione BBW, che differiscono dal significato originale solo per delle sfumature:\nUso.\nSebbene teoricamente il termine BBW sia protetto da copyright, in quanto titolo del magazine sopra citato, col passare degli anni \u00e8 stato utilizzato dalle donne che rivendicano con orgoglio la loro grassezza e che si autodefiniscono \"BBWs\".\nIl termine ha avuto pi\u00f9 successo dei suoi sinonimi perch\u00e9 le donne che lo adottavano non necessariamente avevano seno abbondante e fianchi larghi. Molte donne sono contente di essere definite BBW perch\u00e9 lo ritengono un complimento, a differenza degli aggettivi \"grassa\" e \"cicciona\" che invece hanno una connotazione dispregiative; altre tuttavia ritengono questo neologismo un inutile eufemismo.\nBBW \u00e8 comunemente usato anche dal movimento per l'accettazione del grasso (NAAFA), che si batte contro la discriminazione delle persone obese. Oramai BBW \u00e8 una sigla che viene usata sempre pi\u00f9 di frequente negli annunci personali e nelle auto-descrizioni.\nAncora, il termine BBW viene usato anche per indicare gli eventi specificamente mirati a queste donne (e gli uomini interessati a loro) come ad esempio serate a tema in discoteche, negozi di vestiti, ristoranti ecc. Ci\u00f2 viene sia per sensibilizzare l'opinione pubblica sull'argomento, sia per rendere pi\u00f9 attive le BBWs (ed evitare che qualcuna di esse non accetti la propria fisicit\u00e0), sia per cementare la creazione di un nuovo gruppo sociale compatto e coeso.\nEsistono numerosi siti internet dedicati al mondo del BBW: molti di essi sono ideati da uomini, i quali possono essere ammiratori delle femmine extra-large. Nel mondo del web sono presenti anche spazi con tematiche molto serie: spesso viene presa di mira l'industria dedicata ai prodotti per la perdita di peso e le donne vengono invitate a decidere autonomamente se ricorrere ad una cura dimagrante o meno, senza farsi condizione dai (pre)giudizi della societ\u00e0.\nHanno fatto la loro comparsa anche siti porno che danno la possibilit\u00e0 di acquistare film vietati ai minori in cui le protagoniste sono donne in carne. Questo sottogenere della pornografia cinematografica, un tempo di nicchia, si sta espandendo velocemente."}
{"id": "1745892", "revid": "287204", "url": "https://it.wikipedia.org/wiki?curid=1745892", "title": "Julio Cesar Ribas", "text": ""}
{"id": "1745895", "revid": "71433", "url": "https://it.wikipedia.org/wiki?curid=1745895", "title": "Luna papa", "text": ""}
{"id": "1745897", "revid": "1315817", "url": "https://it.wikipedia.org/wiki?curid=1745897", "title": "Ferdinando Gabotto", "text": "Biografia.\nDopo la maturit\u00e0, conseguita al Liceo Classico Vincenzo Gioberti, si iscrisse alla Facolt\u00e0 di Lettere dell'Universit\u00e0 di Torino, laureandosi nel 1888 in Storia moderna con Carlo Cipolla.\nDapprima docente liceale, insegn\u00f2 anche al Ginnasio di Bra, fu poi professore di Storia moderna presso l'Universit\u00e0 di Messina e di Storia antica e Letteratura italiana all'Universit\u00e0 di Genova fino alla morte.\nFond\u00f2 il periodico \"La letteratura\" e, nel 1895, la Societ\u00e0 Storica Subalpina, della quale anno dopo anno pubblic\u00f2 il Bollettino, insieme ad una serie di volumi storici dedicati a varie citt\u00e0 del Piemonte. Appartenne alla Massoneria, militando nella loggia \"Giordano Bruno\" di Pinerolo, alla quale fu affiliato il 24 febbraio 1903."}
{"id": "1745903", "revid": "122906693", "url": "https://it.wikipedia.org/wiki?curid=1745903", "title": "Nereo", "text": "Nereo () \u00e8 un personaggio della mitologia greca figlio di Ponto e di Gea. \nSecondo Esiodo \u00e8 fratello di Ceto, di Taumante, di Forco ed Euribia.\nAspetto.\nViene raffigurato come un vecchio saggio che prediceva accadimenti, giusto e benevolo, chiamato da Omero \u00abvegliardo del mare\u00bb. \nGenealogia.\nFu il marito dell'oceanina Doride dalla quale ebbe le Nereidi e tra cui Alice e Teti (quest'ultima madre di Achille), con le quali dimorava in una grotta nelle profondit\u00e0 marine. Ebbe anche un figlio di nome Nerito.\nMitologia.\nNereo abitava in fondo al Mar Egeo e possedeva la facolt\u00e0 di assumere forme diverse, in particolare quelle di serpente, acqua e fuoco, o quella di predire il futuro, tipiche caratteristiche di molte divinit\u00e0 marine.\nFu lui a predire a Paride tutti i mali che sarebbero derivati dal rapimento di Elena di Troia e a indicare a Eracle le informazioni necessarie per raggiungere il Giardino delle Esperidi, ma, secondo molte versioni, nel suo caso non lo fece volontariamente: infatti chiunque poteva andare da Nereo con dei quesiti se riusciva a trovarlo, ma per obbligarlo a rispondere a una domanda bisognava \u201cdomarlo\u201d, infatti essendo in grado di assumere forme animali gli era facile sfuggire assumendo forme minuscole di pesce o di enormi cetacei, solo se qualcuno fosse riuscito a mantenere salda la presa su di lui in tutte le forme, come fece Eracle, avrebbe avuto l\u2019obbligo di rispondere.\nGrotte.\nA lui \u00e8 stata dedicata la Grotta di Nereo a Capo Caccia (Alghero), una delle grotte sommerse pi\u00f9 importanti del Mediterraneo ed alle sue figlie varie grotte circostanti presso la stessa grotta.\nFonti.\nNella teogonia di Esiodo Nereo \u00e8 generato dal Mare v.233-235."}
{"id": "1745906", "revid": "2184720", "url": "https://it.wikipedia.org/wiki?curid=1745906", "title": "La nostra vita (singolo)", "text": "La nostra vita \u00e8 una canzone di Eros Ramazzotti, scritta dal cantautore romano e musicata da quest'ultimo assieme a Claudio Guidetti. Il singolo anticipa l'uscita dell'album \"Calma apparente\", decimo album del cantautore romano.\nUscito nei negozi il 16 settembre 2005, ma gi\u00e0 da alcune settimane programmato alle radio massicciamente, il disco debutta in classifica il 22 settembre, direttamente alla prima posizione, dove rimarr\u00e0 per tre settimane, non consecutive. In totale il disco rimarr\u00e0 in top 20 per quasi quattro mesi, diventando uno dei singoli di maggior successo di Ramazzotti. Anche in radio viene frequentemente trasmesso, tanto da contendersi la posizione 1 con \"Il giorno dei giorni\" di Ligabue.\nIl video.\nIl video di \"La nostra vita\" \u00e8 stato diretto da Phil Griffin al \"Black Studios\" di Londra, su un soggetto dello stesso Ramazzotti. Nel video il cantante esegue il brano esibendosi con il suo gruppo sopra un palco, mentre intorno a lui l'ambiente cambia continuamente."}
{"id": "1745908", "revid": "1543377", "url": "https://it.wikipedia.org/wiki?curid=1745908", "title": "Giacomo Del Mauro", "text": "Brillante e sfortunato sportivo irpino al quale \u00e8 stato intitolato il Palazzetto dello Sport di Avellino.\nNato a Napoli, ma cresciuto ad Avellino, Giacomo Del Mauro diventa nel 1978, due mesi prima di un tragico tuffo a mare che lo costringer\u00e0 per il resto della vita sulla sedia a rotelle, vicecampione nazionale di ginnastica artistica ai Giochi della Giovent\u00f9, titolo che gli vale il riconoscimento di sportivo dell'anno della Provincia di Avellino.\nSi dedica, nel frattempo, su invito dei compagni di scuola, anche alla pallamano, conquistando con la squadra della sua citt\u00e0 la promozione dalla serie Serie D alla serie C e ottenendo la convocazione nella Nazionale Giovanile della squadra italiana juniores.\nNonostante la paralisi conseguente alla frattura delle vertebre cervicali, Giacomo ha la forza di prendere il brevetto di\nallenatore, guidando nel 1980 i suoi compagni di squadra alla conquista della promozione in Serie B.\nMuore a soli 27 anni e la sua citt\u00e0 decide di dedicare alla sua memoria il Palazzetto dello Sport."}
{"id": "1745909", "revid": "125027574", "url": "https://it.wikipedia.org/wiki?curid=1745909", "title": "Copa Jo\u00e3o Havelange", "text": "La Copa Jo\u00e3o Havelange (in italiano Coppa Jo\u00e3o Havelange) \u00e8 stata l'edizione 2000 del campionato brasiliano di calcio. Il nome \u00e8 stato scelto in omaggio a Jo\u00e3o Havelange, ex-presidente della CBF e della FIFA.\nNon potendo organizzare il campionato nazionale per la disputa giuridica con il Gama, che contestava la retrocessione subita nella stagione precedente, la CBF cedette l'incombenza al Clube dos 13. Quest'ultimo, per\u00f2, non potendo applicare i verdetti di promozione e retrocessione dell'anno precedente, decise di organizzare un unico campionato per tutte le 116 squadre delle tre divisioni dell'anno precedente, dando vita all'edizione del campionato brasiliano di calcio con pi\u00f9 partecipanti di sempre.\nI 4 moduli.\nLe 116 squadre vengono divise in 4 moduli:\nModulo Blu.\nFormula.\nOgnuna delle 25 squadre affronta una volta tutte le altre. Si qualificano alla fase finale le prime 12 classificate.\nModulo Giallo.\nFormula.\nPrimo turno: 36 squadre divise in 2 gruppi di 18 club ciascuno. Ogni squadra affronta una volta tutte le componenti del proprio gruppo. Si qualificano al secondo turno le migliori 8 di ogni raggruppamento.\nSecondo turno: gare a eliminazione diretta in partita di andata e ritorno. Gioca in casa la seconda partita la squadra meglio classificata dopo i turni precedenti, in caso di parit\u00e0 si qualifica al turno seguente la squadra con il miglior risultato nel turno precedente. Si qualificano alla fase finale le prime 3 classificate.\nModulo Verde e Modulo Bianco.\nFormula.\nPrimo turno: Modulo Verde con 28 squadre divise in 4 gruppi di 7 club ciascuno e Modulo Bianco con 27 squadre divise in 3 gruppi di 7 e 1 di 6. Ogni squadra affronta in partite di andata e ritorno tutte le componenti del proprio girone. Si qualificano al secondo turno le migliori 3 di ogni raggruppamento.\nSecondo turno: Modulo Verde e Modulo Bianco con 12 squadre ognuno divise in 3 gruppi di 4 club ciascuno. Ogni squadra affronta in partite di andata e ritorno tutte le componenti del proprio girone. Si qualificano al terzo le vincitrici di ogni gruppo e la migliore seconda in ogni modulo.\nTerzo turno: 8 squadre divise in 2 gruppi di 4 club ciascuno. Ogni squadra affronta una volta tutte le componenti del proprio gruppo. Si qualificano alla finale le vincitrici di ogni gruppo.\nFinale: gara con partita di andata e ritorno. Si qualifica alla fase finale la vincitrice.\nFinale.\n\"Andata 16 novembre 2000, ritorno 19 novembre 2000\"\nFase finale.\nFinale.\nRitorno.\nLa partita di ritorno fu inizialmente giocata il 30 dicembre 2000 al S\u00e3o Janu\u00e1rio di Rio de Janeiro, ma fu sospesa al 23' per il cedimento di parte delle recinzione. La gara fu rinviata e si decise di giocarla sempre a Rio de Janeiro ma in un altro stadio."}
{"id": "1745910", "revid": "93685", "url": "https://it.wikipedia.org/wiki?curid=1745910", "title": "Salai", "text": ""}
{"id": "1745914", "revid": "547992", "url": "https://it.wikipedia.org/wiki?curid=1745914", "title": "Alessandra Casella", "text": "Biografia.\nHa studiato a Milano all'Accademia dei Filodrammatici con Ernesto Calindri e a New York al Lee Strasberg Theatre Institute. A teatro ha lavorato con registi come Giuseppe Patroni Griffi, Sciaccaluga, Tonino Pulci, Giorgio Albertazzi, affrontando sia ruoli drammatici che brillanti e spesso, anche in commedie musicali, come, ad esempio, nella stagione 1991-1992, quando \u00e8 stata protagonista del musical \"Fred\", ispirato alla vita di Buscaglione, insieme a Umberto Smaila e Luca Sandri.\nDebutta in Rai come attrice comica nei programmi \"La TV delle ragazze\" (dove, tra le altre, proponeva una parodia di Lilli Gruber), proseguendo in \"Ricomincio da due\" (dove proponeva quella della Carr\u00e0) e nel variet\u00e0 di seconda serata \"Televiggi\u00f9\" su Italia 1.\nEsordisce al cinema con la pellicola \"Le finte bionde\" di Vanzina, proseguendo con \"Le comiche\" di Neri Parenti, \"Body Guards\" e \"La bottega dell'orefice\". Ha recitato anche in \"L'Achille Lauro - Viaggio nel terrore\" del 1990.\nNel 1991 registra l'album di Umberto Smaila \"Fred\", omaggio a Fred Buscaglione cui partecipa assieme a Luca Sandri.\nNel 1994 conduce \"La Domenica Sportiva\", al fianco di Gianfranco De Laurentiis; il programma dedicato ai libri \"A tutto volume\" su Canale 5, un talk show quotidiano in seconda serata nel 1995; \"Bravo chi legge\", striscia quotidiana di presentazioni letterarie su Rai 2. Su Alice, canale satellitare della piattaforma Sky, ha condotto il programma \"Italia in tavola\". Ha interpretato anche alcune fiction televisive, tra cui la miniserie: \"Colletti bianchi\"; \"Una casa a Roma\", al fianco di Tomas Milian; \"Pazza famiglia\", al fianco di Enrico Montesano e Paolo Panelli, e \"Don Matteo\".\nNel 2001 interpreta \"Tra due donne\" di Alberto Ferrari, film di cui \u00e8 protagonista, e \"Una vita da sogno\", per la regia di Domenico Costanzo. Ha anche lavorato come doppiatrice in \"Piccola peste torna a far danni\" doppiando l'attrice Laraine Newman e nel film d'animazione \"A Bug's Life - Megaminimondo\" dando la voce a Rosie.\nCura da alcuni anni una rubrica di recensioni letterarie su \"Oggi\" e ha dato alle stampe un romanzo, \"Un anno di Gloria\". \u00c8 anche autrice di sceneggiature teatrali e cinematografiche, e ideatrice di format televisivi, ed \u00e8 direttrice editoriale di Booksweb Tv, una web TV che parla di libri e letteratura.\nVita privata.\nAlessandra Casella era sposata con lo chef Alessandro Procopio, morto il 2 gennaio 2021 per infarto, con il quale ha avuto la figlia Chiara."}
{"id": "1745916", "revid": "1305772", "url": "https://it.wikipedia.org/wiki?curid=1745916", "title": "Banias (disambigua)", "text": ""}
{"id": "1745918", "revid": "6923", "url": "https://it.wikipedia.org/wiki?curid=1745918", "title": "Alessandro Politi", "text": "Carriera.\n\u00c8 laureato in ingegneria informatica. Dopo aver presentato molti concorsi di cabaret (tra tutti quello nel 2000/2001 al Gran Pavese di Bologna), recita una parte nel film \"Un amore perfetto\" (2001), commedia romantica diretta da Valerio Andrei. Nello stesso anno collabora con Alessandro Greco e Federica Panicucci alla produzione del programma televisivo \"Una canzone per te\" e ancora con Greco e con Laura Freddi nella produzione di \"Portami al mare e fammi sognare\".\nDopo una serie di Premi vinti come comico,\nPremio Walter Chiari Comico dell\u2019Anno. (2006/2007)\nPremio Attore comico \u201c Massimo Troisi \u201d Premio critica. (Napoli 2003)\nPremio Critica Concorso Nazionale Cabaret \u201cLoComix\u201d (Rsm 2003)\nPremio Concorso Nazionale Cabaret Champoluc Val D\u2019aosta. (2003)\nNel 2003 entra a far parte del Laboratorio Artistico di Zelig, apparendo in \"Zelig Off\" nella stagione 2003/2004/2005 e l'anno dopo a \"Zelig Circus\", dove presenta il personaggio del mago Martin Scozzese, strampalato illusionista che si definisce Grande Mago per le sue capacit\u00e0. Di poche parole, con un maldestro accento anglosassone e accolto dalle note di \"Scotland the Brave\", accompagna le sue magie sotto gli occhi divertiti di Claudio Bisio e Vanessa Incontrada, allontanando questi ultimi dalla scena \"for cortesy\".\nIl suo personaggio \u00e8 uno dei pi\u00f9 amati tra le new entry del programma, tanto da essere elogiato dal famoso critico tv Aldo Grasso del Corriere della Sera. e facendo registrare anche il record di ascolti proprio per il programma Zelig Circus.\nRimane sul programma Zelig Mediaset fino al 2008/2009 , per poi passare in Rai.\nPremio Rivelazione Comico Sganasao. (2007/2008)\nNel 2007 intraprende la via del cinema iscrivendosi all'Accademia del Cinema di Deaurentiis a Roma. E nel 2008 il suo primo cortometraggio come protagonista, cortometraggio drammatico \"Diario di un Serial Killer\" diretto dal regista Antonio Bonifacio.\nDal 2009 passa in Rai per una serie di programmi in prima serata di cui sar\u00e0 protagonista.\nVoglia d\u2019Aria Fresca con Carlo Conti (Raiuno)\nNel nome del Cuore con Carlo Conti (Raiuno)\nMiss Italia nel Mondo (Raiuno 2010 Jesolo)\nPremio del Cinema Internazionale Rodolfo Valentino (diretta Raiuno 2010 Sardegna).\n\u00c8 una presenza fissa dello Zecchino d'oro dal 2010 con il suo personaggio comico Martin Scozzese sulle reti RAI.\nA casa di Paola (Perego) (Raiuno 2011).\nQuelli che il Calcio Rai2 con Nicola Savino (2014/2015) (28 puntate).\nNel 2014 alcuni pezzi dei suoi sketch dove veste i panni del personaggio Martin Scozzese vengono riproposti grazie alla versione Giapponese del Guinness World Records in onda sulle reti Nipponiche per la produzione Media Research di Haruna Takanosu.\nNel 2016 partecipa come concorrente alla terza edizione di T\u00fa s\u00ed que vales."}
{"id": "1745923", "revid": "1149807", "url": "https://it.wikipedia.org/wiki?curid=1745923", "title": "Capitoli di Black Lagoon", "text": "Questa \u00e8 la lista dei capitoli di \"Black Lagoon\", manga scritto e disegnato da Rei Hiroe. \u00c8 pubblicato da Sh\u014dgakukan dal 2002 sulla rivista \"seinen\" \"Monthly Sunday Gene-X\". I singoli capitoli sono poi raccolti in formato \"tank\u014dbon\" e pubblicati separatamente. Attualmente in Giappone, dove \u00e8 ancora in prosecuzione, conta dodici volumi. L'edizione italiana \u00e8 pubblicata dalla Panini Comics a partire dal 27 dicembre 2007. Dal 28 luglio 2011 \u00e8 iniziata la prima ristampa dei volumi, sempre ad opera di Panini Comics."}
{"id": "1745932", "revid": "97573890", "url": "https://it.wikipedia.org/wiki?curid=1745932", "title": "Hallmark Hall of Fame", "text": "Hallmark Hall of Fame \u00e8 una serie televisiva antologica statunitense, in onda dal 1951. Si tratta della pi\u00f9 longeva serie televisiva della storia. Il primo programma ha presentato l'opera di Gian Carlo Menotti \"Amahl and the Night Visitors\" e il ballerino Nicholas Magallanes."}
{"id": "1745935", "revid": "158913", "url": "https://it.wikipedia.org/wiki?curid=1745935", "title": "Mos\u00e8 (miniserie televisiva 1995)", "text": "Mos\u00e8 (\"Moses\"), conosciuta anche come Le storie della Bibbia - Mos\u00e8, \u00e8 una miniserie televisiva in due puntate del 1995, diretta dal regista Roger Young e con protagonisti Ben Kingsley, Frank Langella e Christopher Lee. Basata sul \"Libro dell'Esodo\", racconta la storia di Mos\u00e8 e della liberazione del popolo ebraico dalla schiavit\u00f9 in Egitto.\nCo-prodotta dalla Rai e dalla Lux Vide in collaborazione con altre televisioni internazionali, e interpretata da un cast d'eccezione, \u00e8 stata trasmessa in prima serata su Rai 1 il 18 e 20 dicembre 1995, conquistando oltre 10 milioni di telespettatori. \u00c8 stata inoltre distribuita come film, in un unico episodio, per la durata complessiva ridotta di 103 minuti.\nTrama.\nAllevato alla corte del faraone Ramses II, per sfuggire alla persecuzione sugli ebrei trasferitisi in Egitto, Mos\u00e8 scopre di essere ebreo, commette un delitto per difendere uno schiavo ebreo e fugge nel deserto per scampare alla pena prevista per gli omicidi. Qui sposa la madianita Sefora e ha con lei due figli; ma un giorno, mentre \u00e8 al pascolo con il gregge, Dio gli appare e gli chiede di tornare in Egitto per liberare il suo popolo, gli Ebrei, e condurli nella terra promessa.\nQuando il nuovo faraone Memefta si rifiuta di lasciare libero il popolo ebraico e raddoppia il loro lavoro in schiavit\u00f9, Mos\u00e8, su indicazione di Dio, scatena sull'Egitto le dieci piaghe: l'acqua del Nilo trasformata in sangue, le rane, le zanzare, i mosconi, le ulcere, la grandine, la moria del bestiame, le cavallette, le tenebre per tre giorni e la morte dei figli primogeniti degli egiziani. Quest'ultima piaga, che colpir\u00e0 anche il figlio del faraone, costringer\u00e0 il sovrano a cambiare idea.\nUna volta libero dalle catene della schiavit\u00f9, il popolo ebraico d\u00e0 vita alla neonata religione ebraica, che indice quel giorno come Pasqua ebraica di liberazione, attraversa il mar Rosso, eludendo gli egiziani, che hanno ricambiato idea ma falliscono nell'ucciderli, e giunge dopo 50 giorni al monte Sinai, dove Mos\u00e8, indicendo quel giorno come Pentecoste ebraica, riceve da Dio le tavole della legge, la Torah con dieci comandamenti, che li guideranno di nuovo a Canan, in Palestina.\nProduzione.\nIn collaborazione con tre paesi (Italia, Germania e Stati Uniti), la miniserie venne realizzata unicamente in Marocco, fra: Agadir, Ouarzazate e gli Atlas Corporation Studios sempre ad Ouarzazate."}
{"id": "1745937", "revid": "118834", "url": "https://it.wikipedia.org/wiki?curid=1745937", "title": "Teatro Villoresi (Monza)", "text": ""}
{"id": "1745939", "revid": "124703894", "url": "https://it.wikipedia.org/wiki?curid=1745939", "title": "Mario Cecchini", "text": "Biografia.\nMario Cecchini nacque a Piticchio di Arcevia il 25 gennaio 1933. Il 29 dello stesse mese venne battezzato nella chiesa parrocchiale di Piticchio e l'11 settembre 1938 ricevette la cresima nella chiesa parrocchiale di Montale.\nFormazione e ministero sacerdotale.\nComp\u00ec gli studi ecclesiastici presso il seminario di Senigallia.\nIl 21 settembre 1957 fu ordinato suddiacono e il 21 dicembre dello stesso anno diacono nella basilica cattedrale di San Pietro apostolo a Senigallia. Il 16 marzo dell'anno successivo fu ordinato presbitero per la diocesi di Senigallia nella chiesa di Ripe da monsignor Umberto Ravetta. Questi in seguito gli lasci\u00f2 in dono il suo anello episcopale quale primo presbitero di Senigallia diventato vescovo. Il 19 marzo celebr\u00f2 la prima messa solenne nella chiesa parrocchiale di Santa Maria de Abbatissis a Serra de' Conti.\nIl 21 giugno 1958 venne inviato come vicario cooperatore a Scapezzano di Senigallia. Avendo acquisito l'abilitazione magistrale, il 1\u00ba ottobre 1958 venne nominato insegnante elementare nel seminario diocesano di Senigallia. Nell'anno accademico 1959-1960 consegu\u00ec la licenza in liturgia presso l'Istituto \"Regina Mundi\" di Roma e poi cominci\u00f2 a insegnare tale disciplina in diverse scuole di teologia per laici. Il 1\u00ba settembre 1960 venne nominato vice direttore spirituale del seminario. Dal 1960 al 1968 fu professore di liturgia in seminario. Nell'anno accademico 1962-1963 consegu\u00ec la laurea in pedagogia presso la Libera Universit\u00e0 di Urbino. Il 1\u00ba ottobre 1965 divenne incaricato per la promozione delle vocazioni ecclesiastiche in diocesi. Il 1\u00ba marzo 1967 venne chiamato dalla commissione amministrativa dell'ente, su indicazione dell'autorit\u00e0 ecclesiastica, al compito di segretario archivista ed economo dell'Opera Pia Mastai Ferretti di Senigallia succedendo a monsignor Angelo Mencucci nominato parroco della cattedrale. Il 3 gennaio 1970 venne nominato vice assistente ecclesiastico diocesano dell'Azione Cattolica dei Ragazzi e il 13 febbraio successivo direttore diocesano dell'Unione Apostolica dei Sacerdoti Adoratori. Il 10 dicembre 1973 monsignor Odo Fusi Pecci lo nomin\u00f2 vicario episcopale per la pastorale e canonico onorario della basilica cattedrale, nomina quest'ultima che verr\u00e0 rinnovata il 10 ottobre 2003 dal vescovo Giuseppe Orlandoni. Nell'anno accademico 1974-1975 consegu\u00ec la laurea in giurisprudenza presso la Libera Universit\u00e0 di Urbino con una tesi su \"Opera Pia Mastai Ferretti \u2013 Stabilimento Pio \u2013 Senigallia\" con relatore il professor Gabriele Molteni Mastai Ferretti. Il 18 febbraio 1977 venne nominato cappellano di Sua Santit\u00e0. Il 2 febbraio 1981 monsignor Pecci gli confer\u00ec l'ufficio di vicario generale della diocesi di Senigallia. Il 1\u00ba febbraio 1983 venne nominato parroco della parrocchia della basilica cattedrale di San Pietro apostolo; succedette a monsignor Gino Papalini. Il 20 marzo successivo celebr\u00f2, all'inizio del ministero di parroco, il venticinquesimo di presbiterato nella basilica cattedrale di Senigallia.\nFu per diversi anni amministratore del settimanale diocesano \"La Voce Misena\", segu\u00ec Radio Velluto Senigallia e fond\u00f2 anche la radio parrocchiale del duomo per arrivare l\u00e0 dove non poteva fisicamente.\nMinistero episcopale.\nL'11 febbraio 1986 papa Giovanni Paolo II lo nomin\u00f2 vescovo delle diocesi unite \"in persona episcopi\" di Fano, Fossombrone, Cagli e Pergola. Ricevette l'ordinazione episcopale il 16 marzo successivo dal cardinale Bernardin Gantin, prefetto della Congregazione per i vescovi e presidente della Pontificia commissione per l'America Latina, co-consacranti il vescovo di Senigallia Odo Fusi Pecci e quello di Ascoli Piceno Marcello Morgante. Il 22 aprile prese possesso della diocesi di Fano; il 23 aprile prese possesso delle diocesi di Cagli, alle ore 11.00, di Pergola alle ore 15.30 e di Fossombrone alle ore 18.00, nelle rispettive cattedrali.\nIl 30 settembre 1986, con il decreto \"Instantibus votis\" della Congregazione per i Vescovi, fu stabilita la \"plena unione\" delle sedi vescovili citate e monsignor Cecchini divenne primo vescovo della diocesi di Fano-Fossombrone-Cagli-Pergola.\nSabato 30 maggio 1987, a 54 anni, in mattinata verso le 10 nel suo ufficio in episcopio venne colpito da un ictus cerebrale e vers\u00f2 in coma giudicato irreversibile presso l'ospedale Torrette in Ancona. Dopo due giorni riprese conoscenza e miglior\u00f2 discretamente fino a raggiungere con il tempo la guarigione, potendo cos\u00ec continuare a guidare la diocesi.\nFu una persona paterna, amabile e vicina alla gente. Nel suo ministero favor\u00ec le missioni \"ad gentes\" visitando, dove svolgevano il loro ministero, i preti \"fidei donum\" della diocesi. La sua devozione a Maria, madre di Ges\u00f9, segn\u00f2 profondamente la sua spiritualit\u00e0 e il suo agire pastorale. Indisse il giubileo mariano diocesano e inaugur\u00f2 il santuario di San Giuseppe a Spicello, nel comune di San Giorgio di Pesaro.\nIl 5 aprile 1997 papa Giovanni Paolo II nomin\u00f2 monsignor Vittorio Tomassetti, vescovo coadiutore della diocesi. Sabato 31 maggio alle ore 17:45 presso il palazzetto dello sport \"Salvatore Allende\" di Fano, durante la celebrazione di chiusura del giubileo mariano diocesano, questi inizi\u00f2 il suo ministero pastorale in diocesi.\nL'8 settembre 1998 papa Giovanni Paolo II accett\u00f2 la sua rinuncia al governo pastorale della diocesi per motivi di salute e divenne cos\u00ec vescovo emerito; gli succedette il coadiutore Vittorio Tomassetti. Ritorn\u00f2 nella diocesi di Senigallia e prese residenza presso il santuario della Madonna della Rosa a Ostra.\nL'8 settembre 1998 venne nominato presidente della Fondazione Civitas Lateranensis di Roma. La Fondazione si occupa di sostenere la Pontificia Universit\u00e0 Lateranense nella sua mission finanziando direttamente iniziative e strutture dell'Universit\u00e0 e garantendo un sostegno economico agli studenti (religiosi e laici) in difficolt\u00e0 (soprattutto coloro che provengono da territori come l'Africa, l'America Latina, l'Asia e l'Europa dell'Est).\nIl 23 giugno 2003 si trasfer\u00ec presso le residenze dell'Opera Pia Mastai Ferretti e poi divenne presidente regionale dei Gruppi di preghiera di Padre Pio e prest\u00f2 servizio pastorale nella basilica cattedrale di San Pietro apostolo e nella chiesa della Croce in Senigallia.\nIl 10 ottobre 2003 monsignor Giuseppe Orlandoni gli confer\u00ec l'incarico di assistente ecclesiastico diocesano del Movimento ecclesiale di impegno culturale (MEIC), dell'Unione cattolica italiana insegnanti medi (UCIIM) e dell'Associazione italiana maestri cattolici (AIMC).\nDomenica 13 aprile 2008 alle ore 11:30 celebr\u00f2 il cinquantesimo anniversario di presbiterato nella basilica cattedrale di Senigallia.\nAffetto da patologie pregresse e contagiato dal COVID-19, mor\u00ec all'Opera Pia Mastai Ferretti di Senigallia alle 11:45 del 13 gennaio 2021 all'et\u00e0 di 87 anni. Da circa un anno viveva nell'infermeria dell'Opera. Le esequie si tennero il 15 gennaio alle ore 15 nella basilica cattedrale di San Pietro apostolo a Senigallia e furono presiedute da monsignor Piero Coccia, arcivescovo metropolita di Pesaro e presidente della Conferenza episcopale marchigiana. Erano presenti il vescovo di Senigallia Francesco Manenti, il vescovo di Fano-Fossombrone-Cagli-Pergola Armando Trasarti, il vescovo emerito di Senigallia Giuseppe Orlandoni, il vescovo di Jesi Gerardo Rocconi, il vescovo emerito di Fabriano-Matelica Giancarlo Vecerrica e numerosi presbiteri e diaconi delle diocesi di Fano-Fossombrone-Cagli-Pergola e di Senigallia. \u00c8 sepolto nella tomba di famiglia del cimitero di Ostra Vetere.\nGenealogia episcopale.\nLa genealogia episcopale \u00e8:"}
{"id": "1745940", "revid": "118640647", "url": "https://it.wikipedia.org/wiki?curid=1745940", "title": "Giuseppe (miniserie televisiva)", "text": "Giuseppe (\"Joseph\") \u00e8 una miniserie TV del 1995 diretta da Roger Young, prequel della miniserie dello stesso anno \"Mos\u00e8\" e facente parte della collana \"Le storie della Bibbia\". \u00c8 nota anche con i titoli Le storie della Bibbia: Giuseppe e La Bibbia: Giuseppe.\nTrama.\nGiuseppe, undicesimo e prediletto figlio di Giacobbe, viene venduto come schiavo dai fratelli gelosi. \nGiunto in Egitto, viene venduto ad un funzionario del Faraone, Potifar. Grazie alla sua capacit\u00e0 di interpretare i sogni conquista la fiducia e l'affetto del Faraone, che lo nomina governatore con il compito di radunare e distribuire il cibo. Cos\u00ec a vent'anni dalla sua riduzione a schiavo Giuseppe incontra i suoi fratelli, giunti in Egitto a chiedere un po' di grano per far sopravvivere la loro comunit\u00e0; lui li mette prima alla prova, con il suo fratello prediletto e mai conosciuto, Beniamino, poi vedendo che sono cambiati, si rivela e li invita a stare con lui, facendo venire anche Giacobbe e la sua intera gente ebrea dalla Palestina in Egitto. Finch\u00e9 lui e il faraone tollerante vivranno, gli israeliti ebraici saranno al sicuro, fino alla storia di Mos\u00e8, con il faraone nuovo.\nRiconoscimenti.\n1995 - Emmy Award"}
{"id": "1745941", "revid": "767487", "url": "https://it.wikipedia.org/wiki?curid=1745941", "title": "Heaven Forbid", "text": "Heaven Forbid \u00e8 il dodicesimo album in studio della rock band Blue \u00d6yster Cult, pubblicato nel 1998."}
{"id": "1745943", "revid": "287204", "url": "https://it.wikipedia.org/wiki?curid=1745943", "title": "Eta Orionis", "text": "Eta Orionis \u00e8 una stella azzurra visibile nella costellazione di Orione, di magnitudine +3,38. \u00c8 nota con vari nomi, come Algjebbah, Saif al Jabbar ed Ensis, quest'ultimo nome latino che sta ad indicare \"spada\".\nLa sua distanza \u00e8 stimata sui 1100 anni luce dalla Terra e fa parte del Braccio di Orione; si trova non distante dalla linea che congiunge Mintaka a Rigel, pi\u00f9 vicina alla prima che alla seconda.\nOsservazione.\nSi tratta di una stella situata nell'emisfero celeste australe, ma molto in prossimit\u00e0 dell'equatore celeste; ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che sia invisibile soltanto molto oltre il circolo polare artico. Nell'emisfero sud invece appare circumpolare solo nelle aree pi\u00f9 interne del continente antartico. Essendo di magnitudine 3,38 la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra fine ottobre e aprile; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche.\nSi tratta di un sistema multiplo formato da 5 stelle, dominato da una binaria ad eclisse, formata a sua volta da due stelle azzurre di classe B, denominate Eta Orionis Aa e Ab. Le componenti della coppia principale ruotano una attorno all'altra in un periodo di 7,9 giorni e distano appena 0,09 UA tra loro. Ulteriori studi mostrano la presenza di una terza stella molto vicina a queste, Eta Orionis B, anch'essa di classe B, a circa 12 UA e che impiega 9,5 anni per compiere una rivoluzione attorno alla coppia principale. La componente Ab pare anche essere una variabile Beta Cephei con periodo di 0,3 giorni, la variazione delle pulsazioni di questa componente incide di 0,05 magnitudini sulla luminosit\u00e0 del sistema, mentre per a causa dell'eclissi la stella varia dalla magnitudine 3,31 alla 3,6.\nAd 1,5 secondi d'arco e risolvibile ai telescopi, si trova un'altra stella di classe B di magnitudine 4,91 che fa parte del sistema. La sua distanza reale dal sistema triplo descritto precedentemente \u00e8 di circa 470 UA e il periodo orbitale di almeno 2000 anni. Una quinta componente pi\u00f9 distaccata, a circa 2 minuti d'arco e di magnitudine 9,4 pare far parte anch'essa del sistema di Eta Orionis, e si tratta di una stella bianca di sequenza principale di classe A8."}
{"id": "1745948", "revid": "228587", "url": "https://it.wikipedia.org/wiki?curid=1745948", "title": "Raimund Harmstorf", "text": "Biografia.\nRaimund Harmstorf, figlio di un medico di Amburgo, fu protagonista dello sceneggiato \"Michele Strogoff\", andato in onda in Italia nell'autunno del 1976, recit\u00f2 in diverse importanti serie televisive come \"L'ispettore Derrick\", \"La clinica della Foresta Nera\" e \"Un caso per due\", e in alcuni film a fianco dell'attore Bud Spencer (quasi sempre nel ruolo del \"cattivo\"). Avendo recitato molto per produzioni italiane, parlava piuttosto bene la lingua italiana.&lt;br&gt;L'esistenza di Harmstorf fu tormentata dalla sfortuna. L'attore soffr\u00ec per i postumi di gravi lesioni, riportate a seguito di numerosi incidenti, mentre il suo ristorante \"Il lupo dei mari\", situato a Deidesheim, piccola cittadina della Renania-Palatinato, and\u00f2 incontro alla bancarotta.\nNegli ultimi anni della sua vita, l'attore fu affetto dalla malattia di Parkinson e fu costretto ad assumere pesanti dosi di farmaci che gli provocarono gravi disturbi, come ansia e deliri. Harmstorf dovette quindi essere ricoverato in un ospedale psichiatrico. Secondo la sua fidanzata, Harmstorf rimase molto turbato dalla pubblicit\u00e0 data alle sue condizioni di salute.\nLa notte del 3 maggio 1998 l'attore si suicid\u00f2, impiccandosi nella sua fattoria in Marktoberdorf. \u00c8 stato sepolto nel \"Friedhof Hamburger Stra\u00dfe\" di Bad Oldesloe."}
{"id": "1745949", "revid": "767487", "url": "https://it.wikipedia.org/wiki?curid=1745949", "title": "Curse of the Hidden Mirror", "text": "Curse of The Hidden Mirror \u00e8 il tredicesimo album in studio della rock band Blue \u00d6yster Cult, pubblicato nel 2001."}
{"id": "1745959", "revid": "1086846", "url": "https://it.wikipedia.org/wiki?curid=1745959", "title": "Atalanta Bergamasca Calcio 1950-1951", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1950-1951.\nStagione.\nNell'estate del 1950 molte squadre si interessarono ai gioielli nerazzurri, in particolare verso i due danesi che avevano fatto molto bene l'anno prima. La Juventus fu la squadra che pi\u00f9 di tutte si interess\u00f2 a Karl Hansen che acquist\u00f2 dopo una trattativa lunga ed estenuante (la trattativa fu seguita in prima persona dall'Avvocato Giovanni Agnelli). Un'altra grande cessione fu quella di Casari al .\nPer sostituire la mezzala danese fu preso un suo omonimo danese: Svend Hansen dall'Odense che non si rilever\u00e0 allo stesso livello del predecessore. Anche gli altri acquisti non furono all'altezza dei giocatori che li avevano preceduti, difatti la squadra uscir\u00e0 dal mercato piuttosto indebolita.\nLa squadra ha un avvio difficoltoso, l'allenatore Giovanni Varglien cambia continuamente formazione senza per\u00f2 trovare entusiasmanti risultati. Dopo la 17\u00aa giornata, la societ\u00e0 decide di esonerarlo, affidando la guida tecnica a Denis Neville. Quest'ultimo ha la felice intuizione di schierare il giovane difensore Titta Rota nell'insolito ruolo di centroavanti, il quale lo ripaga con cinque gol nelle ultime cinque partite, contribuendo in modo determinante alla salvezza dei neroazzurri.\nOrganigramma societario.\nArea direttiva\nArea tecnica\nArea sanitaria"}
{"id": "1745966", "revid": "287204", "url": "https://it.wikipedia.org/wiki?curid=1745966", "title": "AE Aurigae", "text": "AE Aurigae \u00e8 una stella fuggitiva della costellazione dell'Auriga. La sua luce illumina la Nebulosa IC 405, distante circa dalla Terra.\nCaratteristiche.\nSi tratta di una stella di tipo O, una nana blu sulla sequenza principale con magnitudine apparente media di +5,99; \u00e8 una stella variabile del tipo Orione, con fluttuazioni che oscillano tra +5,78 e +6,08.\nSembra sia stata espulsa, assieme a Mu Columbae e 53 Arietis, dalla regione della Nebulosa di Orione per instabilit\u00e0 dinamiche ancora non chiarite con certezza.\nNonostante la strabiliante temperatura superficiale di circa , che la rende nettamente azzurra, a causa dell'estinzione dovuta alla polvere interstellare risulta al telescopio di colore bianco (indice di colore B-V = 0,22)."}
{"id": "1745967", "revid": "599013", "url": "https://it.wikipedia.org/wiki?curid=1745967", "title": "Gerd Kische", "text": "Carriera.\nClub.\nInizi\u00f2 a giocare nell'Eintracht Teterow. Nel 1970 gioc\u00f2 per sei mesi al Post Neubrandenburg prima di approdare all' con cui gioc\u00f2 in DDR-Oberliga 181 partite andando a segno 11 volte. Nel 1982 approd\u00f2 al TSG Bau Rostock e nel 1983 fu trasferito al Post Neubrandenburg, squadra con cui concluse la carriera l'anno successivo.\nNazionale.\nCon la Kische gioc\u00f2 63 partite (di cui quattro ai Giochi olimpici) dal 1971 al 1980. Nelle fasi finali delle due competizioni internazionali a cui prese parte (Mondiali 1974 e Giochi olimpici 1976 a Montr\u00e9al) gioc\u00f2 11 partite in totale tutte da titolare."}
{"id": "1745968", "revid": "4327", "url": "https://it.wikipedia.org/wiki?curid=1745968", "title": "San Pietro Berbenno", "text": ""}
{"id": "1745975", "revid": "287204", "url": "https://it.wikipedia.org/wiki?curid=1745975", "title": "Mu Columbae", "text": "Mu Columbae \u00e8 una stella fuggitiva nella costellazione della Colomba, distante 1320 anni luce dalla Terra.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale, e risulta invisibile pi\u00f9 a nord della latitudine 58\u00b0 N. La sua magnitudine pari a 5,15 fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nCaratteristiche fisiche.\nMu Colombae \u00e8 una stella di tipo O, una calda nana blu di sequenza principale avente una temperatura superficiale di 33.700 K ed una massa oltre 11 volte superiore a quella del Sole. La magnitudine apparente di Mu Colombae \u00e8 5,15 ed \u00e8 una sospetta stella variabile.\nSembra sia stata espulsa, assieme a AE Aurigae e 53 Arietis, dalla regione della Nebulosa di Orione per cause non ancora chiarite con certezza. Pare, studiando le traiettorie delle due stelle nel passato, che queste incrociarono i propri cammini circa 2,5 milioni di anni fa, e che avevano come punto d'origine il Trapezio assieme a Iota Orionis, una stella binaria le cui componenti, piuttosto vicine tra loro, hanno un'orbita molto eccentrica. La teoria \u00e8 che si produsse in quel momento una collisione tra due sistemi binari, il cui risultato fu quello di due stelle che si intercambiarono di posizione, e altre due, Mu Columbae e AE Aurigae appunto, che furono scagliate a gran velocit\u00e0 attraverso lo spazio, complice, molto probabilmente, anche l'esplosione di supernova di una componente del sistema, cos\u00ec come \u00e8 avvenuto, per esempio, a Zeta Ophiuchi."}
{"id": "1745984", "revid": "287204", "url": "https://it.wikipedia.org/wiki?curid=1745984", "title": "53 Arietis", "text": "53 Arietis \u00e8 una stella azzurra di sequenza principale fuggitiva, visibile nella costellazione dell'Ariete.\nOsservazione.\nSi tratta di una stella situata nell'emisfero celeste boreale; grazie alla sua posizione non fortemente boreale, pu\u00f2 essere osservata dalla gran parte delle regioni della Terra, sebbene gli osservatori dell'emisfero nord siano pi\u00f9 avvantaggiati. Nei pressi del circolo polare artico appare circumpolare, mentre resta sempre invisibile solo in prossimit\u00e0 dell'Antartide. Essendo di magnitudine pari a 6,1, non \u00e8 osservabile ad occhio nudo; per poterla scorgere \u00e8 sufficiente comunque anche un binocolo di piccole dimensioni, a patto di avere a disposizione un cielo buio.\nIl periodo migliore per la sua osservazione nel cielo serale ricade nei mesi compresi fra fine ottobre e aprile; nell'emisfero nord \u00e8 visibile anche per un periodo maggiore, grazie alla declinazione boreale della stella, mentre nell'emisfero sud pu\u00f2 essere osservata limitatamente durante i mesi dell'estate australe.\nCaratteristiche.\n53 Arietis \u00e8 una stella di tipo B, una nana blu sulla sequenza principale con magnitudine apparente 6,1. La sua distanza \u00e8 stimata sui dalla Terra, ma non \u00e8 nota con assoluta precisione. Sembra sia stata espulsa, assieme a AE Aurigae e Mu Columbae, dalla regione della Nebulosa di Orione per causa non ancora chiarite con certezza.\nSi tratta di una variabile Beta Cephei, ossia una variabile pulsante, con variazioni comprese fra 6,10 e 6,23 in 0,1528 giorni, per questa ragione possiede anche la sigla di stella variabile UW Arietis."}
{"id": "1745985", "revid": "767487", "url": "https://it.wikipedia.org/wiki?curid=1745985", "title": "Condizioni al contorno di Neumann", "text": "In matematica, le condizioni al contorno di Neumann (o di secondo tipo) sono un tipo di condizione al contorno, cos\u00ec chiamate in onore di Carl Gottfried Neumann.\nQuando vengono imposte su una equazione differenziale ordinaria o una alle derivate parziali, specificano i valori che la \"derivata\" di una soluzione deve assumere sul contorno del dominio.\nEquazioni differenziali ordinarie.\nNel caso di un'equazione differenziale ordinaria definita su un intervallo formula_1, per esempio:\nla condizione al contorno di Neumann assume la forma:\ndove formula_5 e formula_6 sono valori dati.\nEquazioni differenziali alle derivate parziali.\nPer un'equazione differenziale alle derivate parziali sul dominio formula_7, come per esempio:\nin cui formula_9 denota il Laplaciano di formula_10, la condizione di Neumann prende la forma:\ndove formula_12 indica la normale uscente del contorno formula_13, e formula_14 \u00e8 una funzione scalare data. La derivata direzionale a primo membro \u00e8 cos\u00ec definita:\ndove formula_16 \u00e8 l'operatore gradiente e il punto indica il prodotto scalare."}
{"id": "1745990", "revid": "6923", "url": "https://it.wikipedia.org/wiki?curid=1745990", "title": "R. Austin Freeman", "text": ""}
{"id": "1745997", "revid": "121837", "url": "https://it.wikipedia.org/wiki?curid=1745997", "title": "Stella runaway", "text": ""}
{"id": "1745999", "revid": "228587", "url": "https://it.wikipedia.org/wiki?curid=1745999", "title": "Rete logica", "text": "In elettronica una rete logica \u00e8 un insieme di dispositivi interconnessi che realizza un'elaborazione ovvero una certa funzione logica. Possono essere di natura elettronica, nell'accezione pi\u00f9 comune, ma potenzialmente anche di altra natura, se in grado di trasmettere e elaborare un segnale, come nella fotonica, eccetera. Esistono essenzialmente due tipi principali di reti logiche: le \"reti unilaterali\" e le \"reti bilaterali\".\nDescrizione.\nLe reti unilaterali sono reti in cui lo stato delle uscite, cio\u00e8 se l'uscita assume valore alto o basso, dipende esclusivamente da valori di grandezze elettriche calcolate in un determinato punto del circuito: in queste reti il flusso dell'elaborazione procede fisicamente in un'unica direzione e ne sono esempi elementari le porte logiche; per chiarire meglio, consideriamo una porta AND a due ingressi: lo stato dell'uscita della porta AND dipende dai valori di corrente applicati ai due pin di entrata e il flusso dell'elaborazione procede dai pin di entrata al pin di uscita.\nLe reti bilaterali sono reti in cui la funzione di uscita \u00e8 valutata tra due punti, cio\u00e8 l'uscita \u00e8 determinata dal fatto che ci sia o meno un contatto tra due punti: se ad esempio nel punto A arriva corrente ma non c'\u00e8 contatto con B allora l'uscita sar\u00e0 bassa, se c'\u00e8 contatto l'uscita sar\u00e0 alta; inoltre non \u00e8 detto che la corrente possa scorrere solo da A verso B, ma anche da B verso A, a differenza delle reti unilaterali.\nGli esempi fatti sui due tipi di reti sono banali, ma pi\u00f9 in generale si possono avere reti logiche unilaterali quali i circuiti combinatori o i circuiti sequenziali che sono circuiti fatti di porte logiche (reti unilaterali elementari) e poi abbiamo i circuiti fatti da elementi quali resistori, condensatori o induttori collegati in serie e/o parallelo per formare circuiti pi\u00f9 complessi.\nIl nome \"rete logica\" \u00e8 di norma associato solo a reti che eseguono un'elaborazione elettronica quali i \"circuiti combinatori\" e \"sequenziale\" in quanto elaborano dei dati secondo logica, cio\u00e8 secondo la logica prevista dal progetto della rete; si tende invece a distinguere da queste reti i circuiti elettrici che hanno altre funzioni."}
{"id": "1746001", "revid": "1342360", "url": "https://it.wikipedia.org/wiki?curid=1746001", "title": "Ermanno Scaramuzzi", "text": "Carriera.\nCentrocampista utilizzato sia come mediano che come esterno, cresce nella , con cui esordisce in serie C. Viene mandato in prestito all'Ussa Ponzone nelle categorie minori negli anni a cavallo della seconda guerra mondiale, per fare ritorno a Biella nella stagione 1946-47.\nCon i piemontesi disputa tre campionati, uno di serie B e due di serie C, esplodendo nella stagione 1948-49 in cui sigla ben 13 reti, venendo quindi acquistato dalla Juventus.\nA Torino, dove esordisce in Serie A e vince lo scudetto, non trova spazio (tre sole presenze), venendo prima prestato all'Atalanta (sempre nel massimo campionato) e, dopo un'altra infelice stagione in bianconero (in cui tuttavia vince un altro scudetto con una sola presenza), poi ceduto al Brescia in serie B.\nDisputa buone stagioni nel campionato cadetto con Brescia e Verona, per poi concludere la carriera alla in serie C.\nIn carriera ha totalizzato complessivamente 16 presenze in Serie A, con una rete nella sconfitta esterna dell'Atalanta contro il Bologna nella stagione 1950-1951."}
{"id": "1746004", "revid": "767487", "url": "https://it.wikipedia.org/wiki?curid=1746004", "title": "Cha Bum-kun", "text": "Durante la sua carriera gioc\u00f2 per Darmstadt, Eintracht Francoforte e Bayer Leverkusen. Anche suo figlio Cha Du-ri \u00e8 stato un calciatore.\nCarriera.\nGiocatore.\nClub.\nInizi\u00f2 a giocare nel 1971 con il Korean Air Force Club. Nel 1972 debutt\u00f2 con la Nazionale di calcio, \nDopo essersi affermato in Corea del Sud si trasfer\u00ec nel 1978 in Bundesliga e pass\u00f2 il suo primo anno in Germania Ovest nel Darmstadt giocando una sola partita in massima serie. Nel 1979 fu acquistato dall'Eintracht Francoforte e con la squadra rosso-nera segn\u00f2 tre reti nelle prime cinque partite di campionato. Alla sua prima stagione con l'Eintracht segn\u00f2 12 reti in campionato e vinse la Coppa UEFA 1979-1980.\nNel 1983 approd\u00f2 al Bayer Leverkusen, con cui vinse la coppa UEFA nel 1988. Dopo la finale d'andata persa 3-0 a Barcellona contro l'Espanyol, segn\u00f2 a Leverkusen il gol che port\u00f2 la partita ai supplementari e poi a rigori. Si ritir\u00f2 nel 1989 dopo aver giocato in Bundesliga 308 partite andando a segno 98 volte e ricevendo una sola ammonizione.\nNazionale.\nCon la , ad ancora 26 anni non compiuti, Cha aveva gi\u00e0 segnato 56 reti e vestito la maglia della nazionale per ben 127 volte, record come pi\u00f9 veloce calciatore di sempre a toccare le 100 presenze in una nazionale maggiore (contando anche le partite non ufficiali si arriva ad un totale di 188 partite in poco pi\u00f9 di 6 anni). Dopo per\u00f2 essere approdato nel calcio europeo, abbandona la nazionale, ripartecipandovi solamente 8 anni dopo nel dove con la selezione asiatica perse le partite contro e e pareggi\u00f2 contro la .\nAllenatore.\nInizi\u00f2 ad allenare in K-League nel 1991 l'Ulsan Hyundai Horang-i. Nel 1997 fu nominato commissario tecnico della Corea del Sud, riuscendo nell'obiettivo di qualificare la squadra al ma le sconfitte contro e soprattutto Paesi Bassi (0-5) costrinsero l'ex calciatore alle dimissioni proprio durante la rassegna mondiale.\nAllen\u00f2 per circa un anno e mezzo in Cina lo Shenzhen Ping'an e nel 2003 fu assunto come allenatore del Suwon Samsung Bluewings, da cui si dimette nel 2010."}
{"id": "1746007", "revid": "339392", "url": "https://it.wikipedia.org/wiki?curid=1746007", "title": "Krai di Kam\u010datka", "text": ""}
{"id": "1746009", "revid": "287204", "url": "https://it.wikipedia.org/wiki?curid=1746009", "title": "Coppa Mille Dollari", "text": "La coppa Mille dollari \u00e8 una competizione Internazionale di Motocross che comprende varie categorie, tra cui la pi\u00f9 famosa \u00e8 quella da 500\u00a0cm\u00b3, \u00e8 nata nel 1965 grazie alla coalizione di tre moto club marchigiani, rispettivamente di Cingoli, Apiro Motoclub Dino Sassaroli, San Severino (Moto Club Settempedano) ed Esanatoglia, da allora si sono alternati i moto club che organizzavano questo evento."}
{"id": "1746023", "revid": "6923", "url": "https://it.wikipedia.org/wiki?curid=1746023", "title": "Relazione previsionale e programmatica", "text": "La relazione previsionale e programmatica era un documento giuridico di finanza pubblica, elaborato dal Ministero dell'economia e delle finanze, che il Governo presentava al Parlamento entro il 30 settembre. Fu abolita nel 2009.\nCaratteristiche.\nEssa illustrava anzitutto le caratteristiche generali della popolazione, del territorio, dell'economia insediata e dei servizi, precisandone risorse umane, strumentali e tecnologiche. Comprendeva, per la parte entrata, una valutazione generale sui mezzi finanziari, individuando le fonti di finanziamento ed evidenziando l'andamento ed i relativi vincoli. \nLa relazione previsionale e programmatica forniva la motivata dimostrazione delle variazioni intervenute rispetto all'esercizio precedente."}
{"id": "1746033", "revid": "339392", "url": "https://it.wikipedia.org/wiki?curid=1746033", "title": "Corvette classe Victory", "text": ""}
{"id": "1746041", "revid": "132406", "url": "https://it.wikipedia.org/wiki?curid=1746041", "title": "Commercial paper", "text": "La dicitura Commercial paper indica un titolo di credito.\nSebbene sia spesso usata come sinonimo di polizza di credito commerciale, con l'espressione si indica uno strumento del mercato monetario il cui documento rappresentativo \u00e8 costituito da un \"pagher\u00f2 cambiario\" non garantito, emesso dalle imprese, con scadenza massima a 270 giorni. Poich\u00e9 questi titoli non sono garantiti, solo le societ\u00e0 pi\u00f9 grandi o pi\u00f9 solvibili le emettono. Il tasso di interesse che viene offerto, riflette naturalmente il livello di rischio dell'emittente. Il mercato finanziario \u00e8 poco liquido. Il suo utilizzo in Italia \u00e8 molto limitato.\nLa 'carta commerciale', o \"Commercial paper\", \u00e8 una fonte di finanziamento a breve termine per le imprese. Si tratta di una specie di \"cambiale\" che le imprese emettono e che sono sottoscritte da banche, fondi o privati. Gli istituti finanziari si trovano cos\u00ec normalmente ad avere nei loro portafogli molta carta commerciale a diverse scadenze. \nQuesta attivit\u00e0 pu\u00f2 essere cartolarizzata, cio\u00e8 a dire l'istituto finanziario pu\u00f2 emettere delle obbligazioni, da far sottoscrivere da altre societ\u00e0 finanziarie o da privati, che hanno a garanzia la carta commerciale in portafoglio dell'istituto.\nDato che la Commercial paper non \u00e8 supportata da garanzie reali, normalmente solo le imprese con rating eccellenti saranno in grado di vendere le loro carte commerciali. La Commercial paper viene solitamente ceduta con uno sconto rispetto al valore nominale. Pi\u00f9 lunga \u00e8 la scadenza, pi\u00f9 alto risulter\u00e0 il tasso di sconto applicato. \nLa Commercial paper \u00e8 un'alternativa a basso costo all'utilizzo degli affidamenti bancari. Normalmente il tasso applicato allo smobilizzo della Commercial paper \u00e8 pi\u00f9 favorevole rispetto al tasso che applica la banca ad un finanziamento."}
{"id": "1746046", "revid": "125284961", "url": "https://it.wikipedia.org/wiki?curid=1746046", "title": "Deputazioni di storia patria", "text": "Le Deputazioni di storia patria sono vari istituti a carattere locale, sostenuti dallo Stato, sorti nelle regioni italiane nel XIX secolo, in massima parte dopo l'annessione del relativo territorio al Regno d'Italia. Il loro compito principale \u00e8 quello di promuovere studi storici relativi ai territori degli Stati italiani preunitari e di pubblicare opere storiche e periodici.\nStoria.\nLa prima \"Regia Deputazione sopra gli studi di Storia Patria\" fu fondata nel 1833 a Torino dal re Carlo Alberto. Dal 1836 al 1860 pubblic\u00f2 dieci volumi degli \"Historiae Patriae Monumenta\" dedicati allo studio della storia del Regno di Sardegna.\nCon l'unit\u00e0 d'Italia, Vittorio Emanuele II estese l'istituzione alla Lombardia (\"Deputazione di storia patria per le antiche provincie e la Lombardia\"'). Contemporaneamente, Luigi Carlo Farini, dittatore di Romagna ed Emilia, ne costitu\u00ec altre tre (\"Deputazione di storia patria per le province di Romagna\", \"Deputazione di storia patria per le antiche provincie modenesi\" e \"Deputazione di storia patria per le province parmensi\"). Nel 1862 vennero istituite quelle per la Toscana e via via le altre per lo pi\u00f9 come trasformazione di preesistenti \"Societ\u00e0 storiche\".\nNel 1883 venne creato l'\"Istituto storico italiano\", con il compito di coordinare le attivit\u00e0 delle diverse deputazioni esistenti, sostituito nel 1934 dalla \"Giunta centrale per gli studi storici\", della quale le deputazioni divennero organi periferici. Dopo la seconda guerra mondiale fu restituita autonomia alle diverse deputazioni regionali."}
{"id": "1746047", "revid": "767487", "url": "https://it.wikipedia.org/wiki?curid=1746047", "title": "Gino Cortellezzi", "text": "Carriera.\nGiocatore.\nCresce nel Saronno con cui debutta in Serie C. Passa quindi alla Gallaratese, dove disputa due campionati di Serie B ed altrettanti di C.\nApproda poi all'Atalanta in Serie A, dove tuttavia non trova spazio. Passa quindi al Torino, sempre in Serie A, dove resta per tre stagioni, al termine delle quali torna al Saronno (serie D) con cui chiude la carriera da calciatore.\nAllenatore.\nNella stagione 1963-1964 ha allenato il Saronno in Serie C; a fine stagione i lombardi sono retrocessi in Serie D."}
{"id": "1746051", "revid": "287204", "url": "https://it.wikipedia.org/wiki?curid=1746051", "title": "Libro delle stelle fisse", "text": "Il Libro delle stelle fisse () \u00e8 un'opera composta da \u02bfAbd al-Ra\u1e25m\u0101n b. \u02bfUmar al-\u1e62\u016bf\u012b intorno al 965 e dedicata al signore buwayhide \u02bfA\u1e0dud al-dawla.\nIl libro fu scritto in arabo, sebbene l'autore fosse di origini persiane (nativo com'era di Rayy). Si trattava del tentativo di creare una sintesi dei lavori pi\u00f9 importanti di astronomia risalenti all'et\u00e0 classica, in particolare dell'opera di Tolomeo, l\"'Almagesto\".\nNel libro sono annotate le osservazioni e le descrizioni delle stelle, la loro posizione, la magnitudine e il loro colore apparente. I risultati sono presentati costellazione per costellazione e, per ciascuna di queste, al-S\u016bl\u012b pens\u00f2 a creare delle illustrazioni.\nContiene una descrizione e dei disegni di un oggetto chiamato nell'opera \"Una piccola nube\", nota attualmente come Galassia di Andromeda. Nell'opera \u00e8 citata anche la Grande Nube di Magellano, chiamata \"Bue bianco\". Al-\u1e62\u016bf\u012b segnal\u00f2 tra l'altro che si mostrava sopra l'orizzonte solo dal sud dell'Arabia, mentre da Baghdad essa era invisibile.\nCatalog\u00f2 inoltre il gruppo della stella Omicron Velorum (IC 2391) come una \"stella nebulosa\", e cit\u00f2 un oggetto oggi noto come l'Ammasso Attaccapanni, nella costellazione della Volpetta."}
{"id": "1746056", "revid": "287204", "url": "https://it.wikipedia.org/wiki?curid=1746056", "title": "Coco (Colbie Caillat)", "text": "Coco \u00e8 il primo album in studio della cantante statunitense Colbie Caillat, pubblicato il 17 giugno 2007 negli Stati Uniti e il 14 marzo 2008 in Europa."}
{"id": "1746061", "revid": "36426", "url": "https://it.wikipedia.org/wiki?curid=1746061", "title": "Viva Maria!", "text": ""}
{"id": "1746069", "revid": "158913", "url": "https://it.wikipedia.org/wiki?curid=1746069", "title": "In the Beginning - In principio era", "text": "In the Beginning - In principio era \u00e8 una miniserie televisiva in due parti del 2000, diretta dal regista Kevin Connor.\nTrama.\nAbramo, la moglie Sara e i suoi pastori partono dalla citt\u00e0 caldea di Haran e vanno in giro per il deserto a cercare la terra promessa da Dio. Ma scoppiano vari conflitti e Lot, nipote di Abramo, si stabilisce altrove. Abramo, molto addolorato per l'allontanamento dal nipote, su consiglio di Sara si unisce alla schiava Agar che genera suo figlio Ismaele. Poco tempo dopo per\u00f2 pure Sara rimane incinta e partorisce Isacco ed Agar \u00e8 cacciata insieme al figlio. Dio mette alla prova Abramo, dicendogli di sacrificare Isacco.\nPassano alcuni anni, Sara ed Abramo muoiono e Isacco sposa Rebecca che partorisce Giacobbe ed Esa\u00f9. Giacobbe inganna il fratello con l'aiuto della madre e fugge ad Haran dove sposa prima Lia e poi Rachele. Ritorna al suo popolo e si riappacifica con Esa\u00f9.\nPassano molti anni e Giuseppe, figlio di Giacobbe, \u00e8 inviso dagli altri suoi fratelli che arrivano addirittura a buttarlo in un pozzo e a venderlo come schiavo. Giuseppe arriver\u00e0 in Egitto e l\u00ec venduto ad un funzionario del faraone, Putifarre. Grazie alla sua dote di interpretare i sogni diverr\u00e0 ministro del faraone, preverr\u00e0 una carestia e perdoner\u00e0 i fratelli. Giacobbe verr\u00e0 a stabilirsi insieme al suo popolo in Egitto.\nPassano i secoli e il faraone Seti I rende schiavi gli ebrei e fa massacrare tutti i loro bambini. L'unico a salvarsi \u00e8 Mos\u00e8 che viene trovato dalla figlia del faraone e da lei allevato. Mos\u00e8 scopre le sue origini, commette un delitto e fugge nel deserto. L\u00ec sposa la madianita Zipporah e da lei ha due figli. Ma Dio gli appare e lo manda in Egitto per liberare gli Ebrei e portarli nella terra promessa. Grazie alle dieci piaghe, Mos\u00e8 riesce a portare il popolo nel deserto, gli fa attraversare il Mar Rosso, sale sul monte Sinai e l\u00ec riceve i dieci comandamenti e poi abbatte l'idolo eretto dagli ebrei, stanchi di aspettarlo.\nIl film si conclude quarant'anni dopo quando Mos\u00e8 vecchio cede il suo bastone al nuovo patriarca Giosu\u00e8 e muore sul monte Nebo."}
{"id": "1746072", "revid": "433605", "url": "https://it.wikipedia.org/wiki?curid=1746072", "title": "San Lorenzo Tenochtitl\u00e1n", "text": "San Lorenzo Tenochtitl\u00e1n (o San Lorenzo) \u00e8 il nome dato a un gruppo di siti archeologici\u2014San Lorenzo, Tenochtitl\u00e1n, e Potrero Nuevo\u2014situati nello stato messicano di Veracruz. Dal 1200 a.C. al 900 a.C. fu il centro pi\u00f9 importante della cultura degli Olmechi. San Lorenzo Tenochtitl\u00e1n \u00e8 conosciuto per le teste di pietra ritrovate in diversi scavi, le pi\u00f9 grandi delle quali pesano 20 tonnellate e misurano 3 metri in altezza.\nI turisti possono accedere al sito dal luned\u00ec alla domenica, dalle ore 8 alle ore 9.\nDescrizione.\nSan Lorenzo fu la citt\u00e0 pi\u00f9 grande nel mesoamerica dal 1200 a.C. al 900 a.C., periodo in cui La Venta cominci\u00f2 ad espandere la propria influenza. Nell'800 a.C. a San Lorenzo erano rimasti pochi abitanti, e la zona venne ripopolata con frequenza solo nel 600-400 a.C. e di nuovo dall'800 al 1000. \nA differenza di La Venta, situato in una zona paludosa, San Lorenzo si trovava in una area adatta alla coltivazione. San Lorenzo era principalmente un sito cerimoniale, senza mura, con la popolazione principalmente dedita all'agricoltura. Il centro della zona e le costruzioni circostanti potevano ospitare circa 5500 persone, arrivando a circa 13.000 con l'inclusione degli hinterland.\nMentre San Lorenzo controllava molto del bacino di Coatzacoalcos, le zone a est (dove La Venta si svilupp\u00f2 come potenza regionale) e nord-nord-est (le montagne di Tuxtla) ospitavano delle citt\u00e0 stato indipendenti. \nCostruita su 700 ettari di terreno compreso tra gli allora fluenti tributari, il nucleo di San Lorenzo copre 55 ettari modificati in seguito tramite riempimenti e livellamenti.\nSan Lorenzo mostrava un sistema di drenaggio complesso che usava pietre sepolte incanalate come sistema di tubazione. Alcuni ricercatori stimano che lo scopo del sistema era di fornire acqua potabile alla popolazione e di svolgere un compito di tipo rituale, in quanto il regno era \"strettamente collegato alla figura di un padrone supernaturale dell'acqua\".\nMatthew Stirling fu il primo archeologo a iniziare gli scavi nel sito dopo una visita nel 1938. Tra il 1946 e il 1970 vennero portati a termine quattro progetti di scavi, con una interruzione fino al 1990. Gli scavi ricominciarono nel 1990..\nIl nome originale dell'area in lingua olmeca \u00e8 sconosciuto. Il nome \"San Lorenzo Tenochtitl\u00e1n\" venne coniato da Stirling nel 1955, riferendosi ai nomi dei villaggi circostanti, per indicare l'intero complesso di siti archeologici della zona."}
{"id": "1746074", "revid": "287204", "url": "https://it.wikipedia.org/wiki?curid=1746074", "title": "San Lorenzo Tenochtitlan", "text": ""}
{"id": "1746075", "revid": "1718925", "url": "https://it.wikipedia.org/wiki?curid=1746075", "title": "Serena Foglia", "text": "Biografia.\nDopo due lauree (in scienze politiche a Trieste e in sociologia al Bryn Mawer College negli Stati Uniti), si specializz\u00f2 in psicologia a Milano e Firenze.\nScrisse due romanzi, \"Quale Amore\" e \"Senza cipria\" pi\u00f9 alcuni saggi tra i quali \"L'alfabeto delle stelle\", \"Il sogno e le sue voci\", \"Mille e ancora mille\", in cui vengono trattati temi astrologici e psicologici.\nEra socia onoraria dell'associazione Libera Uscita per la depenalizzazione dell'eutanasia.\nFond\u00f2 il premio letterario \"L'Inedito\" che ha scoperto autori come Antonio Tabucchi e Giorgio Montefoschi.\nMor\u00ec il 25 luglio 2010 per le conseguenze di un ictus."}
{"id": "1746077", "revid": "1086846", "url": "https://it.wikipedia.org/wiki?curid=1746077", "title": "Atalanta Bergamasca Calcio 1949-1950", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1949-1950.\nStagione.\nDopo la deludente stagione precedente, si avverte la necessit\u00e0 di cambiare: la guida tecnica fu affidata a Varglien (che sancir\u00e0 il definitivo passaggio allo \"schema\"). L'apertura al tesseramento fino a 3 stranieri per squadra porta l'Atalanta all'acquisto dei danesi Hansen e S\u00f8rensen. A sostituire il partente Mari (passato alla Juventus) arriva Stefano Angeleri.\nLa squadra convince e diverte, vince 6-2 sul campo del e strapazza il Milan (5-2) e l' (2-1) a Bergamo.\nUn leggero calo nel finale tuttavia compromette una classifica fino a quel momento ottima, chiudendo all'ottavo posto a 40 punti.\nA fine stagione saranno 66 i gol realizzati dalla compagine nerazzurra, tre giocatori andarono in doppia cifra: Hansen (18), S\u00f8rensen (17) e Caprile (14).\nOrganigramma societario.\nArea direttiva\nArea tecnica\nArea sanitaria"}
{"id": "1746083", "revid": "1787425", "url": "https://it.wikipedia.org/wiki?curid=1746083", "title": "Mammuthus meridionalis", "text": "Il mammut meridionale (Mammuthus meridionalis) altrimenti noto come elefante meridionale (Elephas meridionalis) \u00e8 una specie estinta di mammut, originaria dell'Asia Minore, che entr\u00f2 in Europa nel Pleistocene inferiore ed era molto diffusa nel territorio della penisola italiana all'inizio del Quaternario.\nDescrizione.\nLe dimensioni del \"Mammuthus meridionalis\" erano notevoli anche rispetto alle specie attuali di elefanti; gli esemplari adulti raggiungevano infatti 4 metri di altezza e 6 metri di lunghezza ed un peso di circa 10 tonnellate, circa il doppio di un elefante asiatico.\nL'aspetto era simile a quello degli elefanti viventi fatta eccezione per le zanne (dette difese) pi\u00f9 lunghe e per una diversa inclinazione del dorso. Caratteristici sono anche i grossi denti molari, tre per quadrante, costituiti da strette lamelle di avorio utili alla triturazione di grandi quantit\u00e0 di vegetali. Il terzo molare diviene funzionale solo quando il primo \u00e8 usurato, mantenendo costante la superficie utile alla masticazione.\nEvoluzione.\nIl diretto antenato di questo animale si ritiene possa essere stato \"Mammuthus subplanifrons\" apparso nel Pliocene. Da qui i rapporti evolutivi si fanno pi\u00f9 incerti, ma sembra che dal \"meridionalis\" sia disceso \"Mammuthus trogontherii\", che a sua volta diede origine a \"Mammuthus primigenius\" (il mammut lanoso) sopravvissuto fino a circa 4.000 anni a.C.\nFossili.\nI ritrovamenti di fossili riferibili a questa specie sono molto numerosi in Italia (molari e zanne).\nAl Museo Nazionale d'Abruzzo, a L'Aquila, \u00e8 conservato un esemplare, rinvenuto 1954 nel comune di Scoppito (AQ), molto ben conservato e praticamente completo. Due crani provenienti dal Valdarno sono conservati nel Museo di Geologia e Paleontologia dell'Universit\u00e0 di Firenze. Uno scheletro completo \u00e8 al museo statale di Stavropol'. Uno scheletro non completo \u00e8 in mostra anche al Museo Paleontologico di Montevarchi.\nTradizione popolare.\nPrima dell'imporsi del concetto di evoluzione e della geologia moderna le popolazioni che abitavano le aree interessate dal ritrovamento di fossili di \"meridionalis\", soprattutto nel Valdarno, tendevano a dare spiegazioni fantasiose sulla loro origine come conferma John Murray nella sua \"Guida del Centro Italia\" del 1843: \u00ab\"A Montevarchi ha sede l'Accademia Valdarnese il cui museo ospita una ricca collezione di fossili che merita una visita da parte del viaggiatore che si interessa di scienza. Ma gli abitanti, che ignorano la storia naturale, sostengono che per questa via sia passato Annibale e dunque ritengono che quelle ossa siano i resti degli elefanti cartaginesi\"\u00bb"}
{"id": "1746090", "revid": "1573940", "url": "https://it.wikipedia.org/wiki?curid=1746090", "title": "Parnassius acdestis", "text": "Parnassius (Koramius) acdestis , \u00e8 un lepidottero appartenente alla famiglia Papilionidae.\nDescrizione.\nAdulto.\nLa pagina superiore delle ali anteriori ha un colore di fondo biancastro o bianco-grigiastro, col margine costale e la zona basale irrorati di scaglie nere. La cellula \u00e8 di tipo chiuso e percorsa trasversalmente da due bande scure di larghezza variabile a seconda della sottospecie considerata. Il margine esterno delle ali anteriori \u00e8 scuro. Una banda discale bruno-nerastra, di andamento sinuoso, parte dall'apice della zona discale e raggiunge la III venatura ma, in taluni casi, pu\u00f2 spingersi fino al margine dorsale.\nLa pagina superiore delle ali posteriori ha un colore di fondo analogo a quello delle ali anteriori, ma la tonalit\u00e0 tende a schiarirsi progressivamente, avvicinandosi al margine. A partire dall'angolo anale le venature sono intercalate da una serie di macchie scure tondeggianti, che in taluni esemplari ricordano vagamente la forma di mezzelune. Sono presenti due macchie rosse ocellate, bordate di nero tra le venature IV e V e tra le venature VII e VIII.\nNegli esemplari preparati, i cromatismi tendono a sbiadire e le venature appaiono pi\u00f9 marcate che non nell'animale vivo.\nLe antenne sono clavate e filiformi, di colore nero. L'addome \u00e8 molto scuro.\nDistribuzione e habitat.\nL'areale della specie si estende su Kirghizistan, Nepal, India settentrionale (stati di Kashmir e Sikkim), Cina sudoccidentale (regioni di Xinjiang e Tibet, Provincia di Sichuan) e Bhutan (Chou, 1994).\nL'habitat \u00e8 rappresentato da zone verdi e ben esposte in alta quota, anche sopra i 5200 m s.l.m.\nTassonomia.\nDi questo taxon sono state descritte parecchie sottospecie e variet\u00e0, tutte molto localizzate ed endemiche (Chou, 1994):\nSinonimi.\n\"Koramius acdestis\" Grumm-Grshimailo, 1891"}
{"id": "1746093", "revid": "1543377", "url": "https://it.wikipedia.org/wiki?curid=1746093", "title": "Fiat Rivalta", "text": "Lo stabilimento Fiat Rivalta, costruito in localit\u00e0 Tetti Francesi (Rivalta di Torino) a circa 10 chilometri dallo stabilimento Fiat di Mirafiori, inizi\u00f2 a produrre nella seconda met\u00e0 del 1967.\nL'edificio \u00e8 topograficamente collocato pi\u00f9 vicino alla citt\u00e0 di Piossasco, dalla quale dista poco pi\u00f9 di 2 chilometri, rispetto al comune dalla quale ha preso la denominazione. Il complesso industriale \u00e8 diviso dalla strada provinciale Orbassano/Piossasco.\nStoria.\nNel breve periodo di tre anni, dal 1968 al 1971, lo stabilimento raggiunse i 18.000 occupati tra operai ed impiegati. Il primo modello nato alla Fiat Rivalta fu la Fiat 128, di cui si arriv\u00f2 presto a produrne pi\u00f9 di 1.800 al giorno e, in parallelo, i primi modelli della Fiat 130. Negli anni a seguire furono prodotti altri modelli come, di seguito, riportati.\nL'insediamento produttivo part\u00ec da un fabbricato destinato alla lavorazione meccanica (assemblaggio delle sospensioni di quasi tutti i modelli Fiat). Nel breve periodo di un anno furono costruite ulteriori strutture destinate all'assemblaggio delle scocche, alla lastratura, alla verniciatura ed alla finitura delle autovetture. I fabbricati, per le ultime due lavorazioni, furono edificati nella parte opposta della suddetta strada provinciale divisoria. Un convogliatore aereo, attraversando la strada, assicurava il collegamento di tutte le linee di montaggio in senso bilaterale. Tutti gli altri collegamenti, pedonali quanto via gomma, erano rimandati ad un tunnel sotterraneo. Nel 1973 si costru\u00ec, in soluzione di continuit\u00e0 ed abbinato alla linea di lastratura, un'altra grossa struttura industriale destinata ad ospitare le grandi presse: queste ultime ritenute inadeguate al vecchio posto operativo (vicinanza dei fabbricati civili in zona Mirafiori).\nNel 1978, dopo anni di sperimentazione, Rivalta insieme a Cassino furono gli stabilimenti dove venne installato il Robogate, il robot progettato da Comau che automatizzo molti processi produttivi e permetteva di produrre sulla stessa linea autovetture di dimensioni differenti.\nDal 2002 parte dello stabilimento in disuso (per l'esattezza l'Unit\u00e0 Operativa di Montaggio) \u00e8 stato riqualificato ed organizzato per la produzione di componenti destinati alla Fiat Avio, azienda gi\u00e0 controllata dal Gruppo Fiat che, successivamente, fu scorporata e venduta insieme allo stabilimento.\nIl polo stampaggio verr\u00e0 venduto alla nuova societ\u00e0 \"Turinauto\" che produrr\u00e0 in outsourcing le scocche per le autovetture del gruppo Fiat le cui linee di produzione vengono trasferite nello stabilimento di Mirafiori. Resta attivo il reparto di produzione dei sistemi sospensioni appartenente alla Magneti Marelli.\nNel febbraio 2018 viene annunciata la riutilizzazione dello stabilimento di Rivalta da parte del gruppo Fiat Chrysler Automobiles, tramite il deposito presso il comune locale di un progetto che prevede lo sviluppo in tre anni di una area per un totale di 340000 metri quadri di cui 40000 dedicati alla costruzione di nuove strutture destinate alla logistica e ai ricambi del gruppo.\nNel novembre 2018 FCA comunica che lo stabilimento diventer\u00e0 il quartier generale europeo di Mopar per la distribuzione di ricambi nella zona EMEA.\nIncremento demografico.\nL'insediamento dello stabilimento nella zona, sino allora prevalentemente di tipo rurale, ha determinato un notevole crescita della popolazione residente. Per esempio Rivalta \u00e8 passata in pochi anni da 2.500 abitanti ad oltre 10.000, analogamente Piossasco \u00e8 passato da 4.300 abitanti a quasi 10.000. La citt\u00e0 pi\u00f9 interessata, e forse impreparata, fu Torino che assistette all'esodo di massa di nuove forze lavorative, con rispettive famiglie, provenienti dal sud Italia. La nuova massiccia comunit\u00e0 modific\u00f2 radicalmente la struttura e le abitudini del territorio.\nModelli prodotti.\nNel corso di oltre 30 anni della sua esistenza, lo stabilimento ha prodotto molti modelli della gamma FIAT, Lancia e Alfa Romeo: \nOltre ai modelli citati, nello stabilimento di meccanica fu concentrata la produzione delle sospensioni di tutte le autovetture FIAT.\nDal 1973, con il complesso delle grandi presse ivi insidiatosi, lo stabilimento contribu\u00ec alla produzione delle lamiere stampate per la maggior parte degli stabilimenti di carrozzeria."}
{"id": "1746096", "revid": "117425838", "url": "https://it.wikipedia.org/wiki?curid=1746096", "title": "Leonardo Binchi", "text": "Cresciuto nella Rari Nantes Florentia, nel 2004 \u00e8 passato agli allora campioni d'Italia del AN Brescia, termina la sua carriera da giocatore allo Sport Management con il quale conquista la promozione in A1 e l'anno successivo si qualifica per la Coppa Campioni arrivando terzo.\nFinisce la carriera da giocatore e inizia quella da allenatore con la Firenze Pallanuoto NGM serie B per due stagioni.\nOrganizzatore da cinque anni di camp estivi per piccoli pallanuotisti, si dedica alla divulgazione della pallanuoto e dei suoi fondamentali ai giovani attraverso la scuola pallanuoto che porta il suo nome e ai suoi camp in Toscana.\nBinchi \u00e8 stato membro della squadra nazionale italiana con la quale ha totalizzato 270 presenze e con la quale ha ottenuto diversi buoni piazzamenti nel corso della sua carriera, come gli argenti nella Coppa FINA di Sydney 1999, nei Giochi del Mediterraneo di Tunisi 2001 e in quelli di Almer\u00eda 2005,argento agli Europei di Budapest 2001 e il bronzo agli Europei di Firenze 1999.\nHa partecipato con la squadra nazionale a tre edizioni dei Giochi olimpici.\nXXVII Olimpiade - Sydney 2000\nXXVIII Olimpiade - Atene 2004\nXXIX Olimpiade - Pechino 2008."}
{"id": "1746099", "revid": "23117", "url": "https://it.wikipedia.org/wiki?curid=1746099", "title": "Alcide Ghiggia", "text": ""}
{"id": "1746102", "revid": "767487", "url": "https://it.wikipedia.org/wiki?curid=1746102", "title": "Houthulst", "text": "Houthulst \u00e8 un comune belga di 9.895 abitanti, situato nella provincia fiamminga delle Fiandre Occidentali.\nVi \u00e8 situato un cimitero con 81 tombe di soldati italiani morti qui durante la Prima Guerra Mondiale, parte di un piccolo contingente inviato dall'Italia sul fronte occidentale."}
{"id": "1746109", "revid": "767487", "url": "https://it.wikipedia.org/wiki?curid=1746109", "title": "Koekelare", "text": "Koekelare \u00e8 un comune belga di 8.664 abitanti, situato nella provincia fiamminga delle Fiandre Occidentali."}
{"id": "1746111", "revid": "767487", "url": "https://it.wikipedia.org/wiki?curid=1746111", "title": "Kortemark", "text": "Kortemark \u00e8 un comune belga di 12.277 abitanti, situato nella provincia fiamminga delle Fiandre Occidentali."}
{"id": "1746114", "revid": "599013", "url": "https://it.wikipedia.org/wiki?curid=1746114", "title": "Francesco Randon", "text": "Biografia.\nMorte.\nMuore a Bergamo il 12 luglio 2015, all'et\u00e0 di 89 anni.\nCarriera.\nCentrocampista dotato di grande determinazione e temperamento, debutt\u00f2 in Serie A con l'Atalanta, che lo aveva acquista dal Cassano, societ\u00e0 di Serie C.\nA Bergamo disput\u00f2 quattro tornei, tutti in massima serie, mettendosi in luce per la continuit\u00e0 delle prestazioni. Ceduto al Catania, in Serie B, realizz\u00f2 quattordici reti nel primo campionato e sette nel secondo, meritandosi la chiamata del Bologna. Nel capoluogo emiliano disput\u00f2 ben sette stagioni, guadagnandosi la fiducia del presidente rossoblu Renato Dall'Ara.\nChiuse infine la carriera al Brescia in B.\nIn carriera ha totalizzato complessivamente 252 presenze e 22 reti in Serie A e 78 presenze e 23 reti in Serie B."}
{"id": "1746115", "revid": "110157", "url": "https://it.wikipedia.org/wiki?curid=1746115", "title": "Lo-Reninge", "text": "Lo-Reninge \u00e8 un comune belga di 3.320 abitanti, situato nella provincia fiamminga delle Fiandre Occidentali."}
{"id": "1746118", "revid": "1494169", "url": "https://it.wikipedia.org/wiki?curid=1746118", "title": "Autonomo", "text": ""}
{"id": "1746122", "revid": "287204", "url": "https://it.wikipedia.org/wiki?curid=1746122", "title": "Cirta", "text": "Cirta \u00e8 un'antica citt\u00e0 dell'attuale Algeria che fu capitale del regno di Numidia e poi romana e bizantina. Corrisponde all'odierna citt\u00e0 di Costantina.\nStoria.\nCitt\u00e0 dell'antico regno dei Massili, nella parte orientale della Numidia, era protetta su tre lati dalle profonde gole formate dallo uadi \"Ampsaga\" (oggi Rhummel).\nFu capitale del regno di Siface e quindi di Massinissa. Dopo la morte del re Micipsa, nel 118 a.C., con l'arbitrato di Lucio Opimio dell'anno successivo, il regno venne suddiviso tra Giugurta e Aderbale, al quale venne assegnata la parte orientale, con capitale Cirta.\nNel 112 a.C. Giugurta attacc\u00f2 Aderbale e assedi\u00f2 Cirta, conquistandola e mettendo a morte il rivale e diversi commercianti di origine italica. L'episodio diede inizio alla guerra giugurtina, terminata con la cattura e la messa a morte del re numida nel 105 a.C. Il regno fu ridotto alla sola parte orientale e mantenne Cirta come capitale. La citt\u00e0 venne abbellita dai sovrani che si succedettero sul trono numida.\nDopo il 46 a.C., con la sconfitta dei pompeiani e del re Giuba I ad opera di Cesare nella battaglia di Tapso, il regno numida venne incorporato nella nuova provincia dell\"Africa Nova\", mentre venne concesso all'avventuriero di Nuceria Publio Sittio e alle sue truppe, il territorio della citt\u00e0 di Cirta, che egli stesso aveva conquistato nella guerra, e di altre tre (tra cui \"Rusicada\", oggi Skikda), raggruppate nella \"Respublica IIII coloniarum Cirtensium\". Dopo il 44 a.C. Sittio mor\u00ec, probabilmente nelle vicende relative al tentativo di riconquista del regno da parte di Arabione, principe numida figlio di Massinissa, e le colonie furono annesse alla provincia romana, pur mantenendo alcuni privilegi ed uno statuto particolare anche in seguito. Molti dei suoi discendenti si erano stabilmente stanziati in quella citt\u00e0. Non solo sono attestate diverse lapidi relative alla \"gens Sittia\", ma ancora nel I secolo Cirta \u00e8 ancora citata da Plinio il Vecchio come \"colonia Cirta Sittianorum\". Lo condizione della citt\u00e0 non doveva essere quella di un'effettiva colonia romana: una vera fondazione coloniale, con il nome di \"Iulia Iuvenalis Honoris et Virtutis\" si ebbe probabilmente solo sotto Augusto, tra il 36 e il 27 a.C.\nCon la riforma dioclezianea del 303, Cirta divenne la capitale della effimera nuova provincia della Numidia Cirtense (\"Numidia Cirtensis\"), che gi\u00e0 nel 313 venne nuovamente riunita con la Numidia Miliziana (\"Numidia Militiane\") in un'unica provincia di Numidia. Cirta, andata distrutta agli inizi del IV secolo, ma ricostruita sotto Costantino I, rimase la capitale della provincia unificata.\nSotto i Bizantini rimase sede del governatore provinciale (\"dux\").\nResti antichi.\nData la continuit\u00e0 nello stesso sito della moderna citt\u00e0 di Costantina, i resti della citt\u00e0 antica giunti fino a noi sono piuttosto scarsi, mentre le fonti antiche descrivono diversi monumenti e le mura urbane.\nIl Museo nazionale Cirta, a Costantina, inaugurato nel 1931, ospita i ritrovamenti archeologici cittadini, a partire dalla preistoria."}
{"id": "1746128", "revid": "287204", "url": "https://it.wikipedia.org/wiki?curid=1746128", "title": "Taismary Aguero", "text": ""}
{"id": "1746133", "revid": "921573", "url": "https://it.wikipedia.org/wiki?curid=1746133", "title": "Mani Ratnam", "text": "Si tratta di uno dei registi pi\u00f9 famosi del cinema indiano.\nHa girato numerosi film, sia a Bollywood che a Kollywood e ha avuto piccole esperienze anche nel cinema in telugu, malayalam e kannada."}
{"id": "1746144", "revid": "1442080", "url": "https://it.wikipedia.org/wiki?curid=1746144", "title": "Idiostoloidea", "text": "Idiostoloidea \u00e8 una superfamiglia di insetti Pentatomomorfi (ordine Rhynchota, sottordine Heteroptera).\nDescrizione.\nGli Idiostoloidea sono insetti dalla forma oblungo-ovoidale, con capo provvisto di ocelli e con antenne e rostro composti da quattro segmenti.\nSistematica.\nLa superfamiglia \u00e8 un raggruppamento molto piccolo, comprendente specie presenti solo nelle foreste pluviali temperate dell'emisfero australe. Si suddivide in due famiglie:"}
{"id": "1746155", "revid": "44876", "url": "https://it.wikipedia.org/wiki?curid=1746155", "title": "Alfonso Borra", "text": "Carriera.\nBorra ha militato nella Pro Patria, con cui ha guadagnato la promozione in Serie B nel 1941. Dopo 28 presenze e 8 reti. Nel 1941-42 \u00e8 passato allo Spezia per giocare 2 stagioni in serie B per poi ritornare alla Pro Patria nel 1945.\nNel 1944-45 ha disputato con il Legnano il Torneo Benefico Lombardo.\nCon la squadra di Busto Arsizio ha esordito in Serie A il 14 settembre 1947 in casa del Bologna (2-2). In totale ha disputato 122 partite in Serie A con la maglia della Pro Patria, realizzando anche 14 gol, di cui 8 nella stagione 1949-1950, risultando capocannoniere della propria squadra insieme a Umberto Guarnieri.\nNel 1951 \u00e8 passato al Brescia (Serie B) per poi trasferirsi nel 1953 al Palazzolo (IV serie), dove chiuse la carriera nel 1955.\nIn carriera ha totalizzato, oltre alle 122 presenze e 14 reti in Serie A, anche 121 presenze e 5 reti in Serie B.\nHa allenato in seguito Ternana (nelle prime sei giornate del campionato 1961-1962), Derthona e Sestri Levante, subentrando a Giobatta Odone nel campionato di Serie D 1961-1962."}
{"id": "1746157", "revid": "93436", "url": "https://it.wikipedia.org/wiki?curid=1746157", "title": "Giuseppe Pederiali", "text": "Biografia.\nEmiliano di nascita e di cultura, opera nei suoi romanzi un felice impasto tra le fantastiche metamorfosi del reale e i terrestri incantesimi dell'immaginazione spirituale. La sua narrativa combina abilmente la semplicit\u00e0 dell'avventura e l'ambiguit\u00e0 della metafora. \nPrima di dedicarsi soltanto alla narrativa, ha fatto molti mestieri, dal marinaio al programmatore di computer, al giornalista (ha vinto il Premio Estense con una raccolta di articoli). Da quelle esperienze sono nati i romanzi \"Marinai\" e \"Il lato A della vita\". Di grande successo la trilogia fantastica formata dai romanzi \"Le citt\u00e0 del diluvio\", \"Il tesoro del Bigatto\" e \"La Compagnia della Selva Bella\". \"Il tesoro del Bigatto\" \u00e8 un long-seller da un milione di copie: dal 1980 continua a essere adottato nelle scuole italiane e venduto in libreria nell'edizione tascabile.\nAlla vita e alla vicenda sportiva dell'atleta Dorando Pietri ha dedicato il romanzo \"Il sogno del maratoneta\", da cui \u00e8 stata tratta una serie televisiva omonima con Luigi Lo Cascio, andata in onda su Rai Uno nel 2012.\nAlcuni suoi romanzi sono ispirati ai fatti della seconda guerra mondiale: \"Stella di Piazza Giud\u00eca\", \"I ragazzi di Villa Emma\", \"L'amica italiana\". Romanzi storici sono \"Emiliana\", \"Donna di spade\" e \"Una donna per l'inverno\".\nSotto il titolo \"Padania felix\" ha raccolto saggi e interventi giornalistici (in particolare le \"Fiabe Padane\" che pubblicava sul \"Giorno\": racconti o commenti ispirati a tradizioni e a fatti di cronaca).\nHa pubblicato, con grande successo, i volumi di racconti \"L'Osteria della Fola\" (Premio letterario Piero Chiara 2002) e \"Il paese delle amanti giocose\".\nL'ispettore Camilla Cagliostri \u00e8 la protagonista dei romanzi thriller \"Camilla nella nebbia\", \"Camilla e i vizi apparenti\", \"Camilla e il Grande Fratello\", \"Camilla e il Rubacuori\".\nSaltuariamente ha scritto per il cinema e la televisione. Dal romanzo \"Venivano dalle stelle\" \u00e8 stato tratto il film \"Luci lontane\" del 1987, diretto da Aurelio Chiesa, prodotto da Claudio Argento, e interpretato da Tomas Milian e Laura Morante. Ha condotto alla Radio Rai la trasmissione \"I giorni\".\nFu anche prolifico autore di fumetti, in particolare per le case editrici Bonelli, Ediperiodici e Edifumetto, spesso utilizzando lo presudonimo di Rubino Ventura.\nSue opere sono tradotte in Germania, Inghilterra, Russia, Francia e Giappone.\nLa sua ultima opera pubblicata in vita, il romanzo \"L'amore secondo Nula\", \u00e8 parzialmente autobiografico e parla del legame affettivo tra lo scrittore emiliano e il suo cane.\n\u00c8 morto il 3 marzo 2013 a Milano a 76 anni all'Ospedale Fatebenefratelli, dopo un mese di coma dovuto a un investimento stradale.\nPoetica.\nSecondo il critico Giovanni Negri, la narrativa di Pederiali s'inserisce a pieno titolo nella tradizione del fantastico italiano, che \u00e8 di tipo \"mediterraneo\" e \"solare\", differenziandosi dalle atmosfere gotiche e oscure evocate dalla letteratura fantastica ultramontana. La dimensione \"topografica\", nel senso dei luoghi dove sono ambientate le storie con tutte le connessioni storiche e antropologiche del caso, vi rivestirebbe un ruolo essenziale. Spesso si tratta di un mondo in trasformazione, uscito da una plurimillenaria civilt\u00e0 contadina per lanciarsi in una modernit\u00e0 ipertecnologica. I due pilastri su cui poggia la base culturale e letteraria dei suoi romanzi, anche quelli di tipo pi\u00f9 realistico, sono da una parte la tradizione popolare e dall'altra la ricerca storica, che ha alcuni periodi particolarmente frequentati come il Medioevo e l'Olocausto degli Ebrei durante la Seconda guerra mondiale."}
{"id": "1746160", "revid": "302448", "url": "https://it.wikipedia.org/wiki?curid=1746160", "title": "Pallacanestro Chieti", "text": "La Pallacanestro Teate S.S.D. A R.L. Chieti \u00e8 stata la societ\u00e0 di pallacanestro maschile di Chieti. Aveva in \"Furie\" il proprio nome di battaglia. Era l'erede di una tradizione cestistica che a Chieti durava dal dopoguerra, con alterne fortune.\nStoria.\nAnni \"eroici\" a parte, l'amore tra Chieti ed il basket sbocci\u00f2 tra la fine anni sessanta ed i primi anni settanta del secolo appena trascorso, anche e soprattutto per merito di due eccellenti tecnici jugoslavi che si sono alternati sulla panchina teatina: Boris Sinkovic prima e Todor Lazic poi. Seguirono stagioni importanti: il 1974-75 e poi per tre anni dal 1978 al 1981 ha disputato la serie A2 con la sponsorizzazione di \"Birra Moretti\" prima (con allenatore Carlo Rinaldi) e \"Rodrigo Chieti\" (con allenatore Antonio \"Nino\" Marzoli) poi. Dopo diversi anni trascorsi nelle categorie minori sempre con la storica denominazione di \"Chieti Basket\" e avvalendosi del volenteroso e meritorio impegno dei teatini Cesidio Di Masso (tuttora impegnato a livello giovanile) e il mai abbastanza rimpianto Alessandro Giuliani (tragicamente scomparso nel 2008), nel 2004/05 si concretizza un progetto di rilancio della pallacanestro teatina, avviato da Paolo Grilli e proseguito, dopo la promozione in C1, con l'ingresso dell'Ingegner Gianni Di Cosmo in societ\u00e0. \nNell'estate 2007 il club acquista il titolo sportivo della Pallacanestro Roseto e prende parte a quattro campionati di B2. Nella stagione 2010/2011, con l'istituto bancario BLS come Main Sponsor, la Pallacanestro Chieti conquista la promozione in Divisione Nazionale A dopo aver concluso al primo posto la regular season ed aver superato in finale lo Spider Basket Fabriano, tornando nella terza categoria del basket nazionale dopo un'assenza di 30 anni. \nL'anno successivo, da neopromossa, la squadra \u00e8 una delle rivelazioni del campionato: chiude al primo posto la Division Sud-Est (nonostante un'incredibile sequenza di infortuni che costringe a stop pi\u00f9 o meno lunghi tutti i giocatori senior) ed \u00e8 protagonista di Playoff emozionanti, in cui supera 2-1 Treviglio in semifinale, \u00e8 battuta da Trento in finale e contende fino all'ultimo lo spareggio promozione a Trieste, cedendo solo dopo 5 tiratissimi confronti e risultando dunque la prima delle escluse dal campionato di Legadue. \nAlla fine del campionato 2011-12 la squadra lascia il PalaCus 2-PalaSantaFilomena e torna a giocare, per il campionato DNA 2012-13, al Palatricalle di Chieti, appena intitolato alla memoria di Sandro Leombroni, vecchia gloria della Chieti Basket nonch\u00e9 primo giocatore di Chieti a calcare i campi della massima serie con la Virtus Bologna, tragicamente deceduto. La squadra, al termine del campionato, ottiene un piazzamento utile per accedere, per il 2013-2014, al nuovo campionato \"Legadue Silver\", nell'ottobre 2013 ribattezzato DNA Adecco Silver \nIl Campionato 2013-14, col nuovo Main Sponsor, la societ\u00e0 di progettazione \"Proger\" (che rimarr\u00e0 fino al termine della stagione 2016-17), il club dell\u2019imprenditore Di Cosmo affida la direzione generale al giovane manager marchigiano Michele Paoletti, formatosi nell\u2019Aurora Basket Jesi e termina con il piazzamento al nono posto della regular season che garantisce l'accesso alla nuova serie A2 Silver ed \u00e8 l'ultimo utile per l'accesso ai play-off per la promozione. In panchina intanto c\u2019\u00e8 stato l\u2019avvicendamento tra il locale Nino Marzoli e il casertano Maurizio Bartocci. La squadra viene eliminata al primo turno play-off dal Mantova, squadra quest'ultima poi promossa alla categoria superiore. Il Campionato 2014-2015, con la panchina \u00e8 affidata a Massimo Galli, si conclude con il piazzamento al settimo posto. Nel Campionato 2015-2016 la squadra ha disputato la serie A2 (non pi\u00f9 suddivisa con criterio meritocratico in Gold e Silver) nel girone Est piazzandosi al dodicesimo posto, non disputando i play-off promozione ma acquisendo una comoda e anticipata salvezza. Nel campionato di serie A2 2016-2017 la squadra si \u00e8 classificata terz'ultima nel girone Est ed ha disputato i play-out, perdendo sia la prima che la seconda serie e retrocedendo quindi in serie B. Successivamente la societ\u00e0 si scioglie. A giugno 2018, per\u00f2, l'ultimo general manager della Societ\u00e0, Massimiliano Del Conte, mette insieme un gruppo di imprenditori tra i quali Gabriele Marchesani, titolare della Europa Ovini, florida azienda locale del settore della macellazione, rilevando il diritto sportivo di Serie B della Unione Sportiva Basket Recanati e fonda la Teate Basket Chieti s.s.d. a r.l. con la quale fa riporta, dopo un anno di assenza, il basket di livello nazionale a Chieti. Massimiliano Del Conte diviene Amministratore Unico del nascituro club, mentre suoi primi colpi di mercato sono i ritorni del general manager Michele Paoletti e dell'allenatore Domenico Sorgentone, entrambi gi\u00e0 a Chieti con la Pallacanestro Teate. \nColori.\nI colori sociali sono il bianco ed il rosso.\nImpegno nel sociale.\nFin dai primi anni di presidenza di Gianni Di Cosmo, imprenditore edile fortemente radicato nel territorio, la societ\u00e0 si \u00e8 distinta per il proprio impegno in numerose iniziative di solidariet\u00e0 e di respiro sociale. Tra queste, da ricordare le partite di beneficenza a sostegno dell'associazione SMICI (Sostegno Malattie Infiammatorie Croniche Intestinali) e per la ricostruzione dei campi da gioco nella citt\u00e0 de L'Aquila in seguito al sisma.\nNella stagione 2011-12 la societ\u00e0 \u00e8 partner del Rotary Club Chieti, finanziando il Premio \"Valerio Cianfarani\", e testimonial del Centro Trasfusionale di Chieti nella campagna per la donazione del sangue, e del progetto \"Vitamina Gi - Giovani Vitamine\" proposto dall'Assessorato alle Politiche Giovanili e allo Sport in collaborazione con l'Assessorato alle Politiche Sociali della Provincia di Chieti, e finanziato dal Ministero della Giovent\u00f9. \nNella stagione 2012-13 viene ufficializzata la collaborazione con l'Universit\u00e0 \"D'Annunzio\", che permette agli studenti dell'Ateneo di svolgere tirocini presso la societ\u00e0 e di usufruire di condizioni di accesso agevolato agli incontri di campionato. Nel corso del campionato sono state inoltre sostenute diverse iniziative solidaristiche nazionali promosse da onlus quali AIRC (Giorni della Ricerca e Arance della Salute), Karibu Afrika (Progetto \"Slums Dunk\") ed Emergency (Programma Italia)."}
{"id": "1746163", "revid": "1543377", "url": "https://it.wikipedia.org/wiki?curid=1746163", "title": "Gerda Taro", "text": "Nota per i suoi reportage di guerra, \u00e8 anche conosciuta per essere stata la compagna di Robert Capa e per aver stabilito con il fotoreporter ungherese un forte sodalizio professionale. \u00c8 considerata insieme a Capa una dei pi\u00f9 importanti fotografi di guerra. La sua morte violenta a 26 anni (fu travolta da un carro armato durante la Guerra civile spagnola ) contribu\u00ec a mitizzarla come donna rivoluzionaria e coraggiosa caduta per le proprie idee e per il suo lavoro.\nBiografia.\nGerda Taro, il cui vero nome era Gerta Pohorylle, nasce da una famiglia di ebrei polacchi. \u00c8 portata per lo studio, \u00e8 una buona giocatrice di tennis, ama vestirsi bene e fin da bambina dimostra di avere un carattere forte. Nonostante le sue origini borghesi, giovanissima entra a far parte di movimenti socialisti e di lavoratori. Per questo motivo e per la sua origine ebraica, l'avvento del nazismo in Germania le crea molti problemi. Finisce in carcere in quanto attiva nel Partito comunista tedesco, interrogata non parla e, grazie al suo passaporto polacco, viene liberata. Con un amico lascia la Germania alla volta di Parigi, mentre i suoi genitori decidono di rifugiarsi in Palestina ed i fratelli in Inghilterra. \nNel 1935 a Parigi grazie alla sua intelligenza e adattabilit\u00e0, la poliglotta Gerta trova lavori come dattilografa e segretaria. Tramite l'amica e coinquilina Ruth conosce l'ungherese Endre Friedman. Come lei \u00e8 ebreo, comunista, antifascista e ha conosciuto il carcere e sbarca il lunario facendo il fotografo. Endre e Gerta si fidanzano e sar\u00e0 proprio lui ad iniziarla alla fotografia. Insieme, un po' per sfida, un po' per opportunit\u00e0, inventano il personaggio \u201cRobert Capa\u201d, un fantomatico celebre fotografo americano giunto a Parigi per lavorare in Europa. Grazie a questo curioso espediente la coppia moltiplica le proprie commesse e guadagna parecchi soldi.\nNel 1936 entrambi decidono di seguire sul campo gli sviluppi della guerra civile spagnola, guerra che incider\u00e0 parecchio sulla vita dei due. Giunti in Spagna diventano immediatamente importanti testimoni della guerra, realizzando molti reportage pubblicati in periodici come \"Regards\" o \"Vu.\"\nNota fra le milizie antifasciste per la sua freschezza, coraggio ed eccezionale bellezza, rischi\u00f2 sempre la vita per realizzare i propri servizi fotografici. All'inizio il marchio \"Capa-Taro\" fu usato indistintamente da entrambi i fotografi. Successivamente, i due divisero la 'ragione sociale' - CAPA - e Endre Friedman adott\u00f2 definitivamente lo pseudonimo Robert Capa per s\u00e9.\nGerda realizz\u00f2, in un periodo in cui Capa era per alcuni giorni a Parigi per rapporti con le agenzie, il suo pi\u00f9 importante reportage durante la battaglia di Brunete. All'inizio parve una grande vittoria repubblicana. Il contrattacco franchista ribalt\u00f2 presto la situazione e Gerda fu allora testimone dei selvaggi bombardamenti dell'aviazione nazionalista, scattando numerose fotografie sempre con estremo rischio per la propria vita.\nTestimoni raccontano che spesso incitava lei stessa i combattenti \"all'attacco\"; la sua fede rivoluzionaria e antifascista era puro slancio. L'articolo che venne pubblicato sulla rivista \"Regards\", diede un grande lustro alla reporter tedesca.\nLa morte.\nAl ritorno dal fronte di Brunete, Gerda Taro perse la vita a causa di un terribile incidente. Gerda viaggiava aggrappata al predellino esterno della vettura del generale polacco \"Walter\" (Karol \u015awierczewsky), colma di feriti; Walter era un noto comandante delle Brigate Internazionali. Quando aeroplani tedeschi volarono a bassa quota sul convoglio repubblicano mitragliandolo, nel trambusto generale un carro armato urt\u00f2 l'auto alla quale era aggrappata Gerda, che cadde sotto i cingoli del tank restando schiacciata dallo stomaco in gi\u00f9. \nGerda non perse conoscenza e durante il penoso trasferimento, che dur\u00f2 ore, all'ospedale di Madrid 'El Geloso' (zona dell'Escorial) si mantenne le viscere in sede con la pressione delle proprie mani; i testimoni ricordano un'incredibile freddezza e coraggio nella ragazza. Alcuni tra i migliori medici delle Brigate Internazionali le trasfusero plasma e tentarono di operarla senza anestetici e senza antibiotici (di cui non vi era disponibilit\u00e0), di suturare la devastante ferita ma si resero subito conto che ogni tentativo non l'avrebbe mai salvata; il suo organismo non poteva pi\u00f9 svolgere alcuna funzione vitale che si protraesse oltre le poche ore.\nAll'infermiera che dovette vegliarla fu indicato di somministrarle tutta la morfina possibile per non farla soffrire, in quanto il decesso era inevitabile. La ragazza si preoccupava comunque delle proprie macchine fotografiche chiedendo \"se si erano rotte\". Rest\u00f2 in vita e vigile sino all'alba del 26 luglio 1937; mor\u00ec intorno alle ore 5 semplicemente \"chiudendo gli occhi\". Gerda aveva 26 anni.\nIl suo corpo fu traslato a Parigi e, accompagnato da 200.000 persone, fu tumulato al P\u00e8re-Lachaise con tutti gli onori dovuti ad un'eroina repubblicana. Allo scultore Alberto Giacometti venne chiesto di realizzare il monumento funebre. Pablo Neruda e Louis Aragon lessero un elogio 'in memoriam'. Il suo compagno Capa non si riprese mai pi\u00f9 dalla morte della dolce e vivacissima Gerda, prima donna reporter a morire sul lavoro. Da allora anch'egli rischier\u00e0 sempre la morte sul lavoro, incontrandola poi nel 1954 nella guerra d'Indocina.\nUn anno dopo la morte di Gerda, nel 1938, Robert Capa pubblicher\u00e0 in sua memoria \"Death in the Making\", riunendo molte foto scattate insieme. La sua tomba a Parigi giace dimenticata nella zona del P\u00e8re-Lachaise dedicata ai rivoluzionari e alla Resistenza, vicino al noto \"Mur des Feder\u00e9s\".\nNel 1942 il regime collaborazionista fascista francese censur\u00f2 l'epitaffio inciso sulla tomba di Gerda, epitaffio mai pi\u00f9 restaurato. La tomba, dopo le modifiche occorse nel 1953, \u00e8 accessibile da un viottolo posteriore, quindi posta \"alla rovescia\" rispetto a quando fu costruita. La tomba di Gerda Taro fu l'unica ad essere violata dalla mano nazi-fascista, forse per l'influenza che la giovane rivoluzionaria, caduta nella guerra contro il fascismo, ancora esercitava sulla crescente Resistenza francese.\nRimasta a lungo nell'ombra del pi\u00f9 noto fidanzato Robert Capa e relegata al ruolo di sua compagna (e in qualche cronaca anche di moglie), dalla met\u00e0 degli anni 1990 Gerda Taro \u00e8 oggetto di interesse storico per il suo ruolo di giovanissima donna contro-corrente, rivoluzionaria militante sino al sacrificio massimo e protagonista della storia della fotografia e della resistenza al fascismo."}
{"id": "1746167", "revid": "122988207", "url": "https://it.wikipedia.org/wiki?curid=1746167", "title": "Impianto di scarico", "text": "L'impianto di scarico \u00e8 quella parte dei motori termici che serve per l'evacuazione dei gas di scarico.\nComponenti.\nQuesto impianto varia a seconda del tipo di veicolo, cos\u00ec come i suoi componenti:\nCriteri di progettazione.\nUn sistema di scarico deve essere attentamente progettato per il trasporto di sostanze tossiche e/o nocive lontano dall'utente.\nSale di generatori e forni possono rapidamente riempire uno spazio chiuso con il monossido di carbonio o di altri gas di scarico velenosi, se non sono adeguatamente ventilati verso l'aperto, inoltre, i gas dalla maggior parte dei mezzi di trasporto sono molto caldi (tra i 650 e 1000 \u00b0C all'uscita della testata del motore), quindi deve essere resistente al calore e non deve passare attraverso o quasi tutto ci\u00f2 che pu\u00f2 bruciare o pu\u00f2 essere danneggiato da calore, tale calore dei gas di scarico dipende sia dal carico del motore, dalla sua potenza specifica e dal tipo di alimentazione dello stesso.\nAllo stesso modo la temperatura non \u00e8 costante lungo tutta la linea di scarico e varia anche in base al carico e regime del motore, difatti un mezzo a pieno carico e regime \u00e8 nelle condizioni pi\u00f9 gravose di funzionamneto, il che si ripercuote allo scarico, con il collettore che ha le temperature pi\u00f9 alte (mediamente 800 \u00b0C), poi si ha il catalizzatore che ha una temperatura intermedia (550 \u00b0C) ed infine il terminale di scarico/silenziatore che rimane pi\u00f9 freddo (300 \u00b0C), mentre gi\u00e0 con un regime intermedio le temperature si riducono sensibilmente, ad eccezione del collettore che ha una correlazione pressoch\u00e9 costante e lineare tra regime/carico e temperatura (difatti si attesta a circa 550 \u00b0C), mentre il catalizzatore crolla a 150 \u00b0C ed il terminale a 50 \u00b0C, con il motore al minimo il collettore si trova a 35 \u00b0C, mentre il catalizzatore e terminale a 50 \u00b0C.\nUna canna fumaria in una struttura stazionaria serve come un sistema di scarico in un mezzo di trasporto.\nCaratteristiche.\nUn sistema di scarico deve avere determinati requisiti:\nMateriali.\nL'impianto viene costruito utilizzando vari materiali a seconda del componente e dell'utilizzo (sportivo o stradale):\nGli ultimi due materiali vengono generalmente utilizzati per i silenziatori dei motoveicoli, perch\u00e9 sono meno soggetti a urti con l'asfalto e nel caso dell'alluminio perch\u00e9 i gas di scarico hanno temperature contenute.\nPer quanto riguarda il titanio, questo materiale viene utilizzato per le competizioni, dato che permette d'avere un sistema molto pi\u00f9 leggero, mentre l'acciaio \u00e8 utilizzato per ottenere scarichi pi\u00f9 resistenti all'usura e agli agenti chimici ed ambientali, e la lamiera di ferro \u00e8 il materiale standard.\nDisposizione.\nL'impianto a seconda dei vari criteri di progettazione e di utilizzo del mezzo pu\u00f2 avere varie caratteristiche.\nNel caso delle auto:\nNel caso delle moto:\nAccorgimenti.\nPer poter migliorare la funzione o il controllo dei gas di scarico si usano alcuni sistemi:\nPrincipalmente per motori a quattro tempi:\nPrincipalmente per motori a due tempi:\nPer recuperare parte dell'energia dispersa dai gas di scarico esistono diverse tecnologie:\nDanni.\nIl sistema di scarico a seconda del tipo di scarico e del veicolo pu\u00f2 essere sottoposto a vari fattori di rischio:\nNormativa.\nI dispositivi di scarico e il rumore emesso dal veicolo sono normati a partire da periodi differenti per ogni stato e con limiti differenti, la prima normativa comunitaria europea viene varata il 6 febbraio del 1970 con la 70/157/CEE, successivamente aggiornata da diverse direttive, il limite di rumorosit\u00e0 viene misurato in dB, nel caso il mezzo di vecchia immatricolazione non riporti il limite di rumore nella carta di circolazione a seconda della sua categoria si hanno dei limiti differenti, mentre per i mezzi di recente immatricolazione \u00e8 previsto un limite sempre pi\u00f9 stringente.\nPer quanto riguarda la funzione catalizzante per l'abbattimento delle sostanze nocive, solo con la direttiva 2005/30/CE si \u00e8 concessa la possibilit\u00e0 di utilizzare catalizzatori differenti da quelli del produttore di serie, dando la possibilit\u00e0 ai produttori after-market di produrli e omologarli.\nIn ogni caso il prodotto che esce da tali impianti dipende sia dal tipo di motore, sia dalla sua alimentazione (tecnica di alimentazione e carburante), anche l'OMS ha evidenziato i rischi dei gas di scarico delle motorizzazioni diesel."}
{"id": "1746168", "revid": "124391025", "url": "https://it.wikipedia.org/wiki?curid=1746168", "title": "Albino Galvano", "text": "Biografia.\nAlbino Galvano nasce a Torino il 16 dicembre 1907, negli anni in cui l'arte occidentale vedeva iniziare il nuovo secolo delle avanguardie.\nAllievo di Felice Casorati tra il 1928 e il 1931, si laurea presso la Facolt\u00e0 di Magistero di Torino con una tesi su \u201cLa pedagogia della religione\u201d. Affascinato dall\u2019immobile perfezione delle forme dipinte dal suo maestro e, contemporaneamente, da una pittura di colore legata ad una visione naturalista, Galvano esordisce alla Biennale di Venezia del 1930 e alla I\u00b0 Quadriennale romana del 1931. Sul finire degli anni Trenta si laurea in filosofia completando la sua figura di intellettuale poliedrico: pittore, critico d\u2019arte, saggista e docente di storia e di filosofia nel liceo classico Vincenzo Gioberti e nel liceo scientifico Galileo Ferraris e di estetica e pittura all'Accademia Albertina di Torino.\nDopo il 1945 la sua attivit\u00e0 di pittore si volge a forme d\u2019arte di ricerca, attraversando l\u2019espressionismo e il neo-liberty per giungere all\u2019astratto e al concretismo. \nDal 1948 a Torino promuove il MAC (Movimento Arte Concreta) con Bruno Munari, Atanasio Soldati, Gillo Dorfles, Annibale Biglione, Adriano Parisot e Filippo Scroppo, firmandone il manifesto; collabora ai bollettini del movimento con diversi articoli.\nNel dopoguerra fonda con Pippo Oriani la rivista \u201cTendenza\u201d e tiene la pagina critica su \u201cLa Nuova Stampa\u201d; in seguito collabora alle pi\u00f9 diverse riviste culturali italiane e firma importanti saggi per cataloghi di mostre storiche. In ambito pittorico l\u2019astrazione ritorna d\u2019interesse negli anni '70 grazie agli influssi del successivo periodo informale. \u00c8 il momento degli \u201cIris\u201d, cari alla memoria del poeta francese St\u00e9phane Mallarm\u00e9, consegnati in immagini allusive, araldiche ed emblematiche, ispirate alla natura.\nL\u2019astrazione lirica sospinge la pittura di Albino Galvano a una svolta contrassegnata dal periodo dei \u201cNastri\u201d e delle \u201cBandiere\u201d realizzati tra il 1965 e il 1972. Il segno diviene illusoriamente oggettuale e il modo con cui si deposita sulla tela simboleggia concettualmente l\u2019azione primaria del fare pittura, ovvero l\u2019atto di dipingere.\nIl colore, raffinatissimo, \u00e8 legato ai dettati grafici di una cultura passata attraverso quell\u2019inversione del simbolismo nell\u2019astrattismo che \u00e8 da Galvano indicata come linea filogenetica della sua pittura non figurativa. \nMuore a Torino il 18 dicembre 1990.\nMostre.\nPartecipa 4 volte alla Quadriennale di Roma e a 6 edizioni della Biennale di Venezia, precisamente quelle del 1930, del 1948, del 1950, del 1952, del 1954 e del 1956."}
{"id": "1746172", "revid": "92723", "url": "https://it.wikipedia.org/wiki?curid=1746172", "title": "Taran dei Pitti", "text": "Il suo nome richiama quello del dio del tuono celtico Taranis. Suo padre \u00e8 solo un nome nelle fonti, che viene per\u00f2 riportato in diverse forme: \"Entifidich\", \"Enfidaig\", \"Amfredech\", \"Anfudeg\" e \"Amfodech\". La lista contenuta in un manoscritto della National Library di Scozia sembra affermare che Taran fosse fratello di Nechtan m. Der-Ilei. E ci\u00f2 sembrerebbe far presupporre che la madre di Taran fosse la principessa pitta Der-Ilei. Tuttavia una lista successiva pone un problema quando colloca il regno di Bridei m. Der-Ilei, fratello di Nechtan, dopo Nechtan. Ma questa lista \u00e8 anche quella secondo cui Bridei era figlio di Dargart. Alcune liste regali affermano che regn\u00f2 per 14 anni, mentre il \"Manoscritto Poppleton\" e il \"Lebor Bretnach\" affermano, insieme alla lista compresa nei \"Scalacronica\", che abbia regnato solo quattro anni. E quindi il numero romano X davanti al numero IV sarebbe un semplice errore. Sembra probabile che gli sia succeduto Bruide, figlio di Dargart e Der-Ilei. Alcune registrazioni presenti negli \"Annali dell'Ulster\" riportano l'\"\"uccisione di Ainfthech, di Nia N\u00e9ill e dei figli di Boendo\", dove Ainfthech, secondo storici come Alan Orr Anderson, potrebbe essere il padre di Taran, e poi riportano la deposizione di Taran nel 696.. Sempre gli \"Annali dell'Ulster\" affermano che \"Tarachin si rec\u00f2 in Irlanda\"\" nel 698"}
{"id": "1746174", "revid": "1444886", "url": "https://it.wikipedia.org/wiki?curid=1746174", "title": "Hassi Messaoud", "text": "Hassi Messaoud (in arabo: \u062d\u0633\u064a \u0645\u0633\u0639\u0648\u062f o \u062d\u0627\u0633\u064a \u0645\u0633\u0639\u0648\u062f) \u00e8 una citt\u00e0 situata nella Wilaya di Ouargla nell'Algeria centro-orientale, circa 850\u00a0km a sud-est di Algeri e 80\u00a0km a sud-est di Ouargla.\n\u00c8 abitata da circa 53.000 persone, senza contare n\u00e9 i residenti nei campi delle varie societ\u00e0 che operano nel campo petrolifero, n\u00e9 gli abitanti delle bidonvilles.\nIl 17 luglio 2001 la citt\u00e0 fu teatro di un sanguinoso massacro perpetrato ai danni di donne.\nEconomia.\nVi fu scoperto il petrolio nel 1956 e l'importanza della citt\u00e0 crebbe rapidamente a partire da quella data. Il giacimento petrolifero di Hassi Messaoud si rivel\u00f2 di dimensioni tali da invogliare la Francia a mantenere la propria presenza in Algeria, come peraltro il giacimento di gas naturale di Hassi R'Mel. Da Hassi Messaoud si estrae molto petrolio ma la popolazione non ne trae guadagno.\nIn piena guerra fredda tra Stati Uniti e Unione Sovietica, la Francia vide nella scoperta del petrolio nel Sahara algerino un'inaspettata fortuna, per affermare la propria indipendenza energetica verso le due superpotenze dell'epoca.\nAncora oggi, a pi\u00f9 di cinquant'anni dall'inaugurazione del primo pozzo, che si chiamava MD1, la produzione petrolifera di Hassi Messaoud \u00e8 di grande rilevanza sia per la quantit\u00e0, sia per la qualit\u00e0 dell'estrazione.\nLa citt\u00e0 \u00e8 servita dall'aeroporto Oued Irara, che la connette a varie destinazioni nazionali ed internazionali."}
{"id": "1746177", "revid": "32741", "url": "https://it.wikipedia.org/wiki?curid=1746177", "title": "Boogie woogie", "text": ""}
{"id": "1746190", "revid": "287204", "url": "https://it.wikipedia.org/wiki?curid=1746190", "title": "Leggenda (disambigua)", "text": ""}
{"id": "1746193", "revid": "188323", "url": "https://it.wikipedia.org/wiki?curid=1746193", "title": "Lamiera di ferro", "text": ""}
{"id": "1746196", "revid": "125594767", "url": "https://it.wikipedia.org/wiki?curid=1746196", "title": "Ivo Pulga", "text": "Caratteristiche tecniche.\nMediano non dotato di grandissima tecnica o doti fisiche, amato dai tifosi soprattutto per il cuore e la grinta che metteva in campo.\nCarriera.\nGiocatore.\nNasce calcisticamente nel Carpi dove milita tre stagioni in Serie D inframmezzate da una senza presenze al Bologna; con i biancorossi segna 11 reti in 3 campionati dal 1980 al 1984. \nNella stagione 1984-1985 va al in C1 e segna 2 reti. Notato da Gigi Riva durante una tourn\u00e9e del Cagliari Calcio in Emilia-Romagna, Ivo Pulga approda nella stagione successiva in Sardegna, dove rimarr\u00e0 per sei anni, retrocedendo in Serie C1 nella stagione 1986-1987. Ottiene una doppia promozione dalla C1 alla Serie A nel 1989 e nel 1990, e segnando 6 reti. Uno di questi goal nella stagione 1988-1989 nella partita Cagliari-Ischia (1-0) ha sancito la matematica promozione dei sardi in B. \nDopo il periodo al Cagliari gioca per 2 stagioni a in Serie A. Con i ducali vince Coppa Italia e Coppa delle Coppe. In seguito si trasferisce un anno a Vicenza in B dove sia coi ducali che con i berici non segna alcun gol.\nRitorna a Carpi nella stagione 1994-1995 in Serie C1, chiudendo la sua carriera con la retrocessione del Carpi nel 1998-1999, e dopo aver perso uno spareggio per la promozione in serie B. In questa sua nuova avventura in Emilia segna 3 reti, nelle stagioni in cui fa meno presenze.\nIn carriera ha totalizzato complessivamente 57 presenze in Serie A e 100 presenze e 2 reti in Serie B.\nAllenatore.\nModena.\n\u00c8 passato all'attivit\u00e0 di allenatore nel settore giovanile del , guidando Allievi Nazionali, e precedentemente la Primavera. \nSuccessivamente diviene vice allenatore della prima squadra, aiutando l'allenatore Agatino Cuttone.\nCagliari.\nIl 2 ottobre 2012 subentra a Massimo Ficcadenti sulla panchina del Cagliari con Diego L\u00f3pez come vice. Esordisce con una vittoria in trasferta nella partita Torino-Cagliari (0-1), valida per la settima giornata della Serie A 2012-2013, cui seguono altre tre vittorie per una serie di 4 consecutive. Nelle successive 8 partite ottiene solo 2 punti; in seguito a un positivo girone di ritorno, conquista la salvezza con 6 turni di anticipo sulla fine del campionato, ottenendo 45 punti in 32 partite che equivale a una media a partita di 1,4 punti.\nIl 12 maggio prende parte ai festeggiamenti del ventennale della conquista della Coppa delle Coppe 1993, primo successo europeo del , insieme ad altre vecchie glorie dei ducali.\nNella stagione 2013-2014 torna a sedersi sulla panchina del Cagliari come vice di Diego L\u00f3pez promosso allenatore. Il 18 febbraio 2014 viene sollevato dall'incarico. Il 7 aprile viene richiamato per allenare il Cagliari in sostituzione dello stesso L\u00f3pez. Porta alla salvezza ottenendo 7 punti nelle ultime 6 partite.\nBrescia.\nIl 29 aprile 2018 viene chiamato dall'ex presidente rossobl\u00f9 Massimo Cellino alla guida del Brescia, in Serie B, andando a sostituire nelle ultime 4 giornate Roberto Boscaglia e con la squadra posizionata al tredicesimo posto in classifica a quota 46 punti. Con lui la squadra ottiene 2 punti in 4 gare, scendendo di 3 posti in classifica e salvandosi all'ultima giornata dopo lo 0-0 contro l'Ascoli.\nApoll\u014dn Smyrn\u012bs.\nIl 24 settembre 2021 diventa vice allenatore di Gianluca Festa all'Apoll\u014dn Smyrn\u012bs. Vengono esonerati a gennaio 2022 salvo essere richiamati un mese pi\u00f9 tardi.\nStatistiche.\nStatistiche da allenatore.\n\"Statistiche aggiornate al 18 maggio 2018.\""}
{"id": "1746205", "revid": "547034", "url": "https://it.wikipedia.org/wiki?curid=1746205", "title": "Bridei IV dei Pitti", "text": "Era fratello del suo successore, Nechtan. C'\u00e8 chi ha pensato che il padre di Bruide fosse Dargart mac Finguine (morto nel 686) dei Cen\u00e9l Comgaill, una dinastia reale della D\u00e1l Riata che controllava Cowal e l'isola di Bute. La genealogia della madre Der-Ilei non \u00e8 certa. Bruide fu uno dei pi\u00f9 importanti uomini d'Irlanda e Scozia che garant\u00ec la \"C\u00e1in Adomn\u00e1in\" (\"Lex Innocentium\") a Birr nel 697. Nel 698 ci fu una battaglia tra Pitti e Sassoni in cui fu ucciso Berhtred figlio di Beornhaeth, come viene riportato dalle cronache irlandesi. Una sconfitta degli uomini di D\u00e1l Riata viene registrata per l'anno 704, o a Loch Lomond o nell'area del fiume Leven. Anche se \u00e8 probabile che questa sconfitta sia stata inflitta pi\u00f9 dai Britanni di Alt Clut che non dai Pitti. Il conflitto che avvenne nell'isola di Skye nel 701, durante il quale fu ucciso Conaing figlio di D\u00fanchad, fu probabilmente un conflitto interno tra le diverse trib\u00f9 della D\u00e1l Riata. Bruide mor\u00ec nel 706 e gli successe il fratello Nechtan."}
{"id": "1746213", "revid": "228587", "url": "https://it.wikipedia.org/wiki?curid=1746213", "title": "Matilde di Hainaut", "text": "Origine.\nEra figlia dello Statolder di Zelanda, Signore di Braine-le-Comte e di Hal in Hainaut, Florent de Hainaut (1255 \u2013 1297, figlio del conte di Hainaut Giovanni d'Avesnes, discendente di Baldovino I di Costantinopoli, e di Adelaide d'Olanda) e di Isabella di Villehardouin, principessa di Acaia e di Morea, figlia del principe di Acaia e di Morea, Guglielmo II di Villehardouin e di Anna Komnena Doukaina (figlia di Michele II d'Epiro).\nBiografia.\nNel 1297, Matilde successe al padre, come Signora di Braine-le-Comte e di Hal.\nNel settembre del 1304, spos\u00f2 Guido II de la Roche, duca di Atene, figlio del duca, Guglielmo I de la Roche (1280\u20131287) e di Elena Angelina Comnena. Secondo \"la Storia\" di Marino Sanuto detto Torsello, Guido (\"miser Guido\") figlio di Guglielmo I (\"miser Guglielmo\u2026della Rocia [Duca]\") spos\u00f2 Matilde (\"la figlia del principe Florenz\u00f2 d\u00b4Anoldo\") che in dote port\u00f2 un feudo (\"la castellania de Calamata\").&lt;br&gt;Dopo soli quattro anni, nel 1308, Matilde rimase vedova.\nNel 1309, a Tebe, Matilde si fidanz\u00f2 con Carlo (1296 - 1315), figlio di Filippo I d'Angi\u00f2, principe di Taranto, despota dell'Epiro ed imperatore titolare di Costantinopoli e di Tamara Angela Comnena Ducena (1277 \u2020 1311 figlia di Niceforo I d'Epiro, despota d'Epiro).\nNel 1311, a Valenciennes, sua madre, Isabella di Villehardouin, che dal 1307 era solo principessa titolare, mentre il principato era retto da Filippo I d'Angi\u00f2, conferm\u00f2 i diritti di Matilde sul principato di Acaia e di Morea. Per\u00f2, alla morte di Isabella, Filippo I d'Angi\u00f2, avoc\u00f2 a s\u00e9 il titolo di principe d'Acaia, per concederlo al fidanzato di Matilde, suo figlio, Carlo.\nNel 1313, Matilde spos\u00f2 Luigi di Borgogna (1297 \u2013 1316), divenuto re titolare di Tessalonica, per concessione del fratello, Ugo V di Borgogna e principe consorte d'Acaia, per diritto di matrimonio.&lt;br&gt;Questo matrimonio concluse la disputa fra gli angioini e i duchi di Borgogna. In effetti il fratello maggiore di Luigi, Ugo V di Borgogna duca di Borgogna e re titolare di Tessalonica era stato fidanzato a Caterina di Valois-Courtenay, regina titolare di Costantinopoli, ma il padre di lei, Carlo di Valois, aveva preferito rompere il fidanzamento con Ugo per dar la figlia in moglie a Filippo I di Taranto. Ugo accett\u00f2 di rinuncia al fidanzamento ottenendo come compensazione:\nLa coppia, dopo aver cercato invano di ostacolare, nel 1315, la successione di Oddone, fratello di Luigi, sul Ducato di Borgogna, part\u00ec per l'Oriente per prendere possesso del feudo, che era stato nel frattempo occupato dal cugino di Matilde, Ferdinando di Majorca (1278 \u2013 1316), un altro pretendente in quanto aveva sposato la cugina prima di Matilde, Isabella di Sabran.&lt;br&gt;La coppia sbarc\u00f2 a Patrasso, nell'aprile 1316 e con l'aiuto dei veneziani attacc\u00f2 le posizioni di Ferdinando che fu sconfitto a Manolara nella Elide il 5 luglio 1316, ed in seguito decapitato; ma Luigi di Borgogna mor\u00ec anch'egli poco dopo, per avvelenamento, ad opera del conte di Cefalonia, Giovanni I Orsini.\nDopo la morte del principe Luigi, nel 1318, Filippo I di Taranto fece rapire e trasferire a Napoli Matilde obbligandola a sposare il fratello Giovanni d'Angi\u00f2 (1294 \u2013 1336), conte di Gravina e duca di Durazzo, affinch\u00e9 la sovranit\u00e0 sull'Acaia rimanesse alla famiglia angioina. Il matrimonio, dopo aver ricevuto la dispensa papale, fu celebrato nel marzo di quell'anno ma Matilde si rifiut\u00f2 di cedere i suoi diritti sul Principato d'Acaia. Tre anni dopo, nel 1321, esso fu annullato in quanto rato e non consumato (la coppia non aveva avuto figli)\nAvendo in seguito, Matilde segretamente sposato Ugo de La Palice (dal quale poco dopo divorzi\u00f2), in violazione dell'impegno preso dalla madre Isabella secondo il quale le figlie titolari del principato di Acaia non avrebbero potuto contrarre matrimonio senza il consenso del sovrano di Napoli, il principato rimase a Giovanni di Gravina e Matilde fu rinchiusa nel Castel dell'Ovo a Napoli.&lt;br&gt;Liberata, Matilde si ritir\u00f2 quindi ad Aversa ove termin\u00f2 la sua vita.\nFigli.\nMatilde non diede figli a nessuno dei quattro mariti."}
{"id": "1746220", "revid": "599013", "url": "https://it.wikipedia.org/wiki?curid=1746220", "title": "Dario Pighin", "text": "Carriera.\nHa giocato, essenzialmente da rincalzo, quattro stagioni in Serie A con la dal 1976 al 1980, totalizzando complessivamente 38 presenze.\nHa inoltre disputato 152 incontri in Serie B, con una rete all'attivo, con le maglie di Palermo e Lazio. Con il Palermo nella stagione 1973-1974 ha raggiunto la finale di Coppa Italia, persa ai rigori col Bologna.\nHa poi proseguito la carriera con e SPAL.\nDopo il ritiro.\nSuccessivamente ha portato avanti un allevamento di trote e una produzione di vini a San Daniele del Friuli."}
{"id": "1746226", "revid": "599013", "url": "https://it.wikipedia.org/wiki?curid=1746226", "title": "Super B", "text": "I Super B sono stati un gruppo musicale italiano pop rock, nato nel 1998 a Pisa e attivo fino al 2001.\nBiografia.\nSono noti soprattutto per aver pubblicato, nel loro omonimo primo album (uscito per l'etichetta V2 Records), la cover della canzone \"Amore disperato\" di Nada. Il videoclip della canzone, diretto nel 1999 dal regista Riccardo Struchil, li ritraeva all'interno di un distributore di benzina di notte. Questo e il video del singolo successivo, \"Cut up\", ebbero buon successo nelle emittenti televisive e permisero al gruppo di partecipare al \"Brand:new Tour\", festival itinerante organizzato da MTV, insieme alle realt\u00e0 indie rock italiane pi\u00f9 promettenti del periodo. In precedenza la band era stata impegnata in numerosi appuntamenti live, aprendo anche una data a Milano degli Stereophonics.\nIl secondo e, ad oggi, ultimo album della band si intitola \"Record\", ebbe ancor meno fortuna commerciale del precedente. Il primo singolo estratto fu \"Down by law\".\nFormazione.\nNati dalle ceneri del gruppo Oleg Smirnov and the frog, erano:\nNote.\nIl video clip della cover \"Amore Disperato\" \u00e8 visibile qui: https://www.youtube.com/watch?v=Z4LxkINynRs"}
{"id": "1746229", "revid": "264580", "url": "https://it.wikipedia.org/wiki?curid=1746229", "title": "Adimchinobe Echemandu", "text": ""}
{"id": "1746232", "revid": "765341", "url": "https://it.wikipedia.org/wiki?curid=1746232", "title": "Solo nell'anima", "text": "Solo nell'anima \u00e8 il ventunesimo album inciso nel 1994 dal canta-autore italiano Gigi Finizio ed \u00e8 un album-raccolta, infatti il cantante napoletano raccoglie dieci dei pi\u00f9 grandi testi fatti precedentemente al 1994."}
{"id": "1746234", "revid": "287204", "url": "https://it.wikipedia.org/wiki?curid=1746234", "title": "Rolls-Royce Avon", "text": "Il Rolls-Royce Avon era una famiglia di motori aeronautici turbogetto sviluppata dall'azienda britannica Rolls-Royce Ltd dopo la fine della seconda guerra mondiale ed introdotto all'inizio degli anni cinquanta.\nRimase in produzione, sviluppato nelle sue varianti, fino al 1974, equipaggiando velivoli civili e militari.\nStoria.\nTra i primi ad intuire le possibilit\u00e0 di impiego in campo aeronautico di un motore a turbina vi fu Alan Arnold Griffith che, nel suo lavoro \"An Aerodynamic Theory of Turbine Design\" pubblicato nel 1926, descriveva per la prima volta un motore turboelica costituito da un compressore assiale, una camera di combustione ed una turbina in grado di muovere un'elica. Nell'aprile del 1930 Griffith propose all'Aeronautical Research Committee (l'ente britannico che coordinava la ricerca in campo aeronautico) la costruzione di un prototipo che per\u00f2 venne scartato perch\u00e9 ritenuto troppo avanti rispetto alla tecnologia allora disponibile.\nNel frattempo Frank Whittle, brevett\u00f2 nel 1930 il disegno di un motore a turbina dotato di compressore radiale che, anzich\u00e9 muovere un'elica, sfruttava direttamente i gas di scarico per produrre una spinta. Griffith esamin\u00f2 questo brevetto, ma ritenne che l'utilizzo dei gas di scarico per la spinta fosse inefficiente e che l'elevato ingombro del compressore centrifugo lo rendesse inadatto all'uso aeronautico.\nNonostante la poco lusinghiera analisi di Griffith, Whittle and\u00f2 avanti per la sua strada,e, con il suo motore W.1, dimostr\u00f2 la fattibilit\u00e0 della propulsione a getto.\nSviluppo.\nIn seguito ai risultati ottenuti da Whittle, Griffith ridisegn\u00f2 il suo motore, eliminando l'elica ma mantenendo il compressore assiale, che garantiva, a parit\u00e0 di spinta, ingombri frontali limitati. Nello stesso periodo, le specifiche di progetto dell'English Electric Canberra prevedevano l'impiego di un motore da almeno 13\u00a0000 libbre di spinta, ma la sua installazione nella parte posteriore della fusoliera avrebbe comportato diversi problemi per lo stivaggio di bombe e carburante. Come soluzione al problema, si opt\u00f2 per l'installazione di due motori da 6\u00a0500\u00a0lbf sotto le ali che, quindi, avrebbero dovuto avere un limitato ingombro trasversale. All'inizio del 1945, Ernest Hives, il capo della divisione motori della Rolls-Royce, incaric\u00f2 Griffith di disegnare l'AJ.65 (da Axial Jet 6500\u00a0lbf), un motore da 6500 libbre di spinta dotato di un compressore assiale a dodici stadi.\nA partire dal giugno del 1945, lo sviluppo dell'AJ.65 fu affidato a Stanley Hooker che si trov\u00f2 subito alle prese con tutti i problemi che una tecnologia ancora inesplorata come quella del compressore assiale comportava. Il primo prototipo completato nella primavera del 1946 non riusc\u00ec a produrre pi\u00f9 di 5\u00a0000 libbre di spinta (22 kN), con vistosi problemi di accelerazione e cedimenti delle palette del primo stadio.\nLa prima versione che dar\u00e0 vita alla famiglia degli Avon, fu la RA.1, dotata di un compressore assiale ed otto camere di combustione tubolari seguite da un singolo stadio di turbina; era ancora afflitta da problemi al compressore a cui si tent\u00f2 di porre rimedio riducendo la portata d'aria ed introducendo sistemi automatici per migliorare le fasi di avviamento ed accelerazione. Il numero degli stadi del compressore fu ridotto dagli originali 12 dell'AJ.65 a soli otto o dieci per studiarne il comportamento.\nCon le prime versioni di RA.2 provate al banco dal gennaio del 1948, la spinta aument\u00f2 a 5\u00a0800\u00a0lbf per 2\u00a0550 libbre di peso. Il 15 agosto del 1948 l'Avon fu provato per la prima volta in volo montato su un Avro Lancastrian VM732 appositamente modificato.\nProduzione.\nNel 1949 fu introdotta una nuova turbina a due stadi che permise di aumentare la spinta e ridurre il peso nella nuova versione RA.3. Questa, nella sua \"serie 100\", fu la prima ad entrare in produzione e venne consegnata a partire dal 1950 nella versione denominata RA.3/Mk.101. Era in grado di generare una spinta di 6\u00a0500\u00a0lbf (29\u00a0kN) con un peso di 2\u00a0240 libbre. Dotata di avviamento a cartuccia e sistema di spillamento aria dal compressore per l'impianto di pressurizzazione della cabina, era destinata a motorizzare il bombardiere leggero English Electric Canberra B.2. Versioni simili sono state utilizzate nei Canberra B.6, Hawker Hunter e Supermarine Swift.\nLe ultime versioni della serie 100, denominate RA.7, videro salire la spinta a 7\u00a0500\u00a0lbf prima e 8\u00a0050 poi. Venne installato un impianto antighiaccio pi\u00f9 avanzato, anche se rimanevano alcuni problemi di stallo del compressore che, ad esempio, sulla prima serie di Hawker Hunter si manifestavano quando venivano utilizzati i cannoncini.\nI problemi al compressore furono risolti nella successiva serie 200, allo studio dal dicembre 1952, che impiegava un disegno ripreso dal compressore del Sapphire cos\u00ec come un nuovo combustore di tipo tubo-anulare. La RA.14/Mk.201, certificata nell'aprile del 1953 ed impiegata sul bombardiere Vickers Valiant, forniva una spinta di 9\u00a0500 libbre (42\u00a0kN) abbassando il consumo specifico rispetto alla versione precedente da 0,92 a 0,84.\nLa RA.26 da 10\u00a0000\u00a0lbf (44\u00a0kN) venne installata sugli aeromobili civili Comet C.3 e Sud Aviation Caravelle, e sul caccia Hawker Hunter F.6. Nel 1958 l'Avon \u00e8 protagonista di un primato in campo aeronautico civile. Fu un Comet 4 spinto da tale motore il primo aereo passeggeri ad effettuare un servizio di linea transatlantico.\nIl motore pi\u00f9 potente della famiglia forniva 12\u00a0690\u00a0lbf (56\u00a0450 N) di spinta, e 16\u00a0360\u00a0lbf (72\u00a0770 N) nella versione RA.29/Mk.302 (RB.146) dotata di postbruciatore; fu installato sulle ultime versioni del caccia intercettore English Electric Lightning. Gli altri velivoli britannici che usarono l'Avon furono il caccia imbarcato de Havilland Sea Vixen ed il laboratorio volante Fairey Delta 2.\nNegli Stati Uniti l'Avon venne utilizzato per motorizzare il Ryan X-13 Vertijet, un prototipo di velivolo a decollo verticale, e nel Martin B-57, il Canberra prodotto su licenza dalla statunitense Glenn L. Martin Company.\nIn Australia, l'Avon venne usato dalla Commonwealth Aircraft Corporation per motorizzare il caccia CAC CA-27 Avon-Sabre, la versione di produzione locale ed ampiamente modificata dello statunitense North American F-86F Sabre.\nL'Avon continu\u00f2 la produzione, soprattutto equipaggiando il Caravelle e il Lightning, fino al 1974, raggiungendo la cifra di oltre 11\u00a0000 esemplari costruiti ed un impressionante record di affidabilit\u00e0 al di l\u00e0 di ogni previsione.\nL'Avon rimase in servizio operativo con gli ultimi Canberra PR.9, versione fotoricognitore della RAF, fino al 23 giugno 2006.\nProduzione su licenza.\nL'Avon venne anche prodotto all'estero su licenza. La Svenska Flygvapnet, l'Aviazione militare svedese, aveva la necessit\u00e0 di trovare un motore per i progetti dei nuovi velivoli a getto di produzione nazionale. L'azienda aeronautica Svenska Flygmotor AB, antenata delle future Volvo Flygmotor e Volvo Aero, acquist\u00f2 i diritti di produzione del RA.3/Mk.109, ridenominato RM5, sviluppando successivamente una versione autoctona basata sul RA.29, l'RM6 da 17\u00a0110\u00a0lbf (76\u00a0110 N) di spinta. L'RM5 venne utilizzato dal caccia multiruolo Saab 32 Lansen, mentre l'RM6 fu il principale motore utilizzato nel pari ruolo Saab 35 Draken.\nTecnica.\nLa principale innovazione dei motori della famiglia Avon risiede nell'utilizzo di un compressore di tipo assiale in luogo di quello centrifugo utilizzato dai contemporanei turbogetto britannici. Il compressore centrifugo, bench\u00e9 penalizzato da ingombri e basse velocit\u00e0 di rotazione poteva vantare numerose esperienze accumulate precedentemente negli impianti di sovralimentazione dei motori a pistoni. Per quanto riguardava il compressore assiale, invece, si trattava di una soluzione inedita, che trovava le sue prime applicazioni in Germania ed Inghilterra a cavallo tra gli anni trenta e quaranta.\nCompressore.\nIl disegno originario del compressore assiale disegnato da Griffith, prevedeva dei rotori controrotanti, senza statori intermedi, una soluzione presa in considerazione anche dai tedeschi negli studi preliminari (poi scartati) del compressore per il motore turbogetto BMW 003. Le complicazioni tecniche, per\u00f2, spinsero all'adozione di stadi pi\u00f9 convenzionali costituiti dall'alternanza di rotori e statori. Dai primi tentativi con 12 stadi del prototipo AJ.65, si pass\u00f2 a configurazioni ad otto e dieci stadi, riducendo anche la velocit\u00e0 di rotazione (e conseguentemente la portata) nel tentativo di risolvere problemi di instabilit\u00e0 nel flusso di aria attraverso il compressore. Con la RA.1 furono progressivamente introdotte soluzioni quali statori a geometria variabile e valvole di sfogo collegate ad un sistema automatico di controllo in grado di migliorare l'avviamento e l'accelerazione del motore.\nCon l'avvento della serie 200 furono ridisegnati i primi quattro stadi del compressore prendendo a modello il Sapphire (a sua volta basato sul compressore assiale del Metrovick F.2). Nella RA.14, il numero di stadi del compressore venne portato a quindici, assicurando un rapporto di compressione di 7,45:1 ed una portata di 150\u00a0lb/s, mentre nella RA.29 (serie 300) venne aggiunto uno stadio anteriormente, portando il totale a sedici.\nCamera di combustione.\nInizialmente le prime versioni erano dotate di 8 camere di combustione separate. Circa il 15% del flusso di aria che attraversava ciascuna camera veniva fatto passare in una serie di fori e lamelle disposte in modo tale da generare un vortice nella zona attorno al bruciatore dove la combustione poteva avvenire in modo stabile. Il flusso rimanente era utilizzato per diluire i prodotti di combustione prima dell'ingresso in turbina e per raffreddare le pareti del combustore costruite con una lamiera in Nimonic 75.\nA partire dalla serie 200, invece, le otto camere separate vennero sostituite da otto tubi di fiamma interconnessi, mentre nella serie 300 venne introdotto un combustore di tipo tubo-anulare.\nTurbina.\nI motori della serie 100 erano equipaggiati con un singolo stadio di turbina. Le palette, forgiate in Nimonic 80, erano installate ad incastro sul disco di acciaio austenitico. Con la serie 200 la turbina era costituita da due stadi, con le palette (a partire dalla versione RA.24, nel luglio del 1956) raffreddate con aria spillata dal compressore di alta pressione. Nei motori della serie 300 (RA.29 e RB.146), l'aumento di potenza necessaria a muovere i nuovi stadi del compressore richiese l'aggiunta di un terzo stadio alla turbina.\nImpieghi alternativi.\nPur essendo nato come motore aeronautico l'Avon ha avuto due interessanti e curiosi utilizzi alternativi.\nAutomobilismo.\nIl Thrust2 \u00e8 un'automobile da primato realizzata appositamente dal progettista John Ackroyd per battere il record di velocit\u00e0 su terra, la quale utilizzava la propulsione turbogetto ottenuta tramite un motore Rolls-Royce Avon Mk.302. Il 4 ottobre 1984, ai comandi del pilota britannico Richard Noble, il Thrust2 raggiunse la velocit\u00e0 di 1047,48 km/h (650,88 mph) sulla superficie incredibilmente piatta del Black Rock Desert (Nevada, USA).\nGeneratore elettrico.\nL'Avon venne anche utilizzato come generatore elettrico; L'EAS1 Avon, accoppiato con un alternatore, era in grado di generare una produzione di 14,9 MW."}
{"id": "1746235", "revid": "293377", "url": "https://it.wikipedia.org/wiki?curid=1746235", "title": "Jimmy McGrory", "text": "\u00c8 unanimemente ricordato come uno dei pi\u00f9 grandi calciatori della storia del Celtic, del quale \u00e8 il miglior marcatore di tutti i tempi. Soprannominato \"Mermaid\" (sirena) per la sua abilit\u00e0 di testa, nonostante i soli 168\u00a0cm d'altezza, nella sua carriera ha segnato 544 reti in 541 incontri ufficiali (media di 1,01 gol a partita). Questo lo porta ad essere il marcatore pi\u00f9 prolifico della storia del calcio britannico.\nBiografia.\nJimmy McGrory nacque nel 1904 a Millburn Street, nel distretto di Garngad, Glasgow. Fu figlio di Henry McGrory e Catherine Coll, cattolici di origine irlandese. La famiglia visse nella parte orientale della citt\u00e0, abitata prevalentemente da immigrati irlandesi, dove il padre lavorava come bracciante in una fabbrica per la produzione di gas.\nCarriera.\nQuando McGrory aveva 16 anni cominci\u00f2 a giocare per i St.Roch's Juniors per 2 sterline a settimana. L'anno successivo, il 1922, fatto il double giovanile, pass\u00f2 dal St.Roch's al Celtic, prima di andare in prestito nella stagione 1923-1924 al Clydebank. Durante quella stagione fu restituito, dopo aver segnato la rete decisiva nello scontro diretto a Celtic Park, facendo perdere la squadra domestica. Da allora rimase con i biancoverdi fino alla fine della carriera nel 1937.\nFu il capocannoniere del campionato scozzese nel 1926-1927, 1927-1928 e 1935-1936.\nDurante il corso della sua carriera nei club collezion\u00f2, in tutte le partite ufficiali, 534 presenze e marc\u00f2 538 reti (di cui 522 con la maglia del Celtic\u00a0\u2013 record del club ancora imbattuto), compresi 408 gol in 408 partite di campionato (di cui 395 in 378 per il Celtic), che lo rendono il realizzatore pi\u00f9 prolifico della storia del calcio britannico e del campionato scozzese rispettivamente.\nNonostante il successo di McGrory, dopo il 1926 il Celtic dovette aspettare un decennio prima di tornare a vincere il campionato. In questo periodo persero la loro posizione di squadra dominante del torneo a favore degli acerrimi rivali concittadini dei Rangers.\nVest\u00ec la maglia della nazionale scozzese soltanto in sette occasioni, realizzando 6 gol.\nDopo aver lasciato il Celtic approd\u00f2 al Kilmarnock come allenatore, prima di ritornare al Celtic con lo stesso ruolo nel 1945. Ricopr\u00ec questa carica per quasi 20 anni, prima che Jock Stein gli succedesse nel 1965.\n\u00c8 ricordato dai tifosi del Celtic da giocatore in canzoni come \"Willie Maley Song\" e da allenatore in \"Hampden in the sun\", dopo che la sua squadra inflisse ai rivali dei Rangers la pi\u00f9 pesante sconfitta nella storia dell'Old Firm.\nMcGrory \u00e8 stato il primo giocatore a segnare almeno 50 reti per due stagioni consecutive in Europa ed \u00e8 tuttora uno dei cinque ad esserci riuscito, assieme a Josef Bican, Gerd M\u00fcller, Lionel Messi e Cristiano Ronaldo.\nStatistiche.\nAllenatore.\n\"In grassetto le competizioni vinte.\""}
{"id": "1746238", "revid": "6923", "url": "https://it.wikipedia.org/wiki?curid=1746238", "title": "Tomy", "text": "La , conosciuta anche come Takara Tomy, \u00e8 una casa produttrice giapponese di giocattoli fondata il 1\u00ba marzo 2006 dall'unione della Tomy con la Takara, rispettivamente fondate nel 1924 e nel 1955.\nStoria.\nL'azienda \"Tomiyama Toy Seisakusho\" viene fondata nel febbraio 1924 da Eiichiro Tomiyama e produce aeroplani giocattolo in metallo. Negli anni 1950 la societ\u00e0 si converte alla plastica. Nel settembre 1955 viene fondata la \"Satoh Vinyl Industries\", che in seguito diventer\u00e0 \"Takara\" e verr\u00e0 quotata presso la borsa di Tokyo nel 1986. Nel 1997 anche Tomy diventa una public company ed entrer\u00e0 in borsa due anni dopo. Nel 2006 le due societ\u00e0 si fondono sotto il nome \"Tomy Co., Ltd.\", sebbene in Giappone l'azienda sia nota come Takara Tomy."}
{"id": "1746243", "revid": "320578", "url": "https://it.wikipedia.org/wiki?curid=1746243", "title": "Romania comunista", "text": ""}
{"id": "1746248", "revid": "599013", "url": "https://it.wikipedia.org/wiki?curid=1746248", "title": "Berardino Capocchiano", "text": "Caratteristiche tecniche.\nCentravanti tecnicamente grezzo (come lui stesso ammetteva), era fisicamente imponente e forte nel gioco aereo.\nCarriera.\nDopo gli esordi tra i dilettanti, con la Carugatese, nel 1987 si trasferisce in Germania per motivi familiari proseguendo l'attivit\u00e0 di calciatore nel TSV Havelse e nell'. Nella stagione 1990-1991 esordisce in Zweite Bundesliga con l'Havelse, con cui realizza 14 reti in 35 partite, e attira l'attenzione della , che lo acquista nell'estate 1991 come riserva di Rub\u00e9n Sosa e Karl-Heinz Riedle. Il trasferimento, tuttavia, diventa operativo solo in novembre, a causa di un contenzioso tra la Lazio e il Monaco 1860 (per cui aveva firmato inizialmente) sulla cifra dovuta al club tedesco, che ritarda l'arrivo del transfer.\nEsordisce con la maglia laziale nella partita di Coppa Italia contro il , nella quale fallisce l'unica palla-gol costruita dalla formazione biancoceleste. Rimane l'unica presenza fino al febbraio 1992, poich\u00e9 viene considerato l'ultima scelta per l'attacco da Dino Zoff; debutta nella massima serie il 16 febbraio 1992 contro l', e colleziona in seguito la sua terza e ultima presenza in maglia laziale nel maggio dello stesso anno contro la .\nA fine stagione, dopo un'annata globalmente fallimentare, viene ceduto per un miliardo di lire al , appena retrocesso in Serie B. In Puglia ritrova continuit\u00e0 di impiego, disputando 21 partite nel campionato di Serie B 1992-1993, con 4 reti; tuttavia il suo rendimento \u00e8 ancora inferiore alle attese, provocando la contestazione della tifoseria.\nMesso in disparte da Giuseppe Materazzi nella stagione 1993-1994 (6 presenze senza reti), nel 1994 passa al neopromosso , sempre tra i cadetti, con un contratto proporzionale ai gol realizzati. Anche l'avventura in Irpinia si conclude rapidamente: a novembre scende in Serie C1, ingaggiato dal Chieti, e qui rimane fino al 1996, dopo la scadenza del suo contratto con il Bari. Conclude la carriera con due stagioni tra i dilettanti, con e Rondinella.\nDopo il ritiro.\nLasciato il mondo del calcio, ha intrapreso l'attivit\u00e0 di imprenditore; nel 2011 \u00e8 stato in predicato di far parte di una cordata per l'acquisizione del , per poi smentire l'interesse all'acquisto.\nNel 2009 si \u00e8 candidato alle elezioni per il consiglio provinciale della neonata Provincia di Monza."}
{"id": "1746251", "revid": "115879804", "url": "https://it.wikipedia.org/wiki?curid=1746251", "title": "Finizio (album)", "text": "Finizio \u00e8 il ventitreesimo album del cantautore italiano Gigi Finizio, pubblicato nel 1996.\nInsieme al precedente \"Lo specchio dei pensieri\" (1995) ed alla raccolta \"Solo Finizio\" (1999), \u00e8 un album fondamentale per la svolta decisiva per la carriera del musicista napoletano.\nIl quale infatti \u00e8 ricordato soprattutto per le canzoni incise in questo album, in particolare \"Solo lei\", \"Occasioni\", \"Solitudo\" e \"Prigioniero di un sogno\"."}
{"id": "1746262", "revid": "767487", "url": "https://it.wikipedia.org/wiki?curid=1746262", "title": "Pop That Booty", "text": "Pop That Booty \u00e8 il terzo singolo del cantante R&amp;B Marques Houston, estratto dall'album di debutto \"MH\". Vi ha partecipato il rapper e produttore discografico Jermaine Dupri.\nInformazioni.\nNegli USA la canzone \u00e8 stata distribuita come terzo singolo estratto dall'album, mentre nel Regno Unito come secondo singolo. Ha raggiunto nella chart statunitense \"Billboard Hot 100\" la posizione n.76, mentre nel Regno Unito la n.23.\nIl videoclip include un cameo dell'ex membro della Boy band B2K Lil' Fizz.\nTracce.\nUK - CD\nUK - Vinile"}
{"id": "1746263", "revid": "339392", "url": "https://it.wikipedia.org/wiki?curid=1746263", "title": "Offensive guard", "text": ""}
{"id": "1746268", "revid": "123198876", "url": "https://it.wikipedia.org/wiki?curid=1746268", "title": "Raffaele Sergio", "text": "Carriera.\nGiocatore.\nCresciuto nel club della sua citt\u00e0, veste le maglie anche di Benevento, sempre nei campionati di C1 e C2. Passa poi alla Lazio nel 1989 con cui esordisce in Serie A e ottiene anche la sua unica convocazione in nazionale nel 1991, senza per\u00f2 scendere in campo.\nNel 1992 passa al Torino dove rimane due stagioni, conquistando una Coppa Italia. Colleziona poi esperienze con l' tra i cadetti, con l'Udinese in massima serie, prima di congedarsi dal calcio giocato militando in 3 squadre campane, cio\u00e8 il Napoli, nuovamente il Benevento ed infine alla , squadra della sua citt\u00e0 con la quale ha esordito nel calcio professionistico.\nAllenatore.\nRimane nel mondo del calcio inizialmente come direttore sportivo per il e poi per il Benevento, dove avr\u00e0 una breve esperienza da allenatore in qualit\u00e0 di traghettatore. Poi siede sulle panchine di Campobasso e Nocerina.\nDal 2008 al 2010 \u00e8 allenatore dell'Aversa Normanna, societ\u00e0 con cui conquista la vittoria nel campionato di Serie D 2007-2008 raggiungendo la promozione in Serie C2 e vincendo anche lo Scudetto Dilettanti.\nAlla fine del campionato di Serie D 2010-2011 subentra a Rosolino Puccica alla guida della Viterbese, ma dopo una giornata nella stagione successiva viene sollevato dall'incarico per divergenze con la societ\u00e0.\nDedicatosi al calcio giovanile, dal 2019 riceve in gestione lo Stadio Alfaterno di Nocera Superiore e due anni dopo fonda la ASD Nocera Superiore, della quale diviene Consulente Tecnico."}
{"id": "1746270", "revid": "1448629", "url": "https://it.wikipedia.org/wiki?curid=1746270", "title": "Cracker (informatica)", "text": "Cracker, o pirata informatico, \u00e8 un appassionato di informatica, esperto di programmazione, di sistemi e di sicurezza informatica in grado di introdursi in reti di computer senza autorizzazione allo scopo di danneggiare un sistema informatico; non \u00e8 da confondere con gli hacker i quali sono contraddistinti da una cultura e un'etica legata all'idea del software libero. I cracker possono essere spinti da varie motivazioni (seguendo lo schema del MOM), dal guadagno economico con operazioni di spionaggio industriale o frodi, all'approvazione all'interno di una comunit\u00e0 di cracker.\nDescrizione.\nCracker \u00e8 chi spezza le protezioni invece di aggirarle (ad esempio con patch o metodo forza bruta), mentre black hat hacker indica un hacker criminale (molti cracker rientrano anche in questa categoria, ma non tutti e la distinzione \u00e8 fondamentale per comprendere il vero significato del termine). Il black hat hacker viene spesso confuso con quello di white hat hacker, il cui significato \u00e8 lievemente diverso. Alcune tecniche sono simili, ma il white hat hacker \u00e8 colui che forza le protezioni di un sistema informatico per sfida o dietro pagamento di aziende al fine di trovarne le debolezze. Al contrario, il cracker \u00e8 colui che sfrutta le proprie capacit\u00e0 (o in certi casi quelle degli altri) al fine di distruggere (i cracker fanno spesso utilizzo del DoS), ingannare e arricchirsi.\nTipi di attacco utilizzati.\n\u00c8 possibile definire due categorie di attacchi al sistema informatico: l'attacco esterno (remoto) e quello locale.\nIl primo ha come finalit\u00e0:\nPer effettuare l'attacco esterno il cracker si avvale di numerosi software come i \"portscanner\" che effettuano dei \"port scanning\" al fine di individuare quali servizi internet sono attivi su una determinata macchina. Pi\u00f9 evoluti dei \"portscanner\" sono i \"security scanner\", atti a individuare le vulnerabilit\u00e0 dei servizi internet.\nL'attacco locale viene portato a compimento quando si ha accesso fisico alla macchina oppure che tramite accesso al sistema via internet tramite delle console remote che permettono loro di eseguire un limitato numero di operazioni con privilegi altrettanto limitati.\nL'ottenimento dello \"status\" di root, ovvero come utente dai privilegi illimitati, si ottiene mediante lo sfruttamento di vulnerabilit\u00e0 di overflow insite nel servizio internet, come descritto nell'attacco esterno, sfruttando difetti nel kernel (solitamente con un attacco locale), la sovrascrittura di file eseguibili o l'utilizzo dei programmi SETUID, che consentono l'esecuzione di determinate operazioni che necessitano di privilegi differenti (solitamente root).\nEssere superutente (ovvero root) si rivela essenziale per i cracker che hanno intenzione di nascondere le tracce del proprio passaggio e operare sulla macchina compromessa. Alcune operazioni che solamente root pu\u00f2 fare sono ad esempio lo sniffing dei dati in transito su un'interfaccia di rete (solitamente password) e l'utilizzo di software in grado di agire a livello di rete molto basso.\nL'eliminazione delle tracce del proprio passaggio o della propria presenza \u00e8 essenziale perch\u00e9 il cracker si renda totalmente invisibile all'amministratore di sistema. Ci\u00f2 viene ottenuto tramite:\nQueste operazioni vengono spesso automatizzate e riassunte tramite dei software chiamati rootkit.\nStrumenti di difesa.\nIl firewall.\nIl tool pi\u00f9 diffuso per proteggere la propria rete o il proprio server \u00e8 il firewall, che permette di precludere l'accesso a determinati servizi, oppure da un elenco di sistemi che non si ha intenzione di far accedere ai propri servizi internet multimediali.\nIDS.\nAltro software di grande efficacia e complessit\u00e0 \u00e8 l'Intrusion detection system (IDS) che, attraverso una serie di regole prestabilite rileva tentativi di enumerazione, intrusione o di attacco e li notifica a un operatore."}
{"id": "1746272", "revid": "767487", "url": "https://it.wikipedia.org/wiki?curid=1746272", "title": "Justin Fargas", "text": "\u00c8 figlio dell'attore Antonio Fargas, l'Huggy Bear di Starsky &amp; Hutch\nCarriera universitaria.\nHa iniziato la sua carriera nel 1998 nei Michigan Wolverines squadra rappresentativa dell'universit\u00e0 del Michigan. Nel suo 1\u00ba anno si rompe la gamba destra e rimane fuori per due stagioni.\nNel 2000 completa la sua carriera in questa universit\u00e0 con 95 corse per 362 yard e 1 \"touchdown\", 1 ricezione per 5 yard. 23 ritorni su \"kickoff\" per 435 yard, ha anche all'attivo 13 \"tackle\" e 1 \"fumble\" forzato.\nNel 2001 si trasferisce agli USC Trojans, squadra rappresentativa della University of Southern California dove salta la stagione perch\u00e9 le regole NCAA che non permettono di giocare subito con una nuova universit\u00e0.\nConclude la sua carriera nel 2002 con 257 corse per 1677 yard.\nCarriera professionistica.\nOakland Raiders.\nAl draft NFL 2003 \u00e8 stato selezionato come 96 scelta dai Raiders. Ha debuttato nella NFL il 7 settembre 2003 contro i Tennessee Titans indossando la maglia numero 25.\nNella stagione 2007 a causa dell'infortunio di Lamont Jordan, prende il suo posto da titolare.\nNella stagione 2008 ha saltato solo 2 partite per un infortunio al bacino che si \u00e8 procurato contro i Kansas City Chiefs mentre stava correndo per prendere la palla. \n\u00c8 stato svincolato il 6 marzo 2010\nDenver Broncos.\nL'11 agosto 2010 firma con i Broncos ma poi il 30 dello stesso mese viene rilasciato.\nVittorie e premi.\n(1) FedEx ground player della settimana (4 settimana della stagione 2007)."}
{"id": "1746277", "revid": "124893855", "url": "https://it.wikipedia.org/wiki?curid=1746277", "title": "A te donna", "text": "A te donna \u00e8 il settimo album pubblicato dal cantautore italiano Gigi Finizio. Questo album, pubblicato nel 1984 dalla Visco disc, contiene dieci canzoni."}
{"id": "1746281", "revid": "1149807", "url": "https://it.wikipedia.org/wiki?curid=1746281", "title": "Torcibruco", "text": ""}
{"id": "1746282", "revid": "37618", "url": "https://it.wikipedia.org/wiki?curid=1746282", "title": "Thamos, K\u00f6nig in \u00c4gypten", "text": ""}
{"id": "1746287", "revid": "124123", "url": "https://it.wikipedia.org/wiki?curid=1746287", "title": "Miroljub Jevti\u0107", "text": "Si \u00e8 laureato alla Facolt\u00e0 di scienze politiche, Universit\u00e0 di Belgrado.\nLaurea Master's Degree alla Scuola di Legge, Universit\u00e0 di Belgrado, Tesi: \"Visione islamica della guerra e ruolo della Conferenza islamica nel mantenimento della pace\".\nPhD alla Facolt\u00e0 di scienze politiche, Universit\u00e0 di Belgrado, Serbia\nTesi: \"Jihad contemporanea e la guerra\"\nFondatore e capo editore della rivista \"Politologia della religione\" \nPrimo articolo \u00e8 stato pubblicato nel 2007 a Belgrado, Serbia, da parte del \u201cCentro per gli studi della religione e tolleranza religiosa\u201d.\nHa iniziato il suo lavoro alla Facolt\u00e0 di scienze politiche dell'Universit\u00e0 di Belgrado nel 1983 come assistente; nel 1988 \u00e8 diventato docente, nel 1993 Professore straordinario e nel 1998 Professore di Religione e politica.\nOpere.\nPubblicazioni.\nIl professor Jevti\u0107 \u00e8 autore della monografia dedicata alla Jihad nei Balcani. \n \u00c8 autore del termine \"Al Qaeda bianca\".\nCollegamenti esterni.\nPubblicazioni su Internet"}
{"id": "1746290", "revid": "228587", "url": "https://it.wikipedia.org/wiki?curid=1746290", "title": "Linee cotidali", "text": ""}
{"id": "1746297", "revid": "123788428", "url": "https://it.wikipedia.org/wiki?curid=1746297", "title": "Redinoce", "text": "Redinoce \u00e8 una localit\u00e0 dell'Isola d'Elba situata tra Procchio e Marciana Marina.\nDescrizione.\nIl toponimo Redinoce, attestato dal XVI secolo, \u00e8 una contrazione di \"Rio della Noce\". Si distingue in Redinoce Alto, costituito da pochissime case sparpagliate tra la macchia mediterranea, e Redinoce Basso, pi\u00f9 popolato anche grazie alla viabilit\u00e0 locale. \u00c8 anche presente una piccola spiaggia di ghiaia, a cui si accede dalla strada provinciale. Nel settore superiore della localit\u00e0 si trova la cappella di Santa Rita e la cappella di San Giuseppe annessa ad un piccolo convento (oggi trasformato in moderna abitazione) risalente al XVIII secolo.Dalla strada principale, che porta a Marciana Marina, salendo per Redinoce, si pu\u00f2 arrivare a Poggio, ma soltanto con auto da fuoristrada e moto.\nCuriosit\u00e0.\nI vecchi del posto recitavano: \"A Redinoce c'\u00e8 poca luce, c'\u00e8 tanta pace\"."}
{"id": "1746300", "revid": "767487", "url": "https://it.wikipedia.org/wiki?curid=1746300", "title": "Spencer Smith (musicista)", "text": "Spencer \u00e8 uno dei membri originali della band, che fond\u00f2 assieme a Ryan Ross, col quale \u00e8 cresciuto. Il suo soprannome \u00e8 Spence ed era il pi\u00f9 giovane membro della band.\nBiografia.\nSpencer \u00e8 cresciuto con i suoi genitori e due sorelle pi\u00f9 piccole, Crystal e Jackie, a Summerlin in Nevada. Lui e Ryan Ross andavano allo stesso liceo, la Catholic High School. Chiese ai suoi genitori un set per batteria per il Natale dei suoi 12 anni, mentre Ryan chiese una chitarra. I due cominciarono suonando solo cover dei Blink-182 durante i primi anni di studio, e pi\u00f9 tardi formarono una band. La band aveva bisogno di uno spazio per esercitarsi, cos\u00ec Nonna Smith permise loro di suonare nel suo soggiorno. Dopo aver firmato con l'etichetta Decaydance di Pete Wentz, Spencer e Brent Wilson completarono il loro corso di studi al liceo attraverso un corso online, per potersi interamente concentrare sulla band. Spencer non si sente famoso: continua ad andare a prendere le sue sorelline a scuola, e esce in pubblico per andare a vedere un buon film. Comunque, adorava essere il batterista dei Panic!AtTheDisco.\nTra il 2013 e 2014 si fa ricoverare in un rheab per droga (eccessivo uso di farmaci) e alcool. Il 2 aprile 2015 Spencer Smith dichiara il suo abbandono dai Panic! at the Disco sul sito ufficiale della band dichiarando che gli mancher\u00e0 e che comunque non dimenticher\u00e0 mai il sogno che ha vissuto ma che, allo stesso tempo, si sente di non poter continuare nella band."}
{"id": "1746302", "revid": "92723", "url": "https://it.wikipedia.org/wiki?curid=1746302", "title": "David Perlov", "text": "\u00c8 considerato uno dei maggiori registi del cinema israeliano e probabilmente il fondatore del cinema documentaristico israeliano. Ha raggiunto la fama internazionale per i suoi \"Cinematic Essays\" e soprattutto per il suo film \"Diario\".\nBiografia.\nDavid Perlov nasce a Rio de Janeiro il 9 giugno 1930. Discendente da una famiglia chassidica (della dinastia degli Stolin-Carlin) che si era stabilita in Sfad nel 1857. Pass\u00f2 la sua infanzia a Belo Horizonte, e si trasfer\u00ec a San Paolo all'et\u00e0 di 10 anni. Il padre era un prestigiatore che David incontr\u00f2 solo raramente e il nonno, che era emigrato dalla Palestina al Brasile, crebbe il giovane David.\nInizia l'attivit\u00e0 artistica come pittore prima e poi come regista a Parigi negli anni 1950; in seguito, nonostante le opportunit\u00e0 professionali che gli erano prospettate a Parigi, Perlov decide di immigrare con la moglie Mira in Israele. Si stabiliscono al Kibbutz Bror Hayil nel 1958 e qui nascono, nel 1959, le loro gemelle Yael and Naomi. Nel 1961 lasciano il kibbutz per Tel Aviv.\nDal 1973 insegn\u00f2 al Dipartimento di Cinema e Televisione dell'Universit\u00e0 di Tel Aviv, che contribu\u00ec a fondare. Da allora, l'insegnamento divenne una parte cruciale del suo sviluppo personale e artistico. Egli entr\u00f2 nel corpo docenti della \"Sam Spiegel Film School\" a Gerusalemme. Nel 1987 fu nominato professore associato e 10 anni dopo, professore ordinario.\nNel 1999 Perlov ricevette il Premio Israele per i suoi contributi al cinema israeliano. In quell'occasione, il noto critico cinematografico Uri Klein scrisse: \"Perlov ha portato al film israeliano la tradizione del film documentaristico, fondendovi teoria e pratica. La sua grandezza risiede nel fatto che il suo lavoro \u00e8 ad un tempo personale e pubblico, rivelatorio e misterioso, intimo e amplissimo, come \u00e8 tutta la grande arte.\"\nMor\u00ec quattro anni dopo, nel 2003, a Tel Aviv.\nOpere.\nFin dalla tenera et\u00e0 mostr\u00f2 interesse e talento nel disegno. Negli anni che seguirono la fine dalla seconda guerra mondiale, Perlov divenne uno dei leader principali del Movimento Sionista Socialista giovanile in Brasile. La sua vocazione artistica, tuttavia, lo port\u00f2 prima a Parigi, dove risiedette per sei anni, studiando alla Ecole des Beaux Arts e pi\u00f9 tardi allo studio di Arpad Szenes.\nCinema.\nLe tendenze astrattiste degli anni cinquanta non soddisfavano Perlov, e il suo bisogno di confrontarsi con soggetti pi\u00f9 umani lo avvicinarono al cinema. Divenne assistente di Henri Langlois, il fondatore e direttore della Cinematheque Francaise, e lavor\u00f2 come editor con il documentarista Joris Ivens.\nNel 1957 a Parigi gir\u00f2 \"Tante chinoise\", un film basato sui caustici disegni di una giovinetta dodicenne della borghesia provinciale francese del 1890, che trov\u00f2 nella cantina della casa in cui viveva.\nImmigrato in Israele nel 1958, Perlog inizia a dirigere documentari per le autorit\u00e0 locali, subendo per tutti gli anni sessanta l'ostracismo dell'establishment. Basato sulla propaganda patriottica, sul socialismo reale e su uno sguardo collettivo piuttosto che soggettivo sulla realt\u00e0, la cultura artistica dominante rappresentava tuttavia la unica fonte di fondi per il cinema documentaristico del tempo. In questo contesto, Perlov sfrutta comunque ogni opportunit\u00e0 per introdurre il suo stile di regia.\nSeguendo il processo ad Eichmann, gira \"In Thy Blood Live\", il primo film israeliano accettato al Festival Cinematografico di Venezia, dove gli fu conferita una menzione d'onore. Per il film seguente, \"Old Age Home\", fu insignito del premio della Fondazione Van-Leer. Una svolta nella sua carriera cinematografica ci fu nel 1963, quando gir\u00f2 il documentario \"A Gerusalemme\" (\u05d1\u05d9\u05e8\u05d5\u05e9\u05dc\u05d9\u05dd, \"Be-Yerushalayim\"), che divenne uno dei pi\u00f9 importanti film del cinema documentaristico israeliano.\nLe sue proposte continuano a essere ripetutamente respinte dall'establishment israeliano e dalla Israel Broadcasting Authority e, fino al 1972, riusc\u00ec a produrre solo due film non documentari: \"La pillola\", una burla fantastica basata su una sceneggiatura di Nissim Aloni, e \"42:6\", una drammatica ricostruzione della vita di David Ben-Gurion.\nAll'inizio del 1973 David Perlov, in seguito al costante disinteresse delle autorit\u00e0 israeliane, decide di \"ricominciare da zero\" con semplici mezzi e un budget scarsissimo, e filmare con una cinepresa 16\u00a0mm la sua vita giornaliera insieme ai drammatici eventi che stavano accadendo in Israele in quei giorni. Prosegu\u00ec per dieci anni fino a quando nel 1983 Channel 4, una rete televisiva inglese, mostr\u00f2 interesse per trasmettere il film, progetto che risult\u00f2 nell'epico \"Diario\" (\u05d9\u05d5\u05de\u05df).\nNel 1998 inizi\u00f2 a lavorare su \"Revised Diary\", tre film da un'ora ciascuno - \"Sheltered Childhood\", \"Day to Day and Rituals\", e \"Back to Brasil\" - incentrati su temi specifici a differenza del flusso narrativo che caratterizzava \"Diary\".\nNel 1999, complet\u00f2 il montaggio del film \"Anemones\", prodotto con i suoi studenti.\nFotografia.\nGi\u00e0 fin dal 1953 a Parigi, Perlov inizi\u00f2 a scattare fotografie. Negli ultimi anni della sua vita si dedic\u00f2 anzi quasi esclusivamente alla fotografia, realizzando tre mostre personali. Il suo ultimo film \"My Stills\" uscito nel 2003, \u00e8 stato interamente basato sulle fotografie che scatt\u00f2 nell'arco di cinquant'anni."}
{"id": "1746306", "revid": "968255", "url": "https://it.wikipedia.org/wiki?curid=1746306", "title": "Giacinto de' Sivo", "text": "Biografia.\nDalla nascita fino al 1860.\nNacque in Terra di Lavoro da Aniello, ufficiale dell'esercito delle Due Sicilie e da Maria Rosa Di Lucia. La famiglia de' Sivo aveva una lunga tradizione di fedelt\u00e0 alla dinastia borbonica. Il nonno, anch'egli di nome Giacinto, nel 1799 aveva combattuto la Repubblica Napoletana tra le file dell'esercito sanfedista del cardinale Fabrizio Ruffo. Anche lo zio Antonio era un militare.\nDopo un'infanzia trascorsa nelle propriet\u00e0 familiari, frequent\u00f2 la scuola del marchese Basilio Puoti (eminente maestro di lingua ed elocuzione italiana) a Napoli. Nel 1836, poco pi\u00f9 che ventenne, pubblic\u00f2 il suo primo libro, un volumetto di versi; quattro anni dopo pubblic\u00f2 la prima tragedia, dedicata a Costantino Dracosa, ultimo imperatore di Costantinopoli. A questa faranno seguito altre sette tragedie di argomento storico e un romanzo storico: \"Corrado Capece\".\nNel 1844 spos\u00f2 Costanza Gaetani dell'Aquila d'Aragona, figlia del conte Luigi, maresciallo di campo e aiutante generale del re, dalla quale ebbe tre figli.\nParallelamente allo svolgimento dell'attivit\u00e0 letteraria ricopr\u00ec importanti incarichi dirigenziali nell'amministrazione dello Stato. Fece parte della Commissione per l'Istruzione Pubblica, poi - nel 1848 - fu nominato Consigliere d'Intendenza della provincia di Terra di Lavoro, con settecento uomini ai propri ordini, e nel gennaio 1849 fu comandante di una delle quattro compagnie della Guardia Nazionale di Maddaloni, fino allo scioglimento di questa milizia.\nGli avvenimenti internazionali del 1848-49 colpirono profondamente de' Sivo, spingendolo a scrivere un'opera di riflessione storica su tale biennio, che peraltro non diede alle stampe ma conserv\u00f2 in casa propria.\nDal 1860 alla morte.\nAlla caduta del Regno delle Due Sicilie, de' Sivo si proclam\u00f2 fedele alla dinastia borbonica. Fu destituito dalla carica di consigliere d'Intendenza e arrestato (14 settembre 1860). La sua casa fu occupata per tre mesi da Nino Bixio e da altri garibaldini. Gli venne resa dopo essere stata saccheggiata. I garibaldini gli sequestrarono anche il manoscritto che de' Sivo aveva redatto sugli avvenimenti del 1848-1849.\nScarcerato, fu arrestato nuovamente il 1\u00ba gennaio 1861 e imprigionato per due mesi. Tornato libero, decise di lanciare la sua sfida al nuovo regime fondando una rivista, la \"Tragicommedia\", con la quale espresse pubblicamente la propria visione politica patriottica (che lui intendeva come il ripristino dei Borbone sul trono di Napoli). Il giornale fu soppresso dopo soli tre numeri. De' Sivo fu nuovamente arrestato il 6 settembre 1861. Posto di fronte alla scelta tra la sottomissione alla dinastia sabauda e l'esilio, il giorno 14 successivo part\u00ec per Roma, citt\u00e0 che ospitava gi\u00e0 Francesco II assieme alla sua corte.\nA Roma, capitale dello Stato Pontificio, continu\u00f2 nell'esilio la sua attivit\u00e0 pubblicistica.\nGli ultimi anni della sua vita furono dedicati alla difesa dell'identit\u00e0 nazionale del Regno in cui era nato. Appartennero a questo periodo altre opere di ricostruzione storica. Nel 1863 de' Sivo port\u00f2 a termine la \"Storia delle Due Sicilie dal 1847 al 1861\", che rappresenta l'apice della sua produzione letteraria e storica.\nMor\u00ec a cinquantadue anni, il 19 novembre 1867. Fu sepolto inizialmente nel cimitero del Verano. Nel maggio del 1960 le sue spoglie furono traslate nella natia Maddaloni.\nIl pensiero.\nPer lo storico di Maddaloni, il processo che aveva portato all'unit\u00e0 d'Italia era stato, pi\u00f9 che una rivoluzione o uno scontro militare tra italiani, un'aggressione contro due istituzioni legittime, il Regno delle Due Sicilie e la Chiesa. Oltre alla violazione del diritto, de' Sivo ravvisava nel piano risorgimentale anche una violazione dei valori spirituali e civili della nazione napoletana.\nIn questo quadro, egli contesta, per i combattenti postunitari contro l'invasione piemontese, la definizione di \"briganti\", come questi erano definiti dai sostenitori dell'unit\u00e0 nazionale:\nScrivendo nei primi anni sessanta dell'Ottocento, quando lo Stato Pontificio era ancora esistente, de' Sivo avanzava dunque una proposta per un nuovo assetto istituzionale che non dividesse moralmente il popolo italiano, ovvero una confederazione di stati sovrani.\nDe Sivo fu inoltre molto critico verso la pubblica amministrazione e le forze armate, che accusava di corruzione e incapacit\u00e0: \nCritica.\nIl de' Sivo fu spesso oggetto di critiche e i suoi scritti ritenuti poco affidabili e tendenziosi. In effetti, egli non nascondeva il proprio orientamento nella valutazione dei recenti eventi del Risorgimento, peccando a volte di troppo coinvolgimento o addirittura sconfinando nella partigianeria, tanto da ricevere talvolta commenti negativi anche dalla stessa \"parte borbonica\" che si proponeva di sostenere. In particolare, il generale Giosu\u00e8 Ritucci fu vittima delle invettive del de' Sivo, il quale, nella sua opera \"Storia delle Due Sicilie\", nel tentativo di assolvere chi pi\u00f9 aveva la responsabilit\u00e0 del crollo del regno e a un tempo gettare ombre sul neonato Stato unitario, non esit\u00f2 a screditare il pur fedele militare, che rispose con i suoi \"Comenti confutatorii del tenente gen. Giosu\u00e8 Ritucci sulla campagna dell'esercito napolitano in settembre e ottobre 1860 trattata nella storia delle Due Sicilie dal 1847 al 1861 di Giacinto De Sivo pubblicata in Roma, Verona, e Viterbo nel 1866-67\". Si legge nei \"Comenti\" del Ritucci un giudizio sul de' Sivo:\nEredit\u00e0.\nIl pensiero di de' Sivo non \u00e8 sopravvissuto all'unificazione nazionale, nonostante l'attenzione rivoltagli dalla stampa legittimista e cattolica dell'epoca. Carlo Maria Curci nel 1864 ne lod\u00f2 il valore di storico nella recensione al primo volume della \"Storia delle Due Sicilie dal 1847 al 1861\", pubblicata nella La Civilt\u00e0 Cattolica.. Il gesuita lo giudic\u00f2 un lavoro di \"altissimo pregio\" quanto \"a sanit\u00e0 di principii, a nobili sentimenti di onest\u00e0 e di religione, a coraggiosa franchezza nel qualificare le cose e le persone coi proprii loro nomi, e, per ci\u00f2 che noi possiamo giudicarne, eziandio quanto a veracit\u00e0 di fatti narrati\".\nNel 1918 Benedetto Croce ne scrisse una biografia (pi\u00f9 tardi collocata nel volume \"Una famiglia di patrioti\" insieme ai saggi sugli esuli napoletani, sui Poerio e su Francesco de Sanctis) con l'intento di \u00abconferire dignit\u00e0 storiografica ad una memorialistica ormai dimenticata\u00bb e di \u00abanticipare la pi\u00f9 compiuta pacificazione etico-politica che si sarebbe concretata con la pubblicazione della \"Storia del Regno di Napoli\"\u00bb.\nNel 1964 fu ristampata la sua \"Storia delle Due Sicilie\". Altre sue opere sono state ristampate successivamente (tra cui i tre numeri de \"La Tragicommedia\")."}
{"id": "1746312", "revid": "1564499", "url": "https://it.wikipedia.org/wiki?curid=1746312", "title": "Matera (disambigua)", "text": ""}
{"id": "1746316", "revid": "2036605", "url": "https://it.wikipedia.org/wiki?curid=1746316", "title": "Prefettura del pretorio d'Italia", "text": "La prefettura del pretorio d'Italia ( e , traslitterato in \"Yparchia Praetorion Italias\") o, pi\u00f9 semplicemente, prefettura d'Italia era una delle grandi prefetture del pretorio nelle quali, a partire dalla riforma tetrarchica di Diocleziano, si articol\u00f2 l'Impero romano. Fu nota anche come prefettura del pretorio d'Italia, Illirico e Africa (latino: \"Praefectura Praetorio Italiae, Illyrici et Africae\") e come prefettura del pretorio d'Italia e Africa (latino: \"Praefectura Praetorio Italiae et Africae\"). La capitale della prefettura fu prima a Milano ed infine a Ravenna.\nAssegnata dopo il 395 all'Impero d'Occidente, dopo la caduta di questo nel 476, la prefettura sopravvisse formalmente per conto dell'imperatore d'Oriente, prima nelle mani del re degli Eruli Odoacre, poi in quelle dei sovrani del Regno ostrogoto, da Teodorico a Teia. Al termine della guerra gotica, nel 553, la prefettura venne infine riunita all'Impero d'Oriente, sopravvivendo sino al 584, quando venne trasformata in esarcato d'Italia.\nStoria.\nDalla riforma tetrarchica alla spartizione di Teodosio.\nNel 293 l'imperatore Diocleziano inaugur\u00f2 la nuova forma di governo detta tetrarchia, associando al trono un omologo di pari rango con il titolo di \"augustus\" ed elevando al rango inferiore di \"caesares\" Galerio e Costanzo Cloro. Ciascuno dei quattro imperatori si dot\u00f2, di conseguenza, di un proprio prefetto del pretorio per reggere l'amministrazione.\nL'omologo di Diocleziano, Massimiano, Augusto d'Occidente, pose la propria capitale a Milano dove insedi\u00f2 il proprio prefetto, incaricandolo di esercitare la propria autorit\u00e0 sui territori direttamente soggetti a Massimiano: Italia, Illirico ed Africa. Tale organizzazione del potere ebbe vita breve. Gi\u00e0 la seconda tetrarchia, iniziata nel 305 and\u00f2 in crisi appena un anno dopo con la morte di Costanzo Cloro; la crisi si concluse nel 326 con l'accentramento di tutto il potere nelle mani di Costantino I.\nAttorno al 332 venne temporaneamente creata una prefettura del pretorio d'Africa, comprendente la diocesi d'Africa, che venne dunque sottratta all'autorit\u00e0 del prefetto d'Italia. Tuttavia l'Africa risult\u00f2 nuovamente unita all'Italia al momento in cui venne definita la circoscrizione in senso territoriale delle prefetture pretoriane. Questa si ebbe infatti in occasione della spartizione dell'Impero tra i figli di Costantino I, alla morte di questi nel 337. La prefettura d'Italia risult\u00f2 pertanto suddivisa nelle diocesi di Africa, Italia (a sua volta suddivisa nei due vicariati di Italia Annonaria e di Italia Suburbicaria istituiti da Costantino dopo la sua vittoria su Massenzio), Pannonia, Dacia e Macedonia.\nNel 356 la prefettura d'Italia venne ridotta territorialmente a seguito dell'istituzione della nuova prefettura del pretorio dell'Illirico, che inglob\u00f2 le diocesi di Pannonia, Dacia e Macedonia; tuttavia la nuova prefettura venne abolita gi\u00e0 nel 361 da Giuliano e quindi ripristinata da Graziano nel 375. Il suo territorio fu oggetto di disputa tra le due met\u00e0 dell'impero fino alla sua spartizione, nel 395, alla morte di Teodosio.\nLa prefettura e l'Impero d'Occidente.\nCon la divisione dell'Impero, i territori della prefettura del pretorio dell'Illirico vennero spartiti tra Occidente, cui venne assegnata la diocesi di Pannonia, ed Oriente, cui vennero assegnate le diocesi di Dacia e di Macedonia (che continuarono a far parte di una prefettura del pretorio dell'Illirico dall'estensione ridotta). La diocesi illirica venne di conseguenza accorpata alla prefettura d'Italia, posta sotto l'egida dell'Impero romano d'Occidente, assegnato ad Onorio.\nNel 412 all'Italia venne sottratta nuovamente la diocesi d'Africa, che venne ricostituita in prefettura autonoma. Si era infatti all'indomani del Sacco di Roma da parte dei Visigoti di Alarico I e in un'epoca in cui Vandali, Alani, Suebi e Burgundi imperversavano nei territori della prefettura delle Gallie, penisola iberica compresa: la diocesi d'Africa rimaneva pertanto l'unico territorio ancora sicuro d'Occidente. Nel 429 tuttavia, anche l'Africa venne travolta dall'invasione dei Vandali guidati da re Genserico, che nel 435 vennero riconosciuti dall'imperatore come \"foederati\". I Vandali, tuttavia, anzich\u00e9 sottomettersi, si diedero ad esercitare la pirateria sulle coste della Sicilia, conquistando infine Cartagine il 19 ottobre 439. Nel 442 tuttavia i Vandali restituirono all'Imperatore le province della Mauretania, la Tripolitania e una parte della Numidia, tenendosi per s\u00e9 il resto dell'Africa romana. Per ancora un decennio dunque i Romani poterono mantenere il possesso su parte dell'Africa, anche se le sue province pi\u00f9 prospere erano sotto il controllo dei Vandali. Dopo la morte di Valentiniano III, nel 455, i Vandali si impossessarono delle Mauritanie, della Tripolitania, della Sardegna, della Corsica e delle Isole Baleari, saccheggiando ripetutamente la Sicilia e le coste dell'Italia meridionale. Le province della prefettura del pretorio d'Italia sotto l'effettivo controllo romano si ridussero cos\u00ec alle province dell'Italia propriamente detta, alla Dalmazia e alla Sicilia.\nLa prefettura dopo la caduta dell'Impero d'Occidente.\nMalgrado la caduta dell'Impero d'Occidente, nel 476, i successivi regni romano-barbarici in Italia, continuarono a mantenere e utilizzare l'amministrazione romana, conservando la struttura dell'antica prefettura. Il re degli Eruli, Odoacre, dopo aver deposto nel 476 l'Imperatore d'Occidente Romolo Augusto (considerato un usurpatore dalla \"pars orientis\"), invi\u00f2 le insegne imperiali all'imperatore d'Oriente Zenone, che in cambio lo nomin\u00f2 \"patricius\" e riconobbe il suo governo sull'Italia, sotto l'autorit\u00e0 nominale dell'Imperatore d'Occidente Giulio Nepote, che si trovava allora nell'Illirico. Morto nel 480 l'ultimo pretendente al trono imperiale di Ravenna, Odoacre estese il proprio controllo anche su quell'ultimo lembo della prefettura. In segno di continuit\u00e0 il sovrano nomin\u00f2 prefetto Cecina Basilio Massimo, figlio di Cecina Decio Basilio, prefetto d'Italia sotto gli imperatori Maggioriano e Libio Severo. Nel 483 Basilio Massimo partecip\u00f2 in qualit\u00e0 di prefetto e come inviato regio all'elezione di papa Felice III.\nIl crescente potere di Odoacre spinse tuttavia nel 489 l'imperatore Zenone ad inviare contro di lui il re degli Ostrogoti, Teodorico, il quale sconfisse Odoacre a Verona e quindi definitivamente a Ravenna nel 493, rendendosi nuovo signore d'Italia. Il nuovo regno ostrogoto instaurato da Teodorico continu\u00f2 a mantenere, come gi\u00e0 in precedenza, l'organizzazione provinciale e statale romana.\nLa riunificazione all'Impero d'Oriente.\nNel 535, l'imperatore Giustiniano I (527-565) avvi\u00f2 un'imponente serie di campagne militari volte alla riconquista dell'Occidente ed in particolare dell'Italia. Dopo aver infatti sottomesso i Vandali in Africa, Sardegna e Corsica e aver riconquistato la Sicilia, l'imperatore diede inizio alla lunga e sanguinosa guerra gotica per la riconquista della penisola. Gli inizi furono coronati da successo: nel 540 fu infatti riconquistata Ravenna, capitale dei Goti e sede prefettizia, ed i Bizantini presero a nominarvi propri prefetti. La guerra si concluse per\u00f2 solo con la spedizione risolutiva di Narsete del 552-553.\nIl 13 agosto 554, con la promulgazione a Costantinopoli da parte di Giustiniano di una \"Pragmatica sanctio\" (\"pro petitione Vigilii\") (\"Prammatica sanzione sulle richieste di papa Vigilio\"), l'Italia rientrava, sebbene non ancora del tutto pacificata, nel dominio \"romano\". Con essa Giustiniano estese la legislazione dell'Impero all'Italia, riconoscendo le concessioni attuate dai re goti fatta eccezione per l'\"immondo\" Totila, e promise fondi per ricostruire le opere pubbliche distrutte o danneggiate dalla guerra, garantendo inoltre che sarebbero stati corretti gli abusi nella riscossione delle tasse e sarebbero stati forniti fondi all'istruzione. Narsete avvi\u00f2 inoltre la ricostruzione di un'Italia in forte crisi dopo un conflitto cos\u00ec lungo e devastante, riparando anche le mura di diverse citt\u00e0 ed edificando numerose chiese. Fonti propagandistiche parlano di un'Italia riportata all'antica felicit\u00e0 sotto il governo di Narsete. Secondo la storiografia moderna tali fonti sono per\u00f2 esageratamente ottimistiche, in quanto, nella realt\u00e0 dei fatti, Roma fatic\u00f2, nonostante i fondi promessi, a riprendersi dalla guerra e l'unica opera pubblica riparata nella Citt\u00e0 Eterna di cui si ha notizia \u00e8 il ponte Salario, distrutto da Totila e ricostruito nel 565. Nel 556 Papa Pelagio I si lament\u00f2 in una lettera delle condizioni delle campagne, \u00abcos\u00ec desolate che nessuno \u00e8 in grado di recuperarle.\u00bb Anche il declino del senato romano non fu fermato, portando al suo scioglimento agli inizi del VII secolo.\nNarsete, rimasto in Italia con poteri straordinari, riorganizz\u00f2 anche l'apparato difensivo, amministrativo e fiscale. A difesa della penisola furono stanziati quattro comandi militari, uno a \"Forum Iulii\" (vicino al confine con Norico e Pannonia), uno a Trento, uno in Insubria ed infine uno presso le Alpi Cozie e Graie. L'Italia fu organizzata in prefettura e suddivisa in due diocesi, a loro volta suddivise in province. Secondo quanto riporta Paolo Diacono nel libro II della \"Historia Langobardorum\", la prefettura del pretorio d'Italia alla vigilia dell'invasione longobarda del 568 era costituita dalle seguenti province:\nMentre in precedenza i governatori civili (\"iudices provinciae\") erano nominati direttamente dal governo centrale e potevano provenire anche da province molto lontane da quella governata, la Prammatica Sanzione stabil\u00ec che in Italia essi sarebbero stati eletti localmente dai \"primates\" e dai vescovi della provincia. In ogni caso, l'autonomia in questo modo concessa fu controbilanciata dalla crescita di importanza delle autorit\u00e0 militari della provincia a scapito di quelle civili, dato che di fatto i governatori eletti localmente finirono con l'essere subordinati ai comandanti militari (\"duces\" o \"magistri militum\") di stanza nella provincia e nominati dal governo centrale. Infatti l'epistolario di papa Gregorio I attesta numerosi casi in cui i comandanti militari usurparono prerogative dei governatori civili, i quali non sono pi\u00f9 attestati dalle fonti dopo la met\u00e0 del VII secolo. Mentre inoltre Odoacre e successivamente gli Ostrogoti avevano concesso ai membri dell'aristocrazia romano-italica di rivestire importanti cariche civili, come quella di prefetto del pretorio, la politica bizantina sotto Giustiniano e i suoi successori fu quella di conferire le principali cariche civili e militari dei territori riconquistati a ufficiali di provenienza greco-orientale. A parte la concessione fatta ai vescovi e ai notabili locali di eleggersi localmente il proprio governatore civile, dunque, Giustiniano tolse molte delle autonomie concesse dai Goti all'aristocrazia romano-italica e il fatto che l'Italia fu trattata da Bisanzio come un territorio periferico e ad essa subordinato \u00e8 esemplificato anche dal fatto che nella Prammatica Sanzione essa \u00e8 definita \"Provincia Italiae\", nonostante tecnicamente fosse una prefettura.\nNel 568 l'imperatore Giustino II (565-578), in seguito alle proteste dei Romani, rimosse dall'incarico di governatore Narsete, sostituendolo con Longino. Il fatto che Longino sia indicato nelle fonti primarie come prefetto indica che governasse l'Italia in qualit\u00e0 di \"prefetto del pretorio\", anche se non si pu\u00f2 escludere che fosse anche il generale supremo delle forze italo-bizantine.\nProprio nel 568, per\u00f2, l'Italia venne invasa dai Longobardi di re Alboino; i reali motivi dell'invasione non sono chiari a causa della laconicit\u00e0 e frammentariet\u00e0 delle fonti superstiti, che tendono a riassumere gli avvenimenti in modo molto sommario e insoddisfacente nonch\u00e9 a mescolare realt\u00e0 e leggenda. Secondo una leggenda riportata da diverse fonti del VII e VIII secolo, i Longobardi furono invitati per ripicca da Narsete, adirato per la destituzione. Tale racconto viene tuttavia ritenuto inattendibile dalla storiografia moderna. Gli storici moderni ritengono pi\u00f9 probabile che i Longobardi abbiano invaso l'Italia piuttosto perch\u00e9 pressati dall'espansionismo degli Avari. Altri studiosi invece, nel tentativo di rendere pi\u00f9 credibile la leggenda dell'invito di Narsete, hanno congetturato che i Longobardi potrebbero essere stati invitati in Italia dal governo bizantino con l'intenzione di utilizzarli come \"foederati\" per contenere eventuali attacchi franchi, ma le loro asserzioni non sono verificabili e universalmente condivise.\nValicate le Alpi Giulie, la popolazione barbarica, guidata da Alboino, conquist\u00f2 dapprima \"Forum Iulii\", costringendo il presidio militare bizantino, in numero esiguo rispetto agli invasori, a ripiegare prima su Grado, poi in successione, muovendosi lungo la \"Via Postumia\", su Treviso, Vicenza e Verona. Nel settembre 569 i Longobardi arrivano a Milano. Bisanzio, gi\u00e0 impegnata su altri fronti, non ebbe la forza di reagire all'invasione. Cos\u00ec negli anni settanta del secolo, i Longobardi posero la loro capitale a Pavia e dilagarono anche nel centro e nel sud, cos\u00ec che due terzi della penisola caddero in mano longobarda e solo la restante frazione rimase in mano imperiale. Bisanzio tuttavia non rinunci\u00f2 passivamente all'invasione ed una controffensiva si ebbe nel 576 con il generale Baduario che per\u00f2 non riport\u00f2 alcun esito positivo.\nLa \"Descriptio orbis romani\" del geografo Giorgio Ciprio, opera redatta all'inizio del VII secolo, suddivideva in cinque province o \"eparchie\" l'Italia bizantina:\nAlcuni studiosi, ritenendo attendibile la \"Descriptio orbis romani\" di Giorgio Ciprio, hanno supposto che la suddivisione dell'Italia in cinque eparchie sarebbe stata il frutto di una presunta riforma amministrativa dell'Italia attuata intorno al 580 dall'Imperatore Tiberio II e volta a riorganizzare le difese dei residui territori imperiali, nella speranza di renderli in grado di resistere agli assalti degli invasori Longobardi, avendo ormai rinunciato a ogni velleit\u00e0 di debellarli in seguito al fallimento dei precedenti tentativi (compresa la spedizione di Baduario); tale riorganizzazione, secondo il parere di Bernard Bavant, avrebbe preparato la strada per la riforma dell'Esarcato, realizzata alcuni anni dopo. Altri studiosi (come il Cosentino), invece, hanno messo in dubbio l'esistenza di questa presunta riforma amministrativa, considerando inattendibile la sezione relativa all'Italia dell'opera di Giorgio Ciprio sulla base del fatto che quest'ultimo, essendo molto probabilmente armeno, era verosimilmente poco informato sull'Italia e potrebbe aver tratto o dedotto la suddivisione dell'Italia in cinque eparchie da fonti disorganiche non direttamente riconducibili alla cancelleria imperiale; d'altronde, tale suddivisione dell'Italia in cinque eparchie, a dire del Cosentino, risulterebbe anche andare in contrasto con quanto riferito da fonti coeve italiche, come l'epistolario di papa Gregorio I e le epigrafi.\nLa transizione dalla prefettura all'esarcato.\nL'invasione longobarda acceler\u00f2 quella tendenza, gi\u00e0 cominciata sotto il regno di Giustiniano, di accentrare autorit\u00e0 civile e militare nelle mani di un'unica persona, in aperto contrasto con la divisione dei poteri tra prefetto del pretorio e \"magister militum\" introdotta da Diocleziano e Costantino. Gi\u00e0 sotto il regno di Giustiniano, le cariche di prefetto del pretorio d'Africa e di \"magister militum Africae\" in pi\u00f9 occasioni furono ricoperte contemporaneamente dalla stessa persona, che diventava di fatto la massima autorit\u00e0 sia civile che militare della prefettura del pretorio d'Africa. In Italia, invece, Giustiniano mantenne la divisione dei poteri civili e militari in due persone distinte, ma in ogni caso il generalissimo (\"strategos autokrator\"), la massima autorit\u00e0 militare nella Penisola, tendeva a usurpare le prerogative delle autorit\u00e0 civili. Anche sotto i successori di Giustiniano questa tendenza prosegu\u00ec. Probabilmente il prefetto del pretorio d'Italia Longino era stato nominato anche generalissimo delle forze armate di stanza nella Penisola. \nA partire dal 584 la massima autorit\u00e0 civile e militare nell'Italia bizantina \u00e8 attestata dalle fonti recare il titolo di esarca. Il primo riferimento nelle fonti dell'epoca alla presenza di un esarca a Ravenna si ebbe in una lettera redatta nel 584 da Papa Pelagio II: resta tuttavia dubbia l'identit\u00e0 del non citato esarca, identificato da alcuni storici moderni con il patrizio Decio, nominato in altri punti della stessa missiva; altri studiosi invece ritengono che il patrizio Decio fosse semplicemente un senatore romano facente parte dell'ambasceria inviata presso l'esarca, da identificare probabilmente con Smaragdo. Secondo alcuni storici moderni, l'esarcato, all'epoca della lettera (584), doveva essere stato istituito da poco tempo. I confini dell'Esarcato d'Italia non furono mai definiti, dato l'incessante stato di guerra tra Bizantini e Longobardi. In passato, studiosi come l'Ostrogorsky avevano supposto che la creazione dell'esarcato fosse una precisa riforma attribuibile all'imperatore Maurizio (582-602), volta ad arginare l'invasione longobarda: per l'Ostrogorsky, Maurizio, creando gli esarcati di Ravenna e Cartagine, cerc\u00f2 di rendere i residui territori in Occidente in grado di difendersi da s\u00e9 dai Longobardi senza dover dipendere da eventuali aiuti da Costantinopoli; per volere dell'Imperatore \u00abl'amministrazione sia militare che politica fu affidata agli esarchi\u00bb, inaugurando \u00abil periodo della militarizzazione dell'amministrazione bizantina\u00bb e precorrendo \u00abil sistema dei temi\u00bb.\nPi\u00f9 recentemente questa tesi storiografica \u00e8 stata contestata: in particolare, si \u00e8 rimarcato come l'istituzione degli esarcati fosse stato il risultato di un'evoluzione graduale durata decenni e non di un cambiamento repentino ascrivibile alla volont\u00e0 di un singolo imperatore. Secondo Ravegnani la presunta riforma degli esarcati, lungi dall'essere una vera e propria riforma, sarebbe consistita in un mero cambiamento di denominazione della massima autorit\u00e0 militare, come conferma il fatto che i poteri militari dell'esarca coincidessero in massima parte con quelli goduti dallo \"strategos autokrator\" di et\u00e0 giustinianea. Di fatto, fino a met\u00e0 del VII secolo, il prefetto del pretorio d'Italia continu\u00f2 ad esercitare le sue funzioni, sebbene fosse subordinato all'esarca, il quale, tuttavia, secondo Cosentino, \u00abnon subentr\u00f2 affatto, almeno nell'immediato, alle loro tradizionali funzioni\u00bb. L'epistolario di Gregorio I attesta ancora a fine VI secolo l'esistenza dei \"vicarii\" del prefetto del pretorio (sebbene denominati \"agentes vices\"), nonch\u00e9 degli \"iudices provinciae\". Essi di fatto erano subordinati all'autorit\u00e0 militare, \u00abun fenomeno d'altronde gi\u00e0 in atto durante l'epoca giustinianea e inevitabile conseguenza della preminenza delle necessit\u00e0 militari in una regione come l'Italia, soggetta a uno stato di guerra pressoch\u00e9 permanente\u00bb. L'epistolario di Gregorio I attesta che durante il regno di Maurizio in due occasioni furono inviati in Italia funzionari da Costantinopoli per controllare l'operato in ambito finanziario del prefetto del pretorio in carica. Secondo il Cosentino, ci\u00f2 sarebbe sintomo di una diminuita libert\u00e0 di azione dei prefetti del pretorio e di una crescente tendenza alla centralizzazione che avrebbe successivamente caratterizzato il periodo mediobizantino. Le autorit\u00e0 civili scomparvero nelle fonti primarie solo a met\u00e0 VII secolo, e solo allora si ebbe il definitivo accentramento dei poteri civili e militari da parte delle autorit\u00e0 militari, come l'esarca e i duchi a lui subordinati. \nQuesto processo di abolizione delle prefetture del pretorio si verific\u00f2 - a dire il vero - in tutto l'Impero, a causa delle pesanti mutilazioni territoriali subite sotto il regno di Eraclio: la prefettura del pretorio dell'Illirico, ristrettasi alla sola citt\u00e0 di Tessalonica in seguito agli insediamenti degli Slavi, fu abolita verso la fine del VII secolo, e lo stesso accadde alla prefettura del pretorio d'Oriente e a quella d'Africa in seguito alle conquiste islamiche di Siria, Egitto e Africa. In Italia la prefettura del pretorio continu\u00f2 ad esistere fino alla met\u00e0 del VII secolo.\nLista dei prefetti del pretorio d'Italia.\nImpero d'Oriente.\nSotto l'Esarcato\nElenco dei prefetti d'Italia subordinati agli esarchi:"}
{"id": "1746322", "revid": "14480", "url": "https://it.wikipedia.org/wiki?curid=1746322", "title": "FMRI", "text": ""}
{"id": "1746337", "revid": "1543377", "url": "https://it.wikipedia.org/wiki?curid=1746337", "title": "Emiliano Sciarra", "text": "Biografia.\nAppassionato di giochi fin dall'et\u00e0 di 12 anni, inizia la sua carriera di autore creando giochi di societ\u00e0 e di enigmistica con cui far giocare compagni di scuola e familiari. Nel 1983 fa la prima conoscenza con il mondo dei computer e dei videogiochi, di cui rimane un appassionato (\u00e8 laureato con lode in Tecnologie Informatiche presso l'Universit\u00e0 \"La Sapienza\" di Roma).\nNel 1988 pubblica con la Systems Editoriale \"Ciuffy\", uno sparatutto a scorrimento verticale programmato usando il tool di sviluppo SEUCK della Sensible Software per il Commodore 64. Il gioco usc\u00ec sul numero 19 di \"Software Club\", il periodico su cassetta collegato alla rivista \"Commodore Computer Club\".\nDal 1999 \u00e8 socio dell'Associazione Culturale Novecentonovanta, con cui pubblica nello stesso anno il \"Piccolo Dizionario Informale di Informatica\", breve opera divulgativa in stile colloquiale sui termini tecnici dell'Informatica, inserita nella collana \"Criptoeditoria\". Prima di dedicarsi professionalmente ai giochi affronta esperienze come analista e programmatore freelance per aziende ed esercizi commerciali del centro Italia.\nDal 1999 collabora anche con la fanzine \"Un'Altra Cosa\", edita dalla stessa Associazione Novecentonovanta, scrivendo articoli che spaziano da rompicapo logico-matematici a giochi originali fino a riflessioni e dibattiti di ludologia. Sulla stessa fanzine scrivono anche Domenico Di Giorgio, Andrea Angiolino, Ennio Peres, Marco Donadoni, Derek Carver, Paolo Fasce, Silvano Sorrentino, Beatrice Parisi e Beniamino Sidoti, buona parte dei quali avevano fatto parte della squadra che aveva dato vita alla rivista GiocAreA, pubblicata dalla Nexus.\nNel 2000 pubblica sui numeri 69 e 70 della rivista specializzata \"PowerKaos\" (precedentemente nota come \"Kaos\", edita dalla Nexus) il gioco da tavolo \"Invader\". Creato nell'agosto dello stesso anno, \"Invader\" \u00e8 ispirato ai videogiochi sparatutto spaziali dei primi anni ottanta come \"Space Invaders\".\nBang!\nNel 2002 pubblica \"Bang!\" con la daVinci Editrice, gioco di carte ambientato nel Far West: creato circa due anni prima, il gioco in forma di prototipo aveva conquistato i soci del Circolo Scacchistico locale (fondato dallo stesso Sciarra nel 1998), che lo giocavano assiduamente a scapito degli scacchi. Per disegnare le illustrazioni viene ingaggiato Alessandro Pierangelini sotto la direzione dell'art director Stefano De Fazi, anche loro entrambi di Civitavecchia cos\u00ec come il direttore artistico, Domenico di Giorgio.\nIl gioco debutta nel luglio 2002 e, senza nessun lancio pubblicitario e senza alcuna esperienza precedente da parte della casa editrice, vende le 2400 copie della prima tiratura in meno di tre mesi anzich\u00e9 nei tre anni previsti. Si stima che \"Bang!\", distribuito ufficialmente in oltre 20 paesi nel mondo, nel 2008 abbia superato il tetto delle 500.000 copie vendute. Nell'ottobre dello stesso anno \"Bang!\" vince il \"Best of Show\" alla fiera Lucca Comics &amp; Games.\nNel 2004 Sciarra vince per \"Bang!\" un Origins Award come \"Best Traditional Card Game\" (un altro Origins Award va a Stefano De Fazi e Alessandro Pierangelini per la grafica del gioco). L'anno successivo diviene membro \"ad honorem\" della Academy of Adventure Gaming Arts and Design negli USA.\nNel 2005 e nel 2006 \u00e8 stato giurato per il concorso \"Gioco Inedito\" promosso da Lucca Comics &amp; Games in collaborazione con la daVinci Editrice.\nNegli anni seguenti Sciarra si concentra sulle varie espansioni di \"Bang!\": nel frattempo svolge attivit\u00e0 diverse come consulente per le aziende sulla privacy, docente e consulente a vari livelli per corsi di informatica, musicista e grafico pubblicitario.\nSaggistica.\nNel 2010 Sciarra pubblica per la Mursia \"L'Arte del Gioco\", un saggio che propone una definizione di gioco adatta alla critica ludica e che sostiene la tesi del gioco come una particolare forma d'arte.\nNel 2017 viene dato alle stampe il volume \"Il simbolismo dei giochi\" per le edizioni Unicopli, appartenente alla collana \"InGioco\" di cui lo Sciarra \u00e8 anche il Direttore. Il testo \u00e8 una ricerca sul valore simbolico dei giochi pi\u00f9 antichi (fra cui \"Scacchi\", \"Tarocchi,\" \"Backgammon,\" \"Scale e Serpenti,\" \"Pachisi, Gioco dell'Oca\" e altri), attingendo alle dottrine delle civilt\u00e0 delle varie epoche, per dimostrare che l'origine stessa dei giochi non \u00e8 nel puro divertimento o svago ma \u00e8 collegata a importanti valenze religiose e addirittura sacre.\nNel 2018 pubblica sempre per le Edizioni Unicopli il libro \"L'Autore di Giochi\", dove Sciarra condensa l'esperienza di quindici anni di creazione di giochi in una guida per aiutare chi volesse sviluppare un'idea in un gioco pubblicabile, con indicazioni pratiche sui materiali, gli standard industriali, il mercato, il rapporto con gli editori e l'annoso problema del copyright nei giochi.\nAltre attivit\u00e0.\nSciarra si occupa di mostre e conferenze (nelle quali talvolta interviene anche personalmente come relatore) su svariati argomenti che spaziano dall'archeologia allo studio delle arti e scienze tradizionali, dai giochi fino all'utilizzo dei videogiochi nell'ambito dei corsi universitari (come la conferenza \"Games@University\" tenuta il 12 novembre 2001 alla Facolt\u00e0 di Informatica dell'Universit\u00e0 \"La Sapienza\" di Roma per iniziativa dell'Association for Computing Machinery Roman Chapter, di cui Sciarra \u00e8 fra i fondatori).\nDal 2010 fino alla chiusura della rivista ha tenuto la rubrica \"Ars Ludica \"sulla rivista ludica \"Tangram \"e fra il 2014 e il 2015 \u00e8 stato fra i collaboratori fissi del bimestrale online \"Coachmag\". Nel 2016 figura fra i collaboratori della rivista \"Il Gioco\".\nMusica.\nSciarra \u00e8 un pianista blues ed \u00e8 stato tastierista in vari gruppi musicali amatoriali. \u00c8 autore di musiche per spettacoli, documentari e film.\nPremi.\nQuesti i premi vinti da Sciarra:"}
{"id": "1746359", "revid": "201394", "url": "https://it.wikipedia.org/wiki?curid=1746359", "title": "Apocalyptic Raids", "text": "Apocalyptic Raids 1990 A.D. \u00e8 un EP del gruppo black metal svizzero Hellhammer, pubblicato da Noise Records. l'8 marzo 1984.\nIl disco \u00e8 stato molto influente su vari gruppi, tra cui Napalm Death e Sepultura, che hanno registrato cover di \"Messiah\".\nLa band si sciolse tre mesi dopo la pubblicazione dell'EP, per riunirsi poco dopo con il nome Celtic Frost e con una differente formazione.\nNel 1990 \u00e8 stato ristampato con il titolo Apocalyptic Raids 1990 A.D., con l'aggiunta di due bonus track tratte dalla compilation \"Death Metal\" e di un nuovo artwork. In quell'occasione fu ristampato in CD, LP e in 12\" rosso."}
{"id": "1746363", "revid": "729019", "url": "https://it.wikipedia.org/wiki?curid=1746363", "title": "Corioamniosite", "text": "Per corioamnionite, in campo medico, si intende un'infiammazione delle membrane fetali (amnios e corion) a causa di un'infezione batterica. Di solito deriva da batteri che ascendono nell'utero dalla vagina e che \u00e8 il pi\u00f9 delle volte associato a un travaglio prolungato. Il rischio di sviluppare corioamnionite aumenta con ogni esame vaginale eseguito nell'ultimo mese di gravidanza, anche durante il travaglio .\nA tale manifestazione la medicina vuole attribuire l'eziologia delle tante piccole rotture delle membrane ma anche delle nascite prima del tempo.\nAnatomia.\nIl sacco amniotico si compone di due parti:\nSintomatologia.\nI sintomi e i segni clinici presentano febbre, tachicardia, sepsi, sindrome da distress respiratorio, emorragie quasi tutti ad esclusivo carico della partoriente.\nTale malattia pu\u00f2 comportare gravi danni al bambino con sviluppo di leucomalacia periventricolare o paralisi cerebrale .\nDiagnosi.\nCriteri clinici.\nLa corionamnionite viene diagnosticata clinicamente nel contesto della febbre materna (\u226538 \u00b0C) e almeno due dei seguenti:\ncriteri di esclusioni:\nReperti patologici.\nLa corioamnionite pu\u00f2 essere diagnosticata da un esame istologico delle membrane fetali.\nL'infiltrazione della piastra corionica da parte dei neutrofili \u00e8 diagnostica della corioamnionite lieve. La corioamnionite pi\u00f9 grave coinvolge il tessuto sottamniotico e pu\u00f2 avere necrosi della membrana fetale e / o formazione di ascessi.\nLa corioamnionite severa pu\u00f2 essere accompagnata dalla vasculite dei vasi sanguigni ombelicali (dovuta alle cellule infiammatorie del feto) e, se molto grave, dalla funisite (infiammazione del tessuto connettivo del cordone ombelicale).\nTerapia.\nIl trattamento consiste nella somministrazione di antibiotici, ampicillina 2\u00a0g ogni sei ore via endovena, a cui si deve aggiungere in combinazione della gentamicina 1,5 mg/kg ogni 8 ore all'inizio e poi diminuita.\nIn alternativa si pu\u00f2 usare Ampicillina-Sulbactam 3g IV ogni 5 ore, Ticarcillina-Clavulanato 3.1g IV ogni 4 ore, Cefoxitina 2g IV ogni 6 ore.\nIn caso di allergia alla penicillina si pu\u00f2 utilizzare Vancomicina 1 g EV ogni 12 ore + Gentamicina 1,5 mg / kg ogni 8 ore\nTale terapia continua anche dopo che la donna abbia partorito e sino alla scomparsa della febbre. Inoltre si aggiungono antipiretici durante la fase di cura della persona.\nTuttavia, non ci sono prove sufficienti per supportare il regime antimicrobico pi\u00f9 efficiente, iniziare il trattamento durante il periodo intrapartum \u00e8 efficace che avviarlo dopo il parto; accorcia la degenza ospedaliera per la madre e il neonato. Tuttavia, il completamento del trattamento viene preso in considerazione solo dopo il parto."}
{"id": "1746365", "revid": "228587", "url": "https://it.wikipedia.org/wiki?curid=1746365", "title": "Radical Sportscars", "text": "La Radical Sportscars \u00e8 una casa automobilistica inglese fondata nel gennaio 1997 dai piloti amatoriali e ingegneri Mick Hyde e Phil Abbott, con l'intenzione di costruire auto da corsa aperte omologabili per l'uso stradale e utilizzabili senza modifiche su circuito. Sebbene la maggior parte dei modelli sia omologato, esistono anche modelli concepiti esclusivamente per l'uso agonistico, come la \"SR9 Le Mans prototype\".\nStoria.\nLa prima automobile della casa, la 1100 Clubsports, era basata su un motore motociclistico Kawasaki situato in un telaio biposto aperto. La macchina era progettata per correre nelle gare \"750 Motor Club\" nella categoria \"Sports 2000\", con al volante il cofondatore Hyde.\nNel 1999 la Radical present\u00f2 il suo secondo modello, la Prosport. Disponibile con motore Kawasaki o Suzuki fino a 1500\u00a0cm\u00b3 di cilindrata, la Prosport era pi\u00f9 potente \u00e8 pi\u00f9 veloce della Clubsports, e includeva anche un alettone posteriore regolabile. Le automobili furono inoltre portate per la prima volta negli Stati Uniti, per essere utilizzate nel 2000 nella classe SCCA D-sport.\nLa successiva creazione della Radical fu la SR3, una macchina che pu\u00f2 competere nelle gare internazionali, come nella classe FIA C3. L'auto usa un motore su base Suzuki elaborato dalla Powertec engine che offriva le versioni da 1300\u00a0cm\u00b3 o da 1500\u00a0cm\u00b3 di cilindrata e una potenza massima, nel secondo caso, di 252 \u00a0CV (187\u00a0kW). Un cambio sequenziale a sei marce fu sviluppato appositamente per la macchina per migliorarne le prestazioni. La SR3 pu\u00f2 anche circolare liberamente (nel Regno Unito) con l'aggiunta degli indicatori di direzione (frecce), del freno a mano, di un catalizzatore e di pneumatici omologati per l'uso stradale (non slick).\nNel 2006, la Radical decise di fare il grande salto nel mondo dei motori con lo sviluppo della SR9, un prototipo completo per la Le Mans Series. Il partner ufficiale Rollcentre Racing volle far debuttare con successo la macchina nella categoria e nella 24 Ore di Le Mans.\nLa Radical \u00e8 stata anche in grado di comparire nella classe di macchine CN, usate nella \"VdeV\" (serie di competizioni endurance britannica) e in eventi di gare in salita in tutta Europa, nel 2007. La SR5 \u00e8 basata su un motore Honda VTEC da 2000\u00a0cm\u00b3 che eroga 237 \u00a0CV (177\u00a0kW), sebbene sia disponibile anche un Ford Duratec.\nModelli attuali.\nA primavera 2008 Radical ha in commercio sei differenti modelli, che possono essere tutti convertiti per l'uso stradale in alcuni paesi, eccetto la SR9. Varie opzioni sono disponibili su tutte le auto.\nSR3 Supersport.\nLanciato nel 2002, \u00e8 il modello \"Radical\" pi\u00f9 conosciuto; ne sono state costruite oltre 300. La macchina \u00e8 realizzata su di uno \"spaceframe chassis\", e utilizza una serie di motori di origine motociclistica, elaborati Powertec, di potenza variabile: si parte da un 1300\u00a0cm\u00b3 da 205 \u00a0CV (153\u00a0kW), poi un 1500\u00a0cm\u00b3 da 252 \u00a0CV (188\u00a0kW) e infine un 1500\u00a0cm\u00b3 turbo da 330 \u00a0CV (246\u00a0kW).\nSR4 Clubsport.\nSebbene questa macchina condivida molti aspetti tecnici con la SR3, la SR4 presenta una nuova carrozzeria e fondo vettura, incluso un diffusore anteriore, per renderla una macchina da pista pi\u00f9 attrezzata. Viene utilizzata in varie serie inglesi. Sostituisce la precedente 1100 Clubsport.\nSR5 CN.\nCostruita per le competizioni internazionali, fra cui gare in salita e eventi endurance, la SR5 presenta sia un Honda che un Ford 4 cilindri. Sono disponibili anche vari cambi, sia un manuale che uno pneumatico semi-automatico. Lo \"spaceframe chassis\" non integra il motore in quanto elemento sottoposto a stress, per migliorare le caratteristiche endurance della vettura.\nPR6 Prosport.\nModello successivo alla Prosport originale, la PR6 \u00e8 un'auto da corsa progettata per aderire ai regolamenti SCCA e MSA. Presenta una scocca monoposto, con molti elementi aerodinamici aggiunti su base SR4. La PR6 \u00e8 spinta da motori motociclistici nel rispetto delle specifiche di categoria.\nSR8.\nBasata sulla SR3, la SR8 \u00e8 una versione pi\u00f9 estrema pensata sia per l'uso stradale che per quello in pista. Presenta anche il pi\u00f9 grande motore che Radical abbia mai messo in una sua auto stradale, il V8 Powertec RPA di 2600\u00a0cm\u00b3 costruito combinando elementi dei 4 cilindri in linea Suzuki, che eroga 363 \u00a0CV (270\u00a0kW). Un'ulteriore versione, conosciuta come SR8LM, incrementa la cilindrata a 2800\u00a0cm\u00b3 e porta la potenza a 455 \u00a0CV (339\u00a0kW), attualmente detiene il record per auto omologate stradali al N\u00fcrburgring Nordschleife, con 6 minuti e 48 secondi. stabilito il 20 agosto 2009 da Michael Vergers, il quale ha migliorato di 8 secondi il precedente record da lui stesso siglato con la medesima vettura il 28 settembre 2005.\nSR9 LMP2.\nPrimo Le Mans Prototype della Radical, la SR9 \u00e8 progettata su regolamento LMP2. Pu\u00f2 partecipare alla American Le Mans Series, Le Mans Series, e alla 24 Ore di Le Mans. Fra i motori un V8 Judd XV675 da 3400\u00a0cm\u00b3 o un 4 cilindri in linea Advanced Engine Research (AER) P07 turbocompresso da 2000\u00a0cm\u00b3. Utilizzando la prima monoscocca in fibra di carbonio della storia Radical, la SR9 pesava inizialmente solo 775\u00a0kg, con i pi\u00f9 recenti regolamenti \u00e8 stata appesantita ed ora pesa 825\u00a0kg. La casa sta anche progettando di migliorare la SR9 per permetterle di correre nella classe superiore LMP1.\nRadical RXC.\nLa RXC \u00e8 la prima vettura omologata all'impiego stradale dell'azienda.\nCompetizioni.\nCampionati monomarca.\nAnche se Radical cominci\u00f2 a gareggiare in campionati preesistenti, fu la creazione di un proprio campionato che attir\u00f2 molti acquirenti. Radical attualmente supporta quattro serie internazionali, mentre altre sei serie sono state create a livello nazionale.\nLa pi\u00f9 grande e recente serie, la Radical World Cup, \u00e8 un evento associato a tutte le gare di Le Mans Series. Tutti i modelli (a parte la SR9) possono partecipare, ognuno nella propria classe. Due campionati meno importanti sono il \"Dunlop Radical Enduro Championship\", in cui gareggiano le SR3 e le SR8, e il \"Dunlop Radical Biduro Championship\", per le SR4. L'ultima serie internazionale \u00e8 la \"Radical Powertec Challenge\", progettata come una serie di ingresso per gli altri campionati, in cui corrono solo le PR6. In Europa, Portogallo, Germania, Svezia e Italia hanno un proprio circuito nazionale con vari modelli Radical. Un campionato in medio-oriente, la \"Gulf Radical Cup\", opera come affluente di tutta l'area per proprietari al Dubai Autodrome, al Circuito Internazionale del Bahrain e dal 2009 al nuovo Circuito di Yas Marina di Abu Dhabi. Negli Stati Uniti ci sono due campionati Radical, la \"Radical Cup West\" e la \"Radical Cup East\".\nLe Mans.\nNel secondo quadrimestre 2005, la casa ha annunciato il suo progetto di correre nella classe LMP2 della Le Mans Series con la sua nuova SR9. Il British Rollcentre Racing Team ha espresso l'intenzione di correre con un motore Judd prima di unirsi pi\u00f9 avanti nella stagione al team ufficiale Bruichladdich Radical che utilizzava un propulsore AER. Entrambi i team segneranno i loro unici punti della stagione al N\u00fcrburgring, con la Rollcentre terza nella LMP2 e la Radical quinta.\nRollcentre sar\u00e0 anche protagonista della prima partecipazione Radical alla 24 Ore di Le Mans. Anche se la macchina ha chiuso in una lontana ventesima posizione, ha dato prova della sua affidabilit\u00e0 chiudendo la corsa solo alcuni mesi dopo la sua completa realizzazione. Il team ufficiale \u00e8 anche volato negli Stati Uniti per il round finale della American Le Mans Series, dove ha proposto la terza SR9 completa, nell'occasione detenuta dalla Van der Steur Racing. Tuttavia, entrambe le automobili hanno avuto problemi e non hanno tagliato il traguardo.\nPer il 2007, Rollcentre ha venduto le sue SR9 poich\u00e9 si \u00e8 spostato su una nuova Pescarolo Sport LMP1. La Embassy Racing ha comprato le auto e ha continuato a farle correre a fianco della casa, mentre Van der Steur ha gareggiato in America. Per il 2008, il team italiano World Racing Cars ha acquistato le SR9 con propulsore Judd dalla Embassy."}
{"id": "1746367", "revid": "767487", "url": "https://it.wikipedia.org/wiki?curid=1746367", "title": "Caramel (film)", "text": "Caramel \u00e8 un film del 2007 diretto da Nadine Labaki.\nPer l'attrice libanese Nadine Labaki si tratta del debutto nella regia cinematografica. Il film non fa mai riferimento esplicito ai problemi politici del Libano o ai recenti conflitti. Al contrario, la storia ritrae con tocco sensibile e delicato persone comuni alle prese con i problemi di tutti i giorni.\nTrama.\nLe vite di cinque donne libanesi si incrociano. Layale lavora in un salone di bellezza assieme ad altre due donne, Nisrine e Rima. Ognuna ha un problema: Layale \u00e8 imprigionata in una relazione con un uomo sposato, Nisrine non \u00e8 pi\u00f9 vergine ma il suo futuro marito \u00e8 musulmano, Rima \u00e8 attratta dalle donne. A loro si aggiungono Jamale e Rose. Jamale, una cliente fissa e aspirante attrice, \u00e8 preoccupata di stare invecchiando; Rose, una sarta con il negozio accanto al salone, \u00e8 una signora ormai anziana che ha dedicato la sua vita a prendersi cura della sorella maggiore, Lili, malata psicologicamente.\nProduzione.\nLe riprese di Caramel sono finite appena nove giorni prima che scoppiasse la guerra con Israele nel luglio del 2006, ed \u00e8 stato pubblicato a Cannes un anno dopo. Un vecchio negozio di vestiti nel distretto di Gemmayze a Beirut \u00e8 stato trasformato nel salone in cui le riprese del film hanno avuto luogo. Caroline Labaki, sorella di Nadine, \u00e8 stata una delle responsabili dei costumi. La musica \u00e8 stata composta da Khaled Mouznar, che Labaki ha sposato poco dopo il rilascio del film.\nTitolo.\nIl titolo \"Caramel\" fa riferimento a una tecnica di epilazione usata in Medioriente, che usa zucchero, acqua e succo di limone riscaldati assieme. Labaki pu\u00f2 riferirsi simbolicamente al carattere dolce-amaro della vita che emerge nel film, e mostra che, anche le protagoniste, sebbene le relazioni d'ogni giorno possano presentare qualche screzio, tra loro siano come delle sorelle.\nDistribuzione.\nIl film \u00e8 stato presentato nella Quinzaine des R\u00e9alisateurs al 60\u00ba Festival di Cannes. \"Caramel\" \u00e8 stato in seguito distribuito in oltre 40 paesi, divenendo ben presto uno dei film libanesi pi\u00f9 conosciuti e acclamati a livello internazionale.\nIl pubblico \u00e8 rimasto colpito dalla storia semplice, ma viva di cinque donne libanesi che si confrontano con un amore proibito, il rispetto delle tradizioni, la repressione della sessualit\u00e0, lo sforzo per accettare l'incombere dell'et\u00e0, il conflitto tra dovere e desiderio. Il film di Labaki \u00e8 unico nel non voler mostrare una Beirut devastata dalla guerra, ma farla conoscere nelle forme calde e esotiche di un invitante locale, dove le persone si rapportano con temi largamente universali."}
{"id": "1746373", "revid": "599013", "url": "https://it.wikipedia.org/wiki?curid=1746373", "title": "Chris Monroe", "text": "Giocava nel ruolo di playmaker ma riusciva a esprimersi meglio come guardia, con un'altezza di 188\u00a0cm e un peso di 90\u00a0kg. Nella stagione 2007-08 ha giocato per la prima volta il campionato di massima serie italiana.\nPre Italia.\nPrima di arrivare in Italia, aveva giocato in due stati europei: ha frequentato prima il college a Good Council e poi si era trasferito nella George Washington University (ultimo anno da 20 punti di media). Dopo il college, nel 2003 ha giocato in Austria, nel BK Kalendermacher, segnando 22 punti di media. Ha poi giocato per due anni (dal 2004 al 2006) nel Atomeromu SE Paks, nella serie A dell'Ungheria, vincendo la Coppa e il campionato Ungherese. Nei play-off della serie A ungherese, Monroe \u00e8 stato eletto MVP dei play-off, viaggiando a 23,6 a partita, con il 54% da due, il 47% da tre punti e l'85% dalla lunetta.\nEsperienza a Pavia in Lega2.\nMonroe viene acquistato dall'Edimes Pavia, squadra di Legadue per il campionato 2006-07. Qui tiene eccellenti medie realizzative, 23,4 punti in campionato, 23,9 nei play-off. Nei playoff Pavia arriva incredibilmente in finale, dove viene per\u00f2 sconfitta dalla favorita Scavolini Pesaro.\nIn questa stagione Monroe entra direttamente nel cuore della curva pavese, e di tutto il Palaravizza, per la sua umilt\u00e0 e dedizione, sempre a dare il massimo per il bene della squadra.\nLa Serie A.\nDopo la parentesi all'Edimes Pavia arriva alla Eldo Napoli. All'inizio Monroe fatica, sia per la mancanza di chimica della squadra (dovuta a infortuni durante il pre-campionato) sia per problemi fisici. Monroe poi fa vedere quasi sempre il suo talento nelle ultime partite, ma non basta a Napoli per qualificarsi ai play-off dopo il comunque pessimo inizio di stagione.\nConclude il suo primo anno di Serie A Italiana con 16 punti di media, nono miglior realizzatore totale della Serie A.\nDopo il fallimento della Eldo Napoli si trasferisce in Francia, accasandosi al Roanne. Nella stagione 2009/2010 gioca nel massimo campionato latino con il Paok Salonicco.\nFirma nell'estate del 2010 con l'Olimpia Milano con la quale conclude la stagione e disputa i play-off arrivando a giocare la finale scudetto persa dai meneghini per 4-0.\nIl 14 luglio 2010 firma per la New Basket Brindisi."}
{"id": "1746378", "revid": "339392", "url": "https://it.wikipedia.org/wiki?curid=1746378", "title": "Need for speed", "text": ""}
{"id": "1746388", "revid": "767487", "url": "https://it.wikipedia.org/wiki?curid=1746388", "title": "La vendetta del dottor K.", "text": "La vendetta del dottor K. (\"The Return of the Fly\") \u00e8 un film horror fantascientifico del 1959 per la regia di Edward Bernds. \u00c8 il seguito de \"L'esperimento del dottor K.\" (1958) di Kurt Neumann. Il film, a sua volta, ha avuto un seguito, \"La maledizione della mosca\" (\"Curse of the Fly\", 1965).\nTrama.\nPhilippe Delambre, figlio del primo \"scienziato pazzo\" e inventore del teletrasporto, bambino all'epoca dei fatti del primo film, \u00e8 deciso a continuare gli esperimenti del padre. Pur trovando ostacoli da parte dello zio Fran\u00e7ois, egli ottiene dallo zio i finanziamenti necessari a ricreare gli esperimenti. Ma il suo assistente vuole rubargli l'invenzione e attua un piano criminoso che lo porter\u00e0 ad uccidere un poliziotto ed infine a stordire e teletrasportare lo stesso Philippe ma inserendo nella capsula del teletrasporto volutamente una mosca. Questa volta, grazie all'aiuto dell'ispettore e dello zio, sar\u00e0 possibile rimettere nella capsula l'uomo/mosca e la mosca/uomo e far tornare alle sue fattezze originarie il dottor Delambre.\nRemake.\nAltri film ispirati alla storia:"}
{"id": "1746390", "revid": "114800358", "url": "https://it.wikipedia.org/wiki?curid=1746390", "title": "Bernardino Musenga", "text": "Opere architettoniche.\nFu il \"padre\" della Campobasso moderna da lui progettata dopo il catastrofico terremoto del 1805; la fece realizzare con strade parallele alberate, giardinetti pubblici, orto botanico ed aree verdi in ogni casa. Per questo Campobasso guadagn\u00f2 la definizione di \"citt\u00e0 giardino\". Il Musenga progett\u00f2 una citt\u00e0 \" monumentale, funzionale ed unitaria\"( Paolo Giordano giornalista). Fra le opere pi\u00f9 importanti di questo architetto (Ingegnere), divenuto membro della consulta nazionale e consigliere del Decurionato di Campobasso, ricordiamo la cattedrale del capoluogo di regione (in stile neoclasico), quella di Isernia e la bellissima chiesa di Baranello (CB). Si occup\u00f2, tra l'altro, del rifacimento di ponti e strade, della rete fognaria, della progettazione di importanti palazzi di Campobasso.\n A lui \u00e8 intestata la piazza restrostante il Municipio di Campobasso."}
{"id": "1746394", "revid": "92723", "url": "https://it.wikipedia.org/wiki?curid=1746394", "title": "Torre del vento", "text": "Le torri del vento (\"badghir\" in persiano) sono, in architettura, una soluzione \"naturale\" per il problema della climatizzazione degli ambienti in climi torridi come quello che dominava vaste aree dell'antica Persia, ed in epoche in cui non esisteva l'energia elettrica e quindi non erano ancora stati inventati gli scambiatori di calore funzionanti ad elettricit\u00e0.\nFunzionano asportando aria calda dall'interno dell'edificio durante il giorno, e immettendo aria fresca dall'esterno durante la notte. L'uso di vasche d'acqua sotterranee contribuisce ad umidificare e raffreddare ulteriormente l'aria.\nPer funzionare sfruttano l'energia del vento o del sole. Generalmente il flusso d'aria si muove a causa della differenza di pressione tra la zona della torre dove soffia il vento e la zona sottovento. In assenza di vento, la corrente \u00e8 determinata dall'aria calda che si trova a ridosso della parete sud della torre, e che scaldata dal sole tende a salire."}
{"id": "1746395", "revid": "2014155", "url": "https://it.wikipedia.org/wiki?curid=1746395", "title": "Carlo d'Assia-Kassel", "text": "Biografia.\nEra il secondogenito di Federico II d'Assia-Kassel, e della sua prima moglie, Maria di Hannover. Sua madre era figlia di Giorgio II di Gran Bretagna e Carolina di Brandeburgo-Ansbach e una sorella della regina Luisa di Danimarca.\nQuando il padre si convert\u00ec al cattolicesimo, i suoi genitori si separarono. Maria si trasfer\u00ec con i figli in Danimarca, presso la sorella Luisa. Il giovane Carlo e dei suoi due fratelli, Guglielmo e Federico, sono stati allevati dalla madre ed educati nella fede protestante.\nLa zia mor\u00ec nel 1751 e Maria si occup\u00f2 anche dei suoi figli. I suoi figli vennero crebbero alla corte reale di Palazzo di Christiansborg a Copenaghen. I principi d'Assia rimasero in Danimarca, divenendo signori importanti e funzionari reali. Solo il fratello maggiore Guglielmo torn\u00f2 in Assia, nel 1785. Carlo divenne governatore del ducato di Schleswig-Holstein.\nCarriera.\nInizi\u00f2 la sua carriera militare in Danimarca. Nel 1758 \u00e8 stato nominato colonnello, all'et\u00e0 di 20 anni maggiore generale e nel 1765 fu responsabile della artiglieria. Quando suo cugino, il re Cristiano VII, sal\u00ec al trono nel 1766, fu nominato luogotenente generale, comandante della Guardia Reale e membro del Consiglio privato. Anche nel 1766, fu nominato governatore generale di Norvegia, una posizione che ha tenuto fino al 1768.\nNel 1768 compr\u00f2 dalla famiglia Edelsheim il villaggio di Rumpenheim, e negli anni ampli\u00f2 la residenza facendola divenire un castello. Sua madre Maria visse nel palazzo fino alla sua morte nel 1772. Nel 1781, Carlo ha venduto il Palazzo Rumpenheim al fratello minore, Federico.\nMatrimonio.\nSpos\u00f2, il 30 agosto 1766 al Palazzo di Christiansborg a Copenaghen, la cugina Luisa di Danimarca (1750-1831), figlia di Federico V di Danimarca e di Luisa di Hannover. Ebbero sei figli:\nGovernatore dello Schleswig-Holstein.\nNel 1769, il principe Carlo fu nominato regio governatore dei ducati gemelli di Schleswig-Holstein per conto del governo di suo cognato, il re Cristiano VII di Danimarca e Norvegia. Carlo prese residenza presso il Castello di Gottorp a Schleswig con la sua famiglia.\nDal 1772 al 1776, Carlo fece costruire una residenza estiva chiamata \"Louisenlund\", in onore di sua moglie. Nel settembre del 1772, Carlo fu nominato comandante in capo dell'esercito norvegese e lui e sua moglie si trasferirono a Christiana. L'assegnazione \u00e8 stata una conseguenza del colpo di Stato del re Gustavo III di Svezia, il 19 agosto 1772, e la conseguente prospettiva di una guerra con la Svezia. Anche se Carlo torn\u00f2 a Schleswig-Holstein nel 1774, ha continuato a essere comandante in capo dell'esercito norvegese fino al 1814. Al momento del suo ritorno dalla Norvegia, \u00e8 stato nominato maresciallo di campo.\nDurante la guerra di successione bavarese (1778-1779), si arruol\u00f2 come volontario nell'esercito di Federico il Grande e ha guadagnato la fiducia del re prussiano.\nNel 1788, l'attacco svedese in Russia durante la Guerra russo-svedese, costrinse la Danimarca a dichiarare guerra alla Svezia. Il principe Carlo \u00e8 stato messo al comando di un esercito norvegese che brevemente ha invaso la Svezia attraverso Bohusl\u00e4n e vinse la battaglia di Ponte Kvistrum. Il 9 luglio 1789, a seguito dell'intervento diplomatico di Gran Bretagna e Prussia, venne firmata la pace. Il 12 novembre, l'esercito norvegese si ritir\u00f2 dalla Norvegia. Durante il ritiro, l'esercito danese-norvegese ha perso 1.500-3.000 uomini per fame, malattie, cattive condizioni sanitarie e alle continue esposizione alle piogge autunnali. Il principe Carlo \u00e8 stato poi criticato per la sua direzione della campagna e anche se ha continuato a funzionare come comandante in capo, aveva perso la sua popolarit\u00e0 in Norvegia.\nCarlo era un notevole mecenate di teatro e lirica. Durante la guerre napoleoniche, era al comando dell'esercito, che per breve tempo aveva occupato Amburgo e Lubecca nel 1801.\nIl 25 gennaio 1805 ricevette il titolo di \"Langravio d'Assia-Kassel\".\nMassoneria.\nMassone, fu esponente di primo piano della \"Stretta Osservanza Templare\" col nome d'Ordine di \"Eques a Leone Resurgente\" e dell'Ordine degli Illuminati con quello di \"Aaron\", finanzi\u00f2 i viaggi in Italia di Friederich M\u00fcnter, al quale dette l'incarico di reperire dei documenti riguardanti i Templari nelle biblioteche di Roma. Nel mese d'agosto 1786 fu nominato capo dell'Ordine dei Fratelli di San Giovanni l'Evangelista d'Asia in Europa.\nMorte.\nMor\u00ec il 17 agosto 1836 nel castello di Louisenlund a G\u00fcby, Schleswig."}
{"id": "1746397", "revid": "287204", "url": "https://it.wikipedia.org/wiki?curid=1746397", "title": "Geografia del Gambia", "text": "Il Gambia \u00e8 un piccolo e stretto paese dell'Africa occidentale che geograficamente si estende lungo il fiume Gambia. Il paese ha una superficie di 11.300 km\u00b2 e misura solamente 48 chilometri nel punto di massima larghezza. Gli attuali confini del paese vennero definiti nel 1889 dopo un accordo tra il Regno Unito e la Francia. A parte la sua breve linea di costa che si affaccia sull'Oceano Atlantico, \u00e8 un'enclave del Senegal e di gran lunga il pi\u00f9 piccolo paese dell'Africa continentale.\nIl clima \u00e8 tropicale, con la stagione delle piogge che va da novembre fino a maggio.\nDati generali.\nPosizione: Africa occidentale, al confine con il Senegal, s'affaccia sull'Oceano Atlantico. \nCoordinate geografiche: \nArea: \n\"totale\": 11.300 km\u00b2 \n\"terra\": 10.000 km\u00b2 \n\"acqua\": 1.300 km\u00b2 \nArea comparativa: poco pi\u00f9 delle dimensioni della Regione dell'Abruzzo. \nConfini terrestri: \n\"totale\": 740 km \n\"frontiere\": Senegal per 740 km \nLinea di Costa: 80 km \nConfini marittimi: \n\"zona contigua\": 18 miglia nautiche (33 km) \n\"piattaforma continentale\": non specificato \n\"zona di pesca esclusiva\": 200 miglia nautiche (370 km) \n\"mare territoriale\": 12 miglia nautiche (22 km) \nClima: tropicale; caldo durante la stagione delle piogge (da giugno a novembre); fresco durante la stagione secca (da novembre a maggio). \nTerreno: pianura alluvionale del fiume Gambia, circondato da alcune basse colline. \nElevazione estrema: \n\"punto pi\u00f9 basso\": Oceano Atlantico 0 m \n\"punto pi\u00f9 alto\": Red Rock 53 m \nRisorse naturali: pesce, arachidi.\nUso del suolo: \n\"seminativi\": 18% \n\"colture permanenti\": 0% \n\"pascoli permanenti\": 9% \n\"foreste e boschi\": 28% \n\"altri\": 45% (1993 stima) \n\"Terre irrigate\": 150 km\u00b2 (1993 stima) \nPericoli naturali: le piogge sono diminuite del 30% negli ultimi 30 anni. \nAmbiente - problematiche attuali: la deforestazione, desertificazione; malattie prevalentemente collegate all'acqua."}
{"id": "1746399", "revid": "767487", "url": "https://it.wikipedia.org/wiki?curid=1746399", "title": "Alpha Ethniki 1992-1993", "text": "L'Alpha Ethniki 1992-1993 fu la 57\u00aa edizione della massima serie del campionato di calcio greco, conclusa con la vittoria dell', al suo decimo titolo e secondo consecutivo.\nCapocannoniere del torneo fu Vasil\u012bs D\u012bm\u012btriad\u012bs (), con 33 reti.\nFormula.\nCome nella stagione precedente le squadre partecipanti furono 18 e disputarono un girone di andata e ritorno per un totale di 34 partite.\nLe ultime tre classificate furono retrocesse in Beta Ethniki.\nIl punteggio prevedeva tre punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono quattro: i campioni alla UEFA Champions League 1993-1994, la vincitrice della coppa nazionale alla Coppa delle Coppe 1993-1994 e seconda e terza classificata alla Coppa UEFA 1993-1994.\nClassifica finale.\nLegenda:\nNote:"}
{"id": "1746402", "revid": "767487", "url": "https://it.wikipedia.org/wiki?curid=1746402", "title": "La maledizione della mosca", "text": "La maledizione della mosca (\"Curse of the Fly\") \u00e8 un film del 1965 diretto da Don Sharp.\nFilm horror fantascientifico che costituisce il seguito de \"La vendetta del dottor K.\" (1959) e il terzo capitolo della serie iniziata con \"L'esperimento del dottor K.\" (1958).\nIl film \u00e8 stato distribuito in italiano solo sulle reti satellitari e poi nel circuito dell'home video in DVD.\nTrama.\nA distanza di sei anni dal precedente capitolo, \"disintegrazione\" e \"reintegrazione\" vengono ora definiti \"teletrasporto\" (il termine non veniva mai nominato nei due precedenti film).\nOrmai, dunque, ad essere teletrasportati sono soltanto gli esseri umani e i Delambre, Henri (si tratta sicuramente del fratello di Philippe, bambino all'epoca degli esperimenti del padre Andr\u00e8, ma protagonista dei fatti del seguito del 1959) e i suoi figli Martin e Albert, hanno capito che gli esperimenti \u00e8 bene condurli tra un continente e l'altro e non pi\u00f9 solo tra una stanza e l'altra del laboratorio. Ecco quindi che Henri viaggia un paio di volte andata e ritorno tra i laboratori del Qu\u00e9bec e di Londra.\nNel frattempo Martin sposa una donna che raccoglie per strada evasa da un manicomio. Ma la legge \u00e8 in agguato, i fatti del nonno e dello zio non sono stati dimenticati e i protagonisti, in fuga, faranno una brutta fine.\nRemake.\nAltri film ispirati alla storia:\nCritica.\nIl film, a giudizio del \"Dizionario dei film\" di Paolo Mereghetti, risulta valido dal punto di vista tecnico, se non proprio artistico, anche se il cupo finale in parte lo riscatta."}
{"id": "1746404", "revid": "36426", "url": "https://it.wikipedia.org/wiki?curid=1746404", "title": "Massimiliano Soldani Benzi", "text": "Biografia.\nRampollo dei Soldani, ricca famiglia montevarchina, e dei Benzi, nobile famiglia di Figline Valdarno e magnati della citt\u00e0 di Firenze, nacque in Montevarchi e qui fu battezzato il 15 luglio 1656 nella chiesa di Sant'Andrea Apostolo a Cennano. I Soldani, la famiglia paterna, oltre al palazzo signorile nella via maestra di Montevarchi possedevano anche la Fattoria di Petriolo a Galatrona, nei pressi di Mercatale, dove Massimiliano pass\u00f2 tutta la sua infanzia e dove fin dall'inizio dimostr\u00f2 un precoce talento scultoreo tanto che, ancora bambino, si divertiva a modellare delle figurine in argilla che poi il padre faceva cuocere. Un cappuccino che frequentava la casa, probabilmente del convento di Montevarchi, gli insegn\u00f2 poi a preparare i colori e a smaltare la terracotta.\nQualche anno dopo, nel 1678, dipinse su tela un'Annunciazione che convinse uno dei suoi zii ad indirizzarlo alla scuola di disegno di Baldassarre Franceschini detto il Volterrano. Fu affidato alle cure di Giuseppe Arrighi, il miglior allievo di Franceschini, e la scelta fu quanto mai azzeccata se, dopo due anni, Cosimo III in persona volle che Massimiliano si perfezionasse a Roma alla scuola d'arte da lui istituita e diretta dal pittore Ciro Ferri e dallo scultore Ercole Ferrata. Rimase a Roma quattro anni dove si guadagn\u00f2 grande fama realizzando ritratti in medaglia di personaggi illustri come Cristina di Svezia, i cardinali Azzolino, Chigi e Rospigliosi, per non parlare di papa Innocenzo XI. Ma ne fece una anche a ciascuno dei suoi maestri.\nIl granduca lo richiam\u00f2 a Firenze nel 1684 per impiegarlo alla zecca granducale, permettendogli anche di avere, all'interno dell'edificio, un suo laboratorio privato. Poco dopo, per\u00f2, venne \u00ab\"mandato a Parigi dal suo Sovrano per raffinarsi nello studio delle medaglie\" [e qui] \"ebbe l'onore di fare in medaglia di straordinaria grandezza il ritratto di Luigi XIV\"\u00bb. Tanti successi, quando torn\u00f2 a Firenze nel 1686, gli valsero il titolo di \"Mastro dei Conii\" e \"Custode della Zecca\", le due massime cariche dell'istituto che lasci\u00f2 al suo allievo Lorenzo Maria Weber solo nel 1723. \nNel 1698 spos\u00f2 la figlia del fu pittore di corte Justus Sustermans, di cui aveva preso il posto a Palazzo Pitti gi\u00e0 dal 1684 con la nomina a professore dell'Accademia del Disegno.\nPer i suoi lavori da libero professionista Soldani riceveva nel laboratorio privato presso la zecca e, per gestire i committenti, si affidava a due agenti di fiducia: Lorenzo Magnolfi e Giovanni Giacomo Zamboni. Infatti Soldani, che non aveva una bottega ma un vero e proprio studio, riceveva solo su appuntamento che ci si poteva procurare soltanto ricorrendo a Magnolfi o a Zamboni che per\u00f2 la mettevano sempre sul difficile. Questo perch\u00e9 Soldani aveva una concezione elitaria della produzione artistica dove l'acquisizione delle opere non era solo questione di grande ricchezza e cultura ma anche di possedere i contatti giusti: insomma un'opera bisognava davvero volerla. Naturalmente, il tutto, faceva lievitare enormemente i prezzi dei suoi lavori. Per esempio John Inglis, medico personale di Guglielmo III e poi della regina Anna, si fece ritrarre in medaglia nel 1703 ma non volle mai rivelare a nessuno come ci fosse riuscito e quanto gli fosse costato. Lo stesso per sir Henry Newton, ambasciatore inglese a Firenze, che nel 1709 convinse Soldani a ritrarlo in quella che \u00e8 considerata la pi\u00f9 bella medaglia del maestro.\nOltre alle medaglie che lo resero una star del cesello, tra le altre sue opere pi\u00f9 celebri la \"Venere dei Medici\" e il \"Fauno Danzante\" realizzate in bronzo da originali in marmo della collezione granducale per conto di John Churchill, primo Duca di Malborough, nel 1711. Ancora visibili nella Hall del Palazzo di Blenheim sono ritenute due meraviglie del patrimonio artistico inglese. Notevoli anche i modelli in cera realizzati per le sculture di ceramica della \"Manifattura di Doccia\", oggi in mostra al museo Richard-Ginori.\nContinu\u00f2 con i lavori su commissione fino a quando non si ritir\u00f2 definitivamente dall'attivit\u00e0 artistica nel 1736 e si trasfer\u00ec nel suo palazzo di Montevarchi dove, tra il 1706 e il 1709, aveva diretto i lavori di riedificazione della collegiata di San Lorenzo e vi era proposto suo fratello Angiolo Domenico. Massimiliano, a Montevarchi, aveva anche due sorelle entrambe monache ma una agostiniana nel monastero di Santa Maria del Latte e l'altra benedettina in quello di Sant'Angelo alla Ginestra. Mor\u00ec tre anni pi\u00f9 tardi per un colpo apoplettico.\nVenne tumulato nella chiesa di San Pier Maggiore a Firenze."}
{"id": "1746405", "revid": "124123", "url": "https://it.wikipedia.org/wiki?curid=1746405", "title": "Johann Baptist Cysat", "text": "Biografia.\nNoto per aver compiuto diversi studi sulle comete,\nIl suo lavoro principale \u00e8 \"Mathematica astronomica de loco, motu, magnitudine et causis cometae qui sub finem anni 1618 et initium anni 1619 in coelo fulsit. Ingolstadt Ex Typographeo Ederiano 1619\" (Ingolstadt, 1619).\nGli \u00e8 stato dedicato un cratere sulla Luna, il cratere Cysatus."}
{"id": "1746406", "revid": "1305772", "url": "https://it.wikipedia.org/wiki?curid=1746406", "title": "Carlo d'Assia (disambigua)", "text": ""}
{"id": "1746414", "revid": "1573940", "url": "https://it.wikipedia.org/wiki?curid=1746414", "title": "Musenga", "text": "Musenga \u00e8 un ward dello Zambia, parte della Provincia di Copperbelt e del Distretto di Chingola."}
{"id": "1746424", "revid": "15776189", "url": "https://it.wikipedia.org/wiki?curid=1746424", "title": "Citati", "text": ""}
{"id": "1746427", "revid": "2153076", "url": "https://it.wikipedia.org/wiki?curid=1746427", "title": "Arde el cielo", "text": "Arde el cielo \u00e8 il terzo album live presentato dal gruppo messicano Man\u00e1.\nIl disco.\nL'album \u00e8 stato realizzato nel marzo 2007 durante il tour mondiale \"Amar es Combatir\" e, precisamente, in due delle quattro tappe a San Juan, Porto Rico. Lanciato il 29 aprile 2008, \u00e8 in CD e DVD.\nSono presenti, inoltre, due canzoni inedite e nuovissime: \"\"Arde el cielo\" e \"Si no te hubieras ido\"\" entrambe realizzate in studio."}
{"id": "1746428", "revid": "1543377", "url": "https://it.wikipedia.org/wiki?curid=1746428", "title": "Robert Julius Trumpler", "text": "Studi\u00f2 all'universit\u00e0 di Zurigo e all'Universit\u00e0 di Gottinga. Nel 1915 emigr\u00f2 negli Stati Uniti, dove lavor\u00f2 all'Allegheny Observatory e all'Osservatorio Lick.\n\u00c8 noto soprattutto per i suoi studi sugli ammassi globulari; egli not\u00f2 che la loro luminosit\u00e0 era pi\u00f9 bassa di quanto ci si aspettava, e le loro stelle apparivano rosse. Questo fenomeno fu spiegato con la presenza di polveri interstellari all'interno del disco galattico, che ne assorbivano alcune bande spettrali e ne riducevano la luminosit\u00e0. Fino ad allora lo spazio interstellare era considerato sostanzialmente vuoto, per cui Trumpler \u00e8 considerato l'autore di questa importante scoperta. I suoi studi degli ammassi aperti e globulari erano anche finalizzati a stimare con pi\u00f9 precisione le dimensioni della Via Lattea. Trumpler \u00e8 l'autore di un catalogo astronomico, il Catalogo Trumpler, che conta alcuni ammassi aperti, nonch\u00e9 l'ideatore del sistema di classificazione degli ammassi aperti ancora in uso presso gli astronomi.\nRiconoscimenti.\nGli \u00e8 stato dedicato un cratere sulla Luna, il Cratere Trumpler, e un altro sul pianeta Marte, il Cratere Trumpler. Gli \u00e8 stato intitolato un premio astronomico, il Premio Robert J. Trumpler."}
{"id": "1746442", "revid": "109497830", "url": "https://it.wikipedia.org/wiki?curid=1746442", "title": "Riserva naturale orientata Lanca di Gerole", "text": "La riserva naturale orientata Lanca di Gerole \u00e8 un'area naturale protetta che si trova nell'area golenale del Po tra i comuni di Motta Baluffi e Torricella del Pizzo. \u00c8 stata istituita dalla regione Lombardia con determinazione di Consiglio n. 178 dell'8 febbraio 2001.\nTerritorio.\nLa riserva \u00e8 composta da due ampi meandri abbandonati del fiume, uno posto all'interno dell'altro. Quello pi\u00f9 esterno \u00e8 denominato Lanca di Gerole e riceve acqua solo saltuariamente in caso delle piene del fiume. Quello pi\u00f9 interno \u00e8 pi\u00f9 recente e denominato Lanca del Pennello, molto pi\u00f9 vicino al Po da cui riceve le acque. Nel settore sud-est si trova una difesa idraulica presso la quale sorge un bodrio.\nFlora.\nPassando dal fiume alla spiaggia, alla Lanca del Pennello fino alla Lanca di Gerole s'intravede una complessa variet\u00e0 di elementi floristici.\nNelle lance si osservano: la brasca, il polyum, la ninfea gialla, la castagna d'acqua, la lenticchia d'acqua, la lenticchia di palude, il morso di rana, la vallisneria, l'utricularia, l'erba pesce.\nIn prossimit\u00e0 degli specchi d'acqua: il canneto, il carice, la tifa, il campanellino, la forbicina intera, il giunco fiorito.\nNelle zone pi\u00f9 asciutte crescono il salice bianco, il pioppo bianco, la farnia, l'olmo campestre, l'acero campestre e il ciliegio.\nFauna.\nAltrettanto complessa e varia \u00e8 la fauna che frequenta la riserva.\nTra gli anfibi va segnalato che qui vive il raro pelobate fosco italiano, un rospo endemico della Pianura Padana. Nel sito vivono inoltre: il tritone crestato, il tritone punteggiato, il rospo comune, la rana verde, la rana di Lataste, la lucertola dei muri, la lucertola campestre, il ramarro, l'orbettino, il biacco, la biscia d'acqua e il colubro liscio.\nLa fauna ornitica \u00e8 rappresentata da 135 specie, come il tarabusino, il tuffetto, il moriglione, la salcialiola, l'ortolano, lo zigolo, il succiacapre, l'albanella minore\nOltre alla pi\u00f9 comune fauna svernante (anatidi, ardeidi, rallidi, e uccelli acquatici in genere) sono state osservate specie poco frequenti: l'oca, la cigogna nera, la gru, l'airone bianco."}
{"id": "1746443", "revid": "144796", "url": "https://it.wikipedia.org/wiki?curid=1746443", "title": "Federico d'Assia-Kassel", "text": "Biografia.\nFederico era l'ultimogenito di Federico II d'Assia-Kassel e della moglie Maria di Hannover.\nNel 1749, a Colonia, suo padre si convert\u00ec segretamente al cattolicesimo e riusc\u00ec a permanere in segreto con la sua fede nel 1755 quando decise di abbandonare il tetto coniugale e di separarsi dalla moglie. Fu a quel punto che Federico si trasfer\u00ec con la madre e i fratelli in Danimarca, presso la zia Luisa, crescendo in un ambiente protestante.\nQui Federico studi\u00f2 all'Accademia Militare a Copenaghen e ad \u00c5rhus, divenendo generale dell'esercito danese nel 1769. Nel 1781 acquist\u00f2 dal fratello, Carlo d'Assia-Kassel, il piccolo maniero abitato da sua madre e lo ampli\u00f2 dal 1781 al 1788 creando l'attuale Castello di Rumpenheim dove ancora \u00e8 possibile ammirare uno splendido parco all'inglese.\nTornando al servizio militare, nel 1793 si pose al servizio del Paesi Bassi e fu governatore di Maastricht. Qui egli rimase per tre mes assediato dai francesi nel 1793, vedendosi costretto a consegnare la citt\u00e0 agli invasori nel 1794. Dopo questi fatti decise di ritirarsi a vita privata e visse principalmente tra Kassel ed il castello di Rumpenheim.\nDopo che suo fratello Guglielmo divenne nel 1803 principe elettore d'Assia, egli ottenne il titolo definitivo di principe assieme ai suoi fratelli.\nMatrimonio.\nSpos\u00f2, il 2 dicembre 1786, spos\u00f2 Carolina di Nassau-Usingen (1762-1823), figlia di Carlo Guglielmo di Nassau-Usingen e di Carolina Felicita di Leiningen-Dagsburg. Ebbero cinque figli:"}
{"id": "1746447", "revid": "37401", "url": "https://it.wikipedia.org/wiki?curid=1746447", "title": "Migdonia (Mesopotamia)", "text": "La Migdonia era un antico regno della Mesopotamia, avente per capitale Nisibis. \nQuesta regione venne dominata da molti imperi, come gli Achemenidi e . Nel III secolo a.C. venne occupata dai Parti, ma nel I secolo a.C. venne conquistata da Tigrane II. \nDivenne provincia romana sotto Traiano, ma venne abbandonata da Adriano. In seguito venne conquistata dai Sasanidi, che la domineranno ."}
{"id": "1746454", "revid": "287204", "url": "https://it.wikipedia.org/wiki?curid=1746454", "title": "Gyula Lorant", "text": ""}
{"id": "1746456", "revid": "287204", "url": "https://it.wikipedia.org/wiki?curid=1746456", "title": "Jozsef Zakarias", "text": ""}
{"id": "1746457", "revid": "287204", "url": "https://it.wikipedia.org/wiki?curid=1746457", "title": "Mihaly Lantos", "text": ""}
{"id": "1746458", "revid": "287204", "url": "https://it.wikipedia.org/wiki?curid=1746458", "title": "Laszlo Budai", "text": ""}
{"id": "1746459", "revid": "287204", "url": "https://it.wikipedia.org/wiki?curid=1746459", "title": "Matias Urbano", "text": ""}
{"id": "1746460", "revid": "287204", "url": "https://it.wikipedia.org/wiki?curid=1746460", "title": "Gustavo Biscayzacu", "text": ""}
{"id": "1746465", "revid": "767487", "url": "https://it.wikipedia.org/wiki?curid=1746465", "title": "Provincia di Parinacochas", "text": "La provincia di Parinacochas \u00e8 una delle 11 province della regione di Ayacucho nel Per\u00f9.\nIl capoluogo della provincia \u00e8 Coracora.\nGeografia antropica.\nSuddivisioni amministrative.\n\u00c8 divisa in otto distretti:"}
{"id": "1746467", "revid": "628767", "url": "https://it.wikipedia.org/wiki?curid=1746467", "title": "Coracora", "text": "Coracora \u00e8 una citt\u00e0 del Per\u00f9, capoluogo della Provincia di Parinacochas nella regione di Ayacucho. Ha una popolazione di 10.000 abitanti e dista circa 800\u00a0km dalla capitale Lima.\nIl clima \u00e8 secco e abbastanza freddo. Le giornate sono calde di solito tra i 12 e 18\u00a0\u00b0C e fredde notti tra -5 e 5\u00a0\u00b0C. La stagione invernale si verifica tra giugno e settembre, con frequenti gelate e miti ed estati molto umido, con tempeste tra dicembre e marzo.\nStoria.\nFondata dai conquistatori spagnoli del XVII secolo, probabilmente su un insediamento andino amerindi, ben presto sviluppato una significativa popolazione di origine europea, come \u00e8 stata la strada tra Lima e Cuzco. La prova di questo vecchi edifici coloniali, come la bella chiesa locale di stile barocco e rinascimentale, costruito in pietra bianca.\nTuttavia, Coracora di secolo XIX e XX, diventa una delle citt\u00e0 degli altopiani meridionali del Per\u00f9 ma fiorente, grazie alle esportazioni di bestiame che potrebbe raccogliere un numero significativo di imprenditori locali ed europei immigrati.\nDal 1940, Coracora raggiunto un boom economico e culturale insolito per una piccola citt\u00e0 di montagna del Per\u00f9, questa prosperit\u00e0 cominci\u00f2 a cambiare nel 1980 in rapporto diretto con la violenza sociale di quegli anni in tutto il paese.\nOra ha ripreso il suo commercio di bestiame centrale e del turismo con un miglioramento significativo in strade di accesso, infrastrutture e servizi."}
{"id": "1746469", "revid": "1005847", "url": "https://it.wikipedia.org/wiki?curid=1746469", "title": "Provincia di Paucar del Sara Sara", "text": "La provincia di Paucar del Sara Sara \u00e8 una provincia del Per\u00f9, la meno popolata della regione di Ayacucho.\nGeografia antropica.\nSuddivisioni amministrative.\n\u00c8 divisa in 10 distretti:"}
{"id": "1746470", "revid": "144796", "url": "https://it.wikipedia.org/wiki?curid=1746470", "title": "Filippo da Pistoia", "text": ""}
{"id": "1746472", "revid": "115075509", "url": "https://it.wikipedia.org/wiki?curid=1746472", "title": "Geografia dell'Eritrea", "text": "L'Eritrea \u00e8 uno stato dell'Africa orientale che si estende su una superficie di 117.600\u00a0km\u00b2. Confina a sudest con Gibuti (125 km), a sud con l'Etiopia (1033 km), a nordovest e a ovest con il Sudan (682 km) e si affaccia a est al Mar Rosso (1151 km).\nLa storia geologica.\nIn Eritrea il basamento roccioso \u00e8 quello tipico delle aree cratoniche, cui corrisponde gran parte dell'Africa. Le rocce cristalline antiche, costituite da graniti con filoni di quarzo aurifero, gneiss e metamorfiti, affiorano largamente nella parte settentrionale dell'altopiano e nelle Alpi Dancale. Sulla superficie spianata e alterata di questi antichissimi litotipi si osservano strati di arenarie quarzose triassiche, a loro volta sormontate da rocce eruttive pi\u00f9 recenti, che conferiscono al rilievo la caratteristica forma sommitale suborizzontale. A causa della presenza di litotipi stratificati con differente resistenza all'erosione, i versanti ripidi di tali rilievi tabulari denominati \"amba\" assumono un tipico aspetto a gradinata.\nLa fascia litoranea estesa a nord di Massaua \u00e8 caratterizzata dalla presenza di formazioni marine pi\u00f9 recenti, di et\u00e0 plio-pleistocenica, che affiorano anche in corrispondenza dell'arcipelago delle Dahlak.\nNel settore sudorientale del Paese si trova la depressione nota come Piano del Sale, in gran parte situata in territorio etiopico, il cui fondo raggiunge i -116 m sul livello del mare, ed \u00e8 delimitata a est da una catena montuosa di natura vulcanica. Tale catena \u00e8 di genesi recente e comprende diversi apparati vulcanici attivi; l'area circostante \u00e8 soggetta a fenomeni sismici anche di forte intensit\u00e0, che nel 1921 provocarono la distruzione di gran parte della citt\u00e0 di Massaua.\nIl territorio.\nBench\u00e9 non molto estesa arealmente, l'Eritrea mostra un paesaggio discretamente vario. Nel settore nordoccidentale prevale un elevato altopiano, che supera in qualche punto i 2500 m sul livello del mare; a ponente esso digrada progressivamente verso la pianura sudanese, mentre a levante precipita sulla fascia costiera e, pi\u00f9 a sud, sulla depressione della Dancalia, separata a sua volta dal mare dalle Alpi Dancale. Nella sua parte meridionale l'altopiano \u00e8 coperto da un tavolato basaltico, con quote sommitali superiori a 2000 m, che imprime al paesaggio un carattere di grande uniformit\u00e0 e dal quale traggono origine i maggiori corsi d'acqua del Paese...\nLe valli che conducono verso il Sudan sono generalmente assai ampie, come quella inferiore dell'Anseba e quelle percorse dagli affluenti di destra del Barca (o Baraka). Questi corsi d'acqua formano pianure alluvionali che divengono sempre pi\u00f9 vaste alle quote inferiori e sono sfruttate per la coltura irrigua del cotone. A oriente, invece, l'altopiano \u00e8 solcato da numerose valli strette e profonde, che conferiscono al paesaggio un carattere quasi alpino. In quest'area si distinguono tre zone morfoclimatiche differenti: una prima, inferiore, calda e umida, ricca di vegetazione e idonea per colture ad alto rendimento, come il caff\u00e8 e il caucci\u00f9; la seconda, situata a quote intermedie, adatta alla vite; la terza corrispondente alle quote pi\u00f9 elevate, fredda e rocciosa, o a luoghi ricoperti di bosco. I torrenti raggiungono portate notevoli nelle stagioni piovose, e si prestano a essere utilizzati sia per l'irrigazione sia per la produzione di energia elettrica.\nNei dintorni di Asmara \u00e8 frequente una copertura superficiale di materiale eluviale, lateritico, assai fertile e adatto alla coltura dei cereali, che conferisce ai suoli il caratteristico colore rosso. L'ambiente meno ospitale del Paese, dal punto di vista antropico, \u00e8 invece rappresentato dalla pianura dancala, arida e caldissima, ricca di depositi di gesso e di sale, coperta a tratti da dune, con assenza di vegetazione eccetto i rari cespugli di alofite e psammofite, e con ampie zone fangose impraticabili in tempo di piogge, separate da enormi conoidi di deiezione. Ai limiti della depressione, dove emerge l'acqua perlopi\u00f9 salata del sottosuolo, qualche cespuglio di palme dum e alcuni laghetti salati dalle dimensioni assai mutevoli stagionalmente ne interrompono l'aspetto desolato.\nLa pianura dancala \u00e8 interessata da un'intensa attivit\u00e0 idrotermale, che favorisce la deposizione di sali potassici. Il pi\u00f9 importante rilievo vulcanico di quest'area \u00e8 l'Alid (910 m), il quale separa il Piano del Sale dal golfo di Zula. Pi\u00f9 a est si estendono le Alpi Dancale, culminanti a 1340 m sul livello del mare; a nord e a sud di queste s'innalzano due gruppi vulcanici: quello settentrionale, che prosegue nella penisola di Buri, e quello meridionale, pi\u00f9 potente ed esteso, tra cui torreggia il Dubbi (1580 m) e che prosegue al di l\u00e0 del confine politico del Paese; in questa regione meridionale le colate basaltiche raggiungono il mare, caratterizzando il paesaggio litoraneo in prossimit\u00e0 del capo di Ras Darma.\nLa costa eritrea, escluse le isole, ha uno sviluppo di un migliaio di chilometri; essa \u00e8 quasi rettilinea e praticamente importuosa nel suo tratto settentrionale, ma diviene assai frastagliata nella regione affacciata alle isole Dahlak, dove si trovano il porto di Massaua e la vasta insenatura di Zula. Le barriere coralline proliferano lungo tutta la costa, rendendo problematica la navigazione.\nLe acque.\nDal punto di vista idrografico, il territorio eritreo appartiene per circa il 20% al bacino del Nilo, il 70% circa \u00e8 drenato da corsi d'acqua tributari del Mar Rosso e il 10% \u00e8 rappresentato da aree endoreiche. I due fiumi maggiori che percorrono l'Eritrea affluiscono al Nilo: il Setit (Tacazz\u00e9), che nasce in Abissinia e percorre il confine politico meridionale del Paese, e il Gasc (o Mareb), che nasce dal monte Tacar\u00e0 (2579 m), nei pressi di Asmara, e dopo un tratto con direzione sud demarca anch'esso per alcuni chilometri il confine meridionale. Attraversata la stretta di Tessenei (Teseney), il Gasc irriga le colture di cotone della pianura omonima, dirigendosi poi oltre confine verso Kassala.\nAl bacino del Mar Rosso appartiene il Barca, che dal monte Tacar\u00e0 si dirige a nordovest, ed \u00e8 ricco di acque solo per pochi giorni all'anno; suo affluente principale \u00e8 l'Anseba, che nasce presso Asmara e ha acque perenni soltanto nel suo corso superiore. Gli altri corsi d'acqua tributari del Mar Rosso hanno minore importanza: alcuni dal declivio orientale dell'altopiano scendono attraverso il Sahel e il Samhar e sono perennemente asciutti nel loro tronco inferiore; altri discendono il versante orientale della zona montuosa dancala. I primi, essendo alimentati dalle piogge estive dell'altopiano, hanno qualche interesse per l'irrigazione del bassopiano orientale.\nAnche nel bacino endoreico della Dancalia sboccano, scendendo dall'altopiano, alcuni \"uadi\". Diversi bacini lacustri si trovano nel fondo di questa depressione; le loro acque sono spesso salmastre, a causa della forte evaporazione e di immissioni di acque sotterranee ricche di sali.\nIl clima.\nIl versante orientale dell'altopiano eritreo costituisce una linea di demarcazione non solo per quanto riguarda il rilievo e l'idrografia, ma anche per le caratteristiche climatiche. Esso \u00e8 esposto d'inverno ai venti umidi provenienti dal Mar Rosso, ma d'estate le alte pressioni lo rendono particolarmente caldo e asciutto; il versante occidentale, invece, \u00e8 soggetto a piogge estive tipicamente tropicali e assai abbondanti.\nNella regione orientale, con piogge prevalentemente invernali, si possono distinguere due zone climatiche. La prima, litoranea, \u00e8 caldissima, presenta massimi termici di 50 \u00b0C in luglio e risente di un regime pluviometrico irregolare. Le precipitazioni medie annue ammontano soltanto a 100 mm nella parte settentrionale, mentre sono quasi insignificanti nella parte meridionale nei dintorni di Assab (Aseb). La seconda zona, pedemontana, \u00e8 compresa fra quote di 1000 e 1800 m sul livello del mare, e presenta precipitazioni abbondanti, pi\u00f9 intense nei mesi invernali, ma con afflussi estivi sufficienti. Le medie pluviometriche annuali di questa zona oscillano fra 800 e 900 mm.\nLe aree sommitali dell'altopiano sono invece caratterizzate da una temperatura media annua assai bassa, a causa della notevole elevazione media (1800-1300 m), da forti escursioni termiche giornaliere e da precipitazioni annue comprese fra 400 a 600 mm. Nella regione prospiciente le pianure sudanesi, infine, le temperature medie sono molto elevate (circa 27 \u00b0C) e le piogge solo estive e piuttosto scarse (300-500 mm).\nL'ecosistema.\nL'aspetto stentato della vegetazione eritrea \u00e8 da porre in relazione alle aspre condizioni climatiche della regione. Una certa uniformit\u00e0 \u00e8 data dalla relativa scarsit\u00e0 dei boschi e dal predominio di aree di tipo steppico; diverse zone della Dancalia sono completamente desertiche, in altre crescono rare acacie e poche altre piante deserticole, mentre nelle oasi \u00e8 caratteristica la palma dum. La vegetazione a tamerischi e \"Suaeda\" \u00e8 predominante lungo le spiagge della Dancalia, mentre verso Massaua tendono a prevalere le mangrovie (\"Avicennia officinalis\"), caratteristiche dei climi tropicali, che vengono parzialmente sommerse durante le fasi di alta marea.\nNella zona marittima a nord di Massaua e fino al Barca la vegetazione appare poco diversa e limitata, durante la stagione secca, agli alvei dei corsi d'acqua temporanei. Durante le piogge invernali, invece, una rigogliosa quanto effimera vegetazione erbacea trasforma la regione in una prateria adatta al pascolo.\nSoltanto in corrispondenza della zona a maggiori precipitazioni si trova una vegetazione arborea abbondante; nel sottobosco vi sono arbusti rampicanti, epifite e piante erbacee. Purtroppo vaste aree, specialmente nell'Hamasen e nel Sera\u00e8, sono state completamente deforestate. L'altopiano \u00e8 in gran parte privo di vegetazione arborea e di colture, ma durante le piogge estive anche qui si sviluppa una ricca copertura erbacea, che funge da pascolo alle mandrie dei nomadi che d'inverno scendono al bassopiano.\nNel complesso, la flora eritrea presenta notevoli affinit\u00e0 con quella della vicina Arabia, e comprende molte interessanti specie alpine tropicali, che si estendono fino ai monti dell'Africa equatoriale.\nSolo il 4,3% della superficie del Paese \u00e8 dichiarato protetto sotto forma di parchi e riserve faunistiche; tra queste le pi\u00f9 importanti sono le riserve Nak'fa, Yob e Gash-Setit e il parco nazionale Dahlak. Il governo ha inoltre ratificato accordi internazionali sull'ambiente in materia di biodiversit\u00e0, cambiamento climatico, desertificazione e specie a rischio d'estinzione."}
{"id": "1746473", "revid": "287204", "url": "https://it.wikipedia.org/wiki?curid=1746473", "title": "Theta1 Orionis C", "text": "\u03b81 Orionis C (\u03b81 Ori C / Theta1 Ori C) \u00e8 il membro pi\u00f9 luminoso dell'ammasso stellare del Trapezio, nella costellazione di Orione.\nOsservazione.\nSi tratta di una stella situata nell'emisfero celeste australe, ma molto in prossimit\u00e0 dell'equatore celeste; ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che sia invisibile soltanto molto oltre il circolo polare artico. Nell'emisfero sud invece appare circumpolare solo nelle aree pi\u00f9 interne del continente antartico. La sua magnitudine pari a 5,13 fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra fine ottobre e aprile; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche.\nTheta Orionis C possiede la pi\u00f9 alta temperatura superficiale tra le stelle visibili ad occhio nudo ed \u00e8 anche, in termini assoluti, una delle stelle pi\u00f9 luminose conosciute. La sua magnitudine assoluta \u00e8 di -3,2, che a una distanza di 1500 anni luce appare di magnitudine apparente 5,1. Questa stella \u00e8 anche responsabile della forte radiazione ultravioletta che ionizza lentamente la Nebulosa di Orione; questi raggi UV sono anche la causa principale dell'illuminazione della Nebulosa di Orione. Il suo vento solare \u00e8 centinaia di volte pi\u00f9 potente di quello del Sole e viaggia alla velocit\u00e0 di 1000\u00a0km/s.\nOsservazioni all'infrarosso di questa stella hanno mostrato che si tratta pure di un sistema binario multiplo; \u00e8 anche una sorgente di raggi X. Probabilmente in pochi milioni di anni potrebbe esplodere come supernova."}
{"id": "1746476", "revid": "72396", "url": "https://it.wikipedia.org/wiki?curid=1746476", "title": "Menchu Gal", "text": "Rappresentante dell'avanguardia del XX secolo.\nVenne scelta in tre diverse occasioni per rappresentare la Spagna alla Biennale di Venezia (1940, 1950, 1956). Ha tenuto esposizioni personali ed ha ricevuto numerosi premi. Sue opere si trovano nel Museo Reina Sofia di Madrid. \u00c8 inoltre prevista l'esposizione di sue opere ad Ir\u00fan nel nuovo \"Museo Menchu Gal dei pittori del Bidasoa\".\nSi rec\u00f2 a Parigi per vivere l'esplosione rinnovatrice degli inizi degli anni trenta. Una volta ritornata nella capitale spagnola, entr\u00f2 a far parte della \"scuola di Madrid\" ed ricevette incoraggiamento da maestri come Benjam\u00edn Palencia.\nLa sua pittura \u00e8 stata lontana dal realismo con il colore che domina lo spazio, partendo dal verde, dal rosso e dall'azzurro. Paesaggi, nature morte e ritratti sono stati i suoi soggetti preferiti.\n\u00c8 stata premiata nel 1959 con il \"Premio nazionale di pittura\", prima donna del suo paese ad ottenere tale riconoscimento."}
{"id": "1746481", "revid": "256896", "url": "https://it.wikipedia.org/wiki?curid=1746481", "title": "Regione Metropolitana di Tubar\u00e3o", "text": "La regione metropolitana di Tubar\u00e3o era una regione metropolitana brasiliana nello Stato di Santa Catarina. Venne creata con la legge complementare statuale 221 del 2002 ed abrogata con la legge complementare stataule n. 381 del 2007. Nel 2006 la regione aveva 128.545 abitanti e comprendeva i comuni di Tubar\u00e3o, Capivari de Baixo e Gravatal. Considerando anche l'area di espansione, la popolazione ammontava a 347.655 persone (2005) su una superficie di 4.543\u00a0km\u00b2."}
{"id": "1746483", "revid": "80598", "url": "https://it.wikipedia.org/wiki?curid=1746483", "title": "Bruno Venturini (cantante)", "text": "Ha tenuto concerti in tutto il mondo. La sua opera discografica pi\u00f9 conosciuta \u00e8 l\"Antologia della Canzone napoletana\" (Joker) pubblicata dalla SAAR Records di Milano.\nBiografia.\nNato a Pagani, centro industriale della provincia di Salerno. Il padre Raffaele era napoletano, commerciante di tessuti, la madre Vittoria Fusco era originaria di Angri. A dieci anni nel 1955 si trasferisce a Roma, in seguito a una grave malattia, la cirrosi epatica, che improvvisamente colpisce il padre.\nDurante il periodo delle scuole elementari viene scelto per una breve esperienza nel coro de \"La Radio per le scuole\", un programma radiofonico che, nei primi anni cinquanta, \u00e8 presentato da Nunzio Filogamo.\nPer sostenere parte delle spese ospedaliere del genitore, nel 1957 il fratello maggiore Peppino comincia a girare per i mercatini della capitale come venditore ambulante di maglieria e lui lo accompagna cantando per attirare i passanti. In una di queste occasioni, a Porta Portese, viene ascoltato per caso dal tenore Mario Lanza che con Marisa Allasio gira per strada alcune scene del film \"Arrivederci Roma\" e viene da quest'ultimo incoraggiato a studiare e a perfezionarsi nel canto, dopo aver ricevuto in dono dieci dollari autografati.\nIl mese successivo il padre muore e si trasferisce a Salerno con la madre e i fratelli; consegue la licenza media proseguendo poi gli studi presso l'istituto di ragioneria. In questi anni durante uno degli spettacoli di beneficenza a cui spesso prende parte tra gli altri giovani figuranti, presso i piccoli teatri e auditorium sparsi in citt\u00e0, conosce un'ex cantante lirica che entusiasmata dalle sue potenzialit\u00e0 si impegna a farlo studiare canto al liceo musicale. La prova d'ingresso dura poche battute di \"Torna a Surriento\". Il maestro Alfredo Giorleo dopo averlo sentito cantare, gli offre gratuitamente ore di lezione e si offre di pagare il metodo Bona di solfeggio. Nel docufilm \"Vinilici. Perch\u00e9 il vinile ama la musica\" (2018), regia di Fulvio Iannucci, racconta dei suoi esordi con la famiglia Esposito a Napoli, alla Societ\u00e0 Fonografica Napoletana, poi divenuta Phonotype.\nIl debutto.\nIl debutto avviene a Napoli la sera del 15 agosto 1959 alla festa di Porta Capuana. Il signor Visconti un commerciante collega del fratello maggiore, propone a Bruno di partecipare alla manifestazione canora intitolata \"Porta Capuana 'n festa\" di cui Raffaele Russo \u00e8 il promotore. Sono presenti grandi nomi ma c'\u00e8 anche una piccola sezione dedicata agli esordienti con l'orchestra di Radio Napoli diretta da Luigi Vinci e la conduzione di Corrado. Dopo l'esibizione di Gino Latilla tocca a lui che canta tre brani in napoletano: \"Passiggiatella\" di Nisa e Rendine, \"Serenatella 'e Maggio\" di De Crescenzo e Oliviero, \"L'urdemo raggio 'e luna\" di Fiore e Vian; l'esibizione \u00e8 un successo. Cos\u00ec appena terminata l'esibizione gli si avvicina Lello Esposito, direttore e comproprietario insieme ai fratelli di una delle pi\u00f9 note case discografiche napoletane di allora, la Phonotype Record, che lo invita a un'audizione. Nel 1962 partecipa al Gran Festival di Piedigrotta.\nL'Antologia della Canzone Napoletana.\nDi Carlo Casale, agente della Casa Discografica S.A.A.R. di Milano, l'idea dell'Antologia della Canzone Napoletana. Ma per convincere l'allora direttore commerciale Sergio Balloni ad intraprendere un progetto dai costi notevoli, si assume tutti gli oneri dell'insuccesso, nel caso in cui le vendite non dovessero soddisfare le aspettative di Balloni e del proprietario Walter Guertler. L'opera diverr\u00e0 un successo e venne venduta in tutto il mondo in svariate edizioni e formati in oltre 100 milioni di copie in quasi quarant'anni. Passa per un breve periodo alla Casa Discografica Ariston di Carlo Alberto Rossi, dove continua la pubblicazione dei volumi dell'antologia, ma pi\u00f9 tardi ritorner\u00e0 alla S.A.A.R. per completare quest'opera unica. Accompagnato spesso al pianoforte in televisione da grandi maestri, quali Franco Zauli e l'autore della celeberrima \"Anema e core\" Salve D'Esposito. Acclamato in tutto il mondo per la sua prestante voce da tenore.\nDiscografia.\nDiscografia estera.\nAlbum.\nArgentina\nAustralia\nFrancia\nGermania\nGiappone\nSpagna\nStati Uniti\nPartecipazioni.\nArgentina\nGermania\nGiappone\nIran\nRiconoscimenti.\nTra i riconoscimenti ottenuti, nel dicembre del 1995, il Presidente della Repubblica Italiana, Oscar Luigi Scalfaro, ha nominato Bruno Venturini Grande Ufficiale della Repubblica Italiana per meriti artistici internazionali. Con la stessa motivazione, il 15 aprile 1972 \u00e8 stato insignito del titolo di accademico classe Nobel dall'Accademia delle lettere, scienze ed arti di Milano. Il 26 novembre 2005 viene nominato, insieme ad Antonello Rondi, Mario Trevi e Mario Merola, Cavaliere dell'Ordine di Malta, nella cornice del Grand Hotel La Sonrisa."}
{"id": "1746493", "revid": "125166617", "url": "https://it.wikipedia.org/wiki?curid=1746493", "title": "Home Insurance Building", "text": "L'Home Insurance Building venne costruito nel 1885 a Chicago dall'architetto William LeBaron Jenney e fa parte di quel gruppo di edifici, costruiti prima a Chicago, poi a New York a fine Ottocento, che daranno vita alla tipologia del \"grattacielo\" a causa del loro sviluppo in altezza.\nDa molti \u00e8 ritenuto il primo esempio di grattacielo, per le dimensioni, ma soprattutto per l'uso del telaio metallico, anche se il sistema costruttivo fu poi brevettato da altri nel 1888 ed anche se l'applicazione di questo nuovo schema costruttivo venne fatta con adattamenti costruttivi che ne mettono in rilievo il carattere pionieristico (le pareti in mattoni contribuivano alla struttura).\nLe dimensioni dell'edificio (10 piani a cui furono aggiunti altri due piani cinque anni dopo la costruzione) risultavano sorprendenti per l'epoca.\nIl progettista William LeBaron Jenney fa parte della cosiddetta Scuola di Chicago che negli anni tra la fine del XIX secolo e l'inizio del XX, opera un rinnovamento del linguaggio architettonico, con l'uso dell'acciaio nelle costruzioni, la semplificazione linguistica, l'enfatizzazione della maglia strutturale e la tendenza allo sviluppo in altezza."}
{"id": "1746495", "revid": "767487", "url": "https://it.wikipedia.org/wiki?curid=1746495", "title": "Ben Alnwick", "text": ""}
{"id": "1746502", "revid": "121744661", "url": "https://it.wikipedia.org/wiki?curid=1746502", "title": "Crinolina", "text": "La crinolina era un accessorio della biancheria intima femminile utilizzato nel corso del XIX secolo. Consisteva in una struttura rigida a \"gabbia\" che sosteneva e rendeva gonfie le gonne. Il termine indica sia la struttura, sia il tessuto che la costituiva originariamente. Una struttura dalla forma simile, anche se con funzione differente, chiamata guardinfante era gi\u00e0 in uso nel XVI secolo. Nel XVIII secolo tali strutture erano chiamate \"paniers\" (letteralmente cesti).\nLa crinolina \u00e8 foderata di crine, cerchi di acciaio e ossa di balena che le donne indossavano sotto la veste vera e propria. Questo accessorio di abbigliamento femminile veniva anche indossato su mutandoni di pizzo lunghi fino alla caviglia, con sopra una sottana di flanella, tre sottane di percalle e quattro di mussolina inamidata.\nVenne adottata la crinolina per diverse circostanze e non solo dalla media borghesia, ma anche dai ceti pi\u00f9 bassi.\nEtimologia.\nIl termine crinolina ha origine da uno speciale tessuto, la cosiddetta crinolina, chiamato cos\u00ec perch\u00e9 veniva fatta con il crine dei cavalli.\nStoria.\nSi trattava, inizialmente, di una sottogonna confezionata con una stoffa speciale, intessuta, come dice il nome stesso, di crini di cavallo: brevettata in Francia negli anni Trenta, era stata utilizzata nel 1839 dal maresciallo Oudinot per rinforzare i colli delle uniformi militari. Molto in voga verso la met\u00e0 del secolo, venne sostituita verso il 1860 da Charles Frederick Worth, sarto inglese trapiantato a Parigi, con una gabbia a cerchi metallici e molle d'acciaio, che aumentavano ulteriormente il volume delle gonne.\nPrima del 1850.\nNel periodo della Restaurazione si diffuse una moda dagli indumenti pesanti, rigidi e fastosi, che spinse le dame a coprirsi interamente. Si indossava il corsetto, nonostante la disapprovazione e lo sdegno generale dei medici. Sotto al corsetto, per dare l'impressione di avere la vita ancora pi\u00f9 sottile, le signore abbinavano gonne a campana, allacciate alla cintura e svasate sul fondo. La mania per l'ampiezza della gonna divenne cos\u00ec eccessiva da raggiungere dimensioni e peso insostenibili (si portavano anche 7 o 8 strati di sottogonne e imbottiture), al punto di dover ricorrere ad un supporto fisico utile a sorreggere il volume dell'abito: la crinolina.\nInizialmente la crinolina era una pesantissima ed ingombrante struttura composta da cerchi in crinolina, un materiale con ordito di lino o di cotone, e trama di crine di cavallo ammorbidito; successivamente, verr\u00e0 utilizzato anche il vimini, ma si dovranno poi trovare altre soluzioni per ridurre il peso insopportabile dell'indumento.\nDagli anni venti si diffuse la tendenza di portare gonne leggermente pi\u00f9 corte, in modo da mostrare in fondo alcuni strati di merletti e ricami delle sottogonne sottostanti.\nDopo il 1850.\nNel 1856 il \"Corriere delle Dame\" annuncia \"la nuova invenzione\" di una \"gabbia\" pi\u00f9 leggera e robusta, ma capace di portare la parte inferiore dell'abito ad un'ampiezza iperbolica. La nuova gabbia in filo di ferro sostituisce le vecchie sottane multiple e i cerchi di vimini: inizialmente appare come un ripiego economico per piccoli borghesi, ma presto ne viene riconosciuto il vantaggio della leggerezza.\nTra il 1856 e il 1867 quello della crinolina \u00e8 un argomento molto discusso, criticato e addirittura paragonato ad una \"gabbia per uccelli\". Lo scrittore francese Alphonse Karr sull'argomento scrive: \n\u00abLe donne sono troppo vaste per la moderna architettura. Due donne non stanno pi\u00f9 insieme nei primi posti di un palchetto in teatro, ne dentro una carrozza. Cinque donne sedute in vicinanza non possono chiacchierare in confidenza perch\u00e9 separate dalla loro ampiezza, bisogna che gridino. Un uomo seduto tra due donne scompare.\u00bb\nA questa moda vengono quindi attribuiti i meriti, i demeriti e le analogie pi\u00f9 impensate: mentre la scienza la dichiara nociva per la salute in quanto manterrebbe l'aria sotto la gonna raffreddando la temperatura, la si definisce adatta al clima di guerra del tempo paragonandola ad una sorta di armatura. A proposito dell'attentato di Orsini contro l'imperatore Napoleone III di Francia fu esclamato \u00abChi pot\u00e9 gloriarsi nella disgrazia fu la crinolina. Una signora \u00e8 stata preservata dalle schegge della bomba dalla quantit\u00e0 delle sue sottane, i proiettili si fermarono tra gli apparecchi inamidati e ovattati.\u00bb\nNonostante tutto, gli abiti del periodo romantico-aulico ottennero un aspetto cos\u00ec maestoso proprio grazie alla crinolina.\nPortare la crinolina richiedeva una certa arte: per camminare bisognava scivolare con grazia tenendo il busto inclinato in avanti per non farla dondolare, ma senza goffaggine. Per sedersi occorreva poggiarsi sull'orlo del sedile, tra un cerchio e l'altro, ripiegandosi su se stesse o in alternativa bisognava disporre con cautela dei cuscini dietro le spalle evitando di causare il ribaltamento dei cerchi che avrebbe portato a scoprire le gambe.\nDopo il 1856 vennero inventati nuovi tipi di crinolina, tra cui la \"tournure irr\u00e9prochable\", una struttura estensibile e restringibile in base alle occasioni grazie a molle articolate o robusti lacci che potevano comprimere la gabbia passando attraverso occhielli metallici; e la \"sous-jupes Tavernier\" che presentava dieci giri di molle in acciaio, dato che i teli di stoffa delle gonne di moda, sempre pi\u00f9 ricchi e disposti in pesanti pieghe attorno alla \"cage\", erano passati da 7 a 10-14.\nDopo il 1860 la linea della crinolina comincia a cambiare \"rifugiandosi sotto le anche\". Gradualmente la sua forma si allarga sempre pi\u00f9 verso il basso, donando alle vesti grande maestosit\u00e0.\nNel 1862 viene inventata la crinolina o sottana Thompson, dal nome americano ma prodotta a Parigi, diventa famosa per il suo basso costo, per il suo peso ridotto (1/2 libbra) e per la sua flessibilit\u00e0, nonostante arrivasse ad avere un minimo di 20 giri intramezzati da molle a spirale. Era costituita di metallo solo in alto, mentre in basso aveva una doppia balzana in percalle che richiedeva solo una sottana con due alti svolazzi ed evitava che si inciampasse nelle molle, che erano state comunque coperte per evitare l'inconveniente.\nIn questi anni si ha una sorta di \"crinolinomania\", la quale viene infatti adottata da ogni ceto sociale, dalle nobildonne alle cameriere, ed in ogni circostanza, addirittura in viaggio o in campagna. Gli abiti del periodo non vengono pi\u00f9 pensati per il corpo della donna, ma per la curva della crinolina sulla quale la moda del momento decide come disporre stoffe e decorazioni.\nNel 1866 la crinolina raggiunge il suo massimo sviluppo, arrivando ad un volume paradossale e a Parigi si comincia ad accennare al suo tramonto sul giornale \"La Fantasia\". Il suo effettivo abbandono si verifica verso la fine degli anni \u201870 con l\u2019adozione della \"crinolette\", un sostegno in acciaio a cerchi separato dal corsetto e molto ridotto rispetto alla crinolina, che d\u00e0 volume solo alla parte posteriore dei vestiti.\nI materiali.\nIl tessuto con cui veniva realizzata la crinolina, il crinolino, \u00e8 un tessuto rigido, apprettato, battuto in armatura di tela, pi\u00f9 raramente saia o raso. Il crinolino dava sia rigidit\u00e0 che flessibilit\u00e0 alla struttura, ed era resistente all'acqua ma traspirante all'aria. Esso era inoltre fatto con ordito di lino o di cotone e trama di crine di cavallo ammorbidito. Successivamente, il crine verr\u00e0 sostituito prima dal tessuto imbottito, poi dal legno ed infine dall'acciaio. \nIn seguito il termine crinolina \u00e8 passato a indicare un tessuto rado ad armatura di tela, di mano molto rigida, ottenuto con l'apprettatura o l'utilizzo di fibre sintetiche come il nylon. \u00c8 usato come rinforzo o imbottitura nella realizzazione di sottogonne rigide, come quelle usate per gli abiti da sposa.\nLo stile vittoriano, appena precedente alla moda della crinolina, predilige i colori chiari e neutri, in particolare il bianco, mentre in questi anni sono il nero, il verde, il rosa ed il viola a predominare. I tessuti sono sfarzosi e ricoperti di tantissime applicazioni, dai merletti ai \"volant\"."}
{"id": "1746503", "revid": "767487", "url": "https://it.wikipedia.org/wiki?curid=1746503", "title": "Celeste Pin", "text": "Appartiene alla dinastia dei Pin che calcarono i campi di Serie A negli anni 1980 e 1990.\nCarriera.\nGiocatore.\nFu per anni bandiera della Fiorentina dopo aver esordito da professionista nel , con i viola gioca la finale di Coppa UEFA 1989-1990 persa contro la Juventus. Ha militato anche con Verona e , dove ha chiuso la carriera agonistica.\nIn totale ha collezionato 263(+1 spareggio) presenze in Serie A con 3 gol, 136 presenze e 2 gol in Serie B e 19 con 1 gol in Serie C\nDirigente.\nOttenuto l'abilitazione a direttore sportivo nel maggio 1997, i suoi incarichi sono stati presso societ\u00e0 minori toscane come il Montemurlo e l'Affrico, nel quale ha ricoperto un ruolo dirigenziale. Nel settembre del 2011 ha assunto l'incarico di responsabile del settore giovanile della Fortis Juventus. Dal 2014 \u00e8 direttore generale del Club Sportivo Firenze."}
{"id": "1746505", "revid": "110157", "url": "https://it.wikipedia.org/wiki?curid=1746505", "title": "Capivari de Baixo", "text": "Capivari de Baixo \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1746507", "revid": "726373", "url": "https://it.wikipedia.org/wiki?curid=1746507", "title": "Rebecca (film 1979)", "text": "Rebecca \u00e8 un film tv del 1979, diretto dal regista Simon Langton.\nTrama.\nA Montecarlo, una giovane e timida dama di compagnia inglese, dissuade dal suicidio il ricco Max de Winter, da poco vedovo. \nI due cominciano a vedersi e, poco dopo, Max le chiede di sposarlo. \nMa quando i due si stabiliscono nella loro magione di Manderley il ricordo ossessionante della prima moglie Rebecca, alimentato da una governante pazza, porta la ragazza sull'orlo della follia. \nFinch\u00e9 una sera il mare restituisce il panfilo con cui Rebecca era scomparsa in mare e Max \u00e8 accusato del suo omicidio. \nSolamente dopo una serie di indagini la verit\u00e0 verr\u00e0 alla luce e Max sar\u00e0 scagionato, ma la signora Danvers, ormai completamente impazzita, dar\u00e0 fuoco a Manderley.\nNote.\nFilm televisivo tratto dall'omonimo romanzo di Daphne Du Maurier.\nLa figlia di Joanna David, Emilia Fox, ha interpretato il ruolo di Mrs. De Winter nel film tv \"Rebecca\" del 1997.\n\u00c8 inedito in Italia."}
{"id": "1746509", "revid": "2091899", "url": "https://it.wikipedia.org/wiki?curid=1746509", "title": "Lato (traghetto)", "text": "La Lato era una nave traghetto, appartenuta con questo nome alla compagnia di navigazione cretese Anek Lines dal 1987 al 2015.\nServizio.\nVarata nel 1975 in Giappone come \"Daisetsu\", venne utilizzata per collegamenti tra Nagoya, Sendai e Tomokamei per dieci anni, venendo allungata, nel 1980, di 12,5 metri. Venduta ad un'altra compagnia giapponese nel 1985, fu ribattezzata \"Varuna\" e messa in servizio tra Muroran (porto dell'isola di Hokkaid\u014d) e Oarai (sull'isola di Honsh\u016b). Nel 1987 venne acquistata dalla Anek Lines, che la sottopose a dei consistenti lavori di rifacimento per trasformare la nave in un cruise ferry. Il traghetto, rinominato \"Lato\", divent\u00f2 la nave ammiraglia della compagnia cretese, rimanendo tale fino all'arrivo della \"El Venizelos\" nel 1992. I lavori durarono fino al 1989, quando la compagnia cretese, fino a quel momento attiva solo nelle linee interne greche, utilizz\u00f2 la \"Lato\" e la similmente ristrutturata \"Lissos\" per introdursi nei collegamenti tra Grecia e Italia, immettendo le due navi sulla rotta Ancona - Igoumenitsa - Corf\u00f9 - Patrasso.\nLa \"Lato\" rimase in servizio su questa linea fino al 1997, quando venne sostituita dalle gemelle \"Kriti I\" e \"Kriti II\" e spostata sui collegamenti tra il Pireo e Creta.\nA marzo del 2007, a causa del cattivo tempo, la nave and\u00f2 a sbattere contro il molo nel porto di Heraklion. Nell'estate dello stesso anno fu noleggiata alla algerina CNAN, subendo per\u00f2 un guasto ai motori che ne provoc\u00f2 il rientro ai cantieri Perama del Pireo per le riparazioni a settembre. Rientrata in servizio nei collegamenti con Creta, nel 2012 fu fermata e nella stagione estiva fu noleggiata ad una compagnia di navigazione albanese, che la utilizz\u00f2 in un servizio stagionale verso l'Italia.\nNel 2014 fu noleggiata per la stagione estiva al consorzio Go in Sardinia, per essere impiegata nei collegamenti da e per la Sardegna. Tuttavia, poco prima di essere rimessa in servizio la nave sub\u00ec un guasto all'albero motore, rimanendo in Grecia in attesa di riparazioni. Negli anni successivi il traghetto pass\u00f2 di mano, cambiando nome in \"Laton\". Le riparazioni necessarie per il rientro in servizio non furono, per\u00f2, effettuate e nel giugno 2018 la nave part\u00ec a rimorchio verso i cantieri di demolizione di Alia\u011fa."}
{"id": "1746512", "revid": "21880", "url": "https://it.wikipedia.org/wiki?curid=1746512", "title": "Riserva Naturale della Lanca di Gerole", "text": ""}
{"id": "1746514", "revid": "599013", "url": "https://it.wikipedia.org/wiki?curid=1746514", "title": "Guillermo Ariel Pereyra", "text": ""}
{"id": "1746515", "revid": "125840841", "url": "https://it.wikipedia.org/wiki?curid=1746515", "title": "Adolfo, duca di Cambridge", "text": "Biografia.\nI primi anni.\nAdolfo era il decimo figlio di Giorgio III d'Inghilterra e della moglie Carlotta di Meclemburgo-Strelitz. Il 24 marzo 1774 il giovane principe venne battezzato nella Great Council Chamber al St. James's Palace per mano di Frederick Cornwallis, arcivescovo di Canterbury. Suoi padrini furono il principe Giovanni Adolfo di Sassonia-Gotha-Altenburg (rappresentato da Francis Seymour-Conway, I marchese di Hertford), il langravio Carlo d'Assia-Kassel (rappresentato da George Villiers, IV conte di Jersey) e la principessa Guglielmina di Prussia (rappresentata da Elizabeth Howard, contessa di Effingham).\nAdolfo di Hannover venne prima educato in casa e successivamente mandato, insieme ai fratelli Ernesto e Augusto Federico, all'Universit\u00e0 di Gottinga.\nLa carriera militare.\nNel 1791, insieme al fratello Ernesto, venne mandato in Hannover per ricevere l'addestramento militare sotto la supervisione del Feldmaresciallo von Freytag. Qui Adolfo raggiunse il grado di colonnello nel 1794 e poi quello di luogotenente generale nel 1798. Nel 1800 - di stanza nell'Elettorato di Hannover - assistette alla fondazione di un villaggio che la municipalit\u00e0 di Brema aveva chiamato Adolphsdorf (dal 1974 parte della localit\u00e0 di Grasberg), che era sfruttato per riporvi nuove coltivazioni.\nNel corso della guerra della Seconda Coalizione (1799 - 1802) egli si rec\u00f2 a Berlino nel 1801 per prevenire l'imminente occupazione dell'Hannover da parte della Prussia. La Francia acconsent\u00ec e venne stipulata la Pace di Basilea (1795), che obbligava la Prussia ad assicurare l'indipendenza dei territori tedeschi a nord del fiume Meno, tra cui anche l'Hannover. Poco dopo per\u00f2 il piano di pace venne disatteso e 24.000 soldati prussiani invasero lo stato ed il comandante delle truppe dell'Hannover, Johann Ludwig von Wallmoden-Gimborn (prozio di Adolfo), venne costretto alla resa.\nNel 1803 egli venne nominato Comandante in Capo della neonata King's German Legion e nel 1813 divenne Feldmaresciallo. Giorgio III nomin\u00f2 il principe Adolfo cavaliere dell'Ordine della Giarrettiera il 6 giugno 1786 e lo cre\u00f2 il 17 novembre 1801 Duca di Cambridge, Conte di Tipperary e Barone Culloden. Nello stesso anno il Parlamento gli vot\u00f2 una rendita annua di 12.000 sterline.\nIl duca prest\u00f2 quindi servizio come Colonnello in Capo delle Coldstream guards dal settembre 1805 e come Colonnello in Capo del 60th Regiment of Foot dal gennaio del 1824. In questo stesso periodo egli fu anche Vicer\u00e9 di Hannover divenendo a capo del Cambridge Dragoons, di stanza a Celle.\nVicer\u00e9 di Hannover.\nAlla morte di Carlotta Augusta di Hannover, erede al trono britannico, Adolfo cerc\u00f2 di trovare una moglie per il fratello maggiore Guglielmo, al fine di garantire un erede alla monarchia. Venne scelta come moglie Adelaide di Sassonia-Meiningen.\nDal 1816 al 1837 fu vicer\u00e9 di Hannover, per conto del padre, Giorgio III (1816-1820), e dei fratelli Giorgio IV (1820-1830), e Guglielmo IV (1830-1837). Quando la nipote Vittoria di Kent sal\u00ec al trono, l'Hannover si stacc\u00f2 dal Regno Unito, in quanto la legge salica proibiva alle donne di ereditare. Quindi Adolfo torn\u00f2 in Inghilterra, mentre il fratello Ernesto divenne il nuovo re dell'Hannover.\nIl duca di Cambridge mor\u00ec l'8 luglio 1850 a Cambridge House, Piccadilly, Londra, e venne sepolto a Kew. Le sue spoglie, successivamente, vennero trasferite alla St. George's Chapel di Windsor. Suo erede fu il suo unico figlio maschio, il principe Giorgio.\nMatrimonio e figli.\nAdolfo, duca di Cambridge, si spos\u00f2 con Augusta di Assia-Kassel (25 luglio 1797 \u2013 6 aprile 1889), figlia terzogenita di Federico d'Assia-Kassel. La cerimonia venne officiata in prima istanza a Kassel, nell'Assia-Kassel il 7 maggio e poi a Buckingham Palace il 1\u00ba giugno 1818.\nDal matrimonio con la cugina Augusta nacquero tre figli:\nAttraverso i suoi eredi, egli fu nonno materno di Mary di Teck, consorte di Giorgio V del Regno Unito, a sua volta nonno dell'attuale regina Elisabetta II del Regno Unito.\nOnorificenze e titoli.\nTitoli.\nI suoi titoli completi al momento della morte erano \"Feldmaresciallo Sua Altezza Reale il Principe Adolfo Federico, duca di Cambridge, Conte di Tipperary, Barone Culloden, Cavaliere dell'Ordine della Giarrettiera, Membro del Consiglio Privato di Sua Maest\u00e0, Cavaliere di Gran Croce dell'Ordine del Bagno, Cavaliere di Gran Croce dell'Ordine dei Santi Michele e Giorgio, Cavaliere di Gran Croce dell'Ordine Reale Guelfo\""}
{"id": "1746523", "revid": "3115", "url": "https://it.wikipedia.org/wiki?curid=1746523", "title": "Gravatal", "text": "Gravatal \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1746525", "revid": "61051", "url": "https://it.wikipedia.org/wiki?curid=1746525", "title": "Svenska RM6", "text": ""}
{"id": "1746528", "revid": "61051", "url": "https://it.wikipedia.org/wiki?curid=1746528", "title": "Svenska RM5", "text": ""}
{"id": "1746529", "revid": "287204", "url": "https://it.wikipedia.org/wiki?curid=1746529", "title": "Carmel (hardware)", "text": "Carmel \u00e8 il nome in codice della prima generazione della piattaforma Centrino sviluppata da Intel per i computer portatili. \u00c8 stata presentata il 12 marzo 2003 ed \u00e8 stata la capostipite delle varie generazioni che nel tempo hanno contribuito a rendere il nome \"Centrino\" sempre pi\u00f9 sinonimo di \"sistema portatile\".\nI 3 componenti chiave della piattaforma Carmel.\nCon la presentazione di Carmel, Intel ha introdotto il concetto di \"piattaforma\" intesa come l'insieme di vari componenti chiave, sviluppati per funzionare in maniera sinergica. Carmel era basata su 3 componenti chiave, vale a dire, CPU, Chipset e Scheda wireless espressamente progettati per l'impiego in ambito mobile e quindi per avere come principale obiettivo il giusto bilanciamento tra prestazioni e consumi, e solo se un sistema integrava tutti e 3 i componenti suggeriti dalla casa madre, esso poteva fregiarsi del \"logo Centrino\", mentre se un produttore decideva di utilizzare solo la CPU suggerita ma una diversa scheda di rete wireless, esso avrebbe solo potuto portare il logo relativo alla CPU impiegata e non quello dell'intera piattaforma.\nCaratteristiche principali della piattaforma Carmel.\nLa prima generazione della piattaforma Centrino era conosciuta, come detto, anche con il nome in codice Carmel. Di seguito i 3 componenti chiave della piattaforma:\nLa piattaforma successiva.\nUn anno dopo la presentazione di Carmel e quindi del Pentium M Banias, a met\u00e0 2004 Intel present\u00f2\nil suo successore, Dothan, basato sulla stessa architettura ma realizzato mediante il processo produttivo a 90 nm. Trattandosi di un aggiornamento della sola CPU la piattaforma di riferimento rimase ancora Carmel, sebbene basata sul nuovo processore, e quindi rinominata formalmente \"Carmel Refresh\". Si trattava in effetti dello stesso approccio che Intel avrebbe poi utilizzato in seguito per successive generazioni della piattaforma Centrino.\nIl 19 gennaio 2005 arriv\u00f2 l'atteso aggiornamento dell'intera piattaforma che prese il nome di Sonoma che abbinava al processore Dothan il chipset Alviso e la scheda wireless Calexico 2."}
{"id": "1746530", "revid": "984922", "url": "https://it.wikipedia.org/wiki?curid=1746530", "title": "Rebecca (film 1962)", "text": "Rebecca \u00e8 un film tv statunitense del 1962. \u00c8 tratto dall'omonimo romanzo di Daphne Du Maurier, inedito in Italia.\nDal romanzo \u00e8 stato tratto nel 1940 anche un celebre film di Alfred Hitchcock, \"Rebecca - La prima moglie\".\nTrama.\nA Monte Carlo, una giovane e timida dama di compagnia inglese, dissuade dal suicidio il ricco Max de Winter, da poco vedovo.\nI due cominciano a vedersi e, poco dopo, Max le chiede di sposarlo. Ma quando i due si stabiliscono nella loro magione di Manderley il ricordo ossessionante della prima moglie Rebecca, alimentato da una governante pazza, porta la ragazza sull'orlo della follia. Finch\u00e9 una sera il mare restituisce il panfilo con cui Rebecca era scomparsa in mare e Max \u00e8 accusato del suo omicidio.\nSolamente dopo una serie di indagini la verit\u00e0 verr\u00e0 alla luce e Max sar\u00e0 scagionato, ma la signora Danvers, ormai completamente impazzita, dar\u00e0 fuoco a Manderley."}
{"id": "1746531", "revid": "729019", "url": "https://it.wikipedia.org/wiki?curid=1746531", "title": "Corteccia entorinale", "text": "La corteccia entorinale (EC) (o entorinica) \u00e8 una parte della formazione dell'ippocampo, situata bilateralmente nelle regioni mediali dei lobi temporali. In particolare, la corteccia entorinale costituisce la parte inferiore della circonvoluzione paraippocampale (nella parte superiore si trova il subicolo) e si estende quasi fino al solco collaterale. Oltre ad essere implicata nel circuito intrinseco multisinaptico della formazione dell'ippocampo, la corteccia entorinale presenta diffusi collegamenti con vaste regioni della corteccia cerebrale.\nCorteccia entorinale e malattia di Alzheimer.\nLa corteccia entorinale \u00e8 una delle prime aree del cervello che viene colpita nel deterioramento cognitivo lieve (MCI) ed \u00e8 costantemente alterata nella malattia di Alzheimer."}
{"id": "1746533", "revid": "809148", "url": "https://it.wikipedia.org/wiki?curid=1746533", "title": "Equazione differenziale stocastica", "text": "Una equazione differenziale stocastica (abbreviato in \"EDS\") (o \"stochastic differential equation\", abbreviato in \"SDE\" ) \u00e8 una equazione differenziale in cui uno o pi\u00f9 termini sono processi stocastici, portando quindi ad una soluzione che \u00e8 anch'essa un processo stocastico. Le EDS sono usate per modellare diversi fenomeni come la fluttuazione dei prezzi di azioni, o sistemi fisici soggetti a fluttuazioni termiche. Tipicamente, le EDS incorporano rumore bianco che pu\u00f2 essere pensato come la derivata di un moto browniano (o meglio, di un processo di Wiener); ad ogni modo, vale menzionare che altri tipi di fluttuazioni casuali sono possibili, come i processi di salto.\nStoria.\nI primi lavori sulle EDS furono svolti per descrivere il moto browniano nel famoso articolo di Einstein, e allo stesso tempo da Smoluchowski. Tuttavia, uno dei primi lavori riguardanti il moto browniano \u00e8 accreditato a Louis Bachelier (1900) nella sua tesi 'Teoria della Speculazione'. Questo lavoro fu proseguito da Langevin. Pi\u00f9 tardi, It\u014d e Stratonovich posero le EDS su pi\u00f9 solide basi matematiche.\nTerminologia.\nIn scienze applicate, le EDS sono tipicamente scritte come equazioni di Langevin. Queste sono a volte definite come una sola equazione, \"l'equazione di Langevin\", sebbene ne esistano molte pi\u00f9 forme. Queste forme consistono di una equazione differenziale ordinaria contenente una parte deterministica e un'addizionale termine casuale modellato come rumore bianco. Una seconda forma \u00e8 l'equazione di Smoluchowski e, pi\u00f9 in generale, l'equazione di Fokker-Planck. Queste ultime sono equazioni differenziali parziali che descrivono l'evoluzione nel tempo di funzioni di distribuzione di probabilit\u00e0. La terza forma \u00e8 l'equazione differenziale stocastica pi\u00f9 usata in matematica e in finanza quantitativa. Essa \u00e8 simile alla forma di Langevin, ma \u00e8 generalmente scritta in forma differenziale. Le EDS vengono in due variet\u00e0, corrispondenti a due versioni di calcolo stocastico (dettate da It\u014d e Stratonovich).\nCalcolo Stocastico.\nIl moto browniano (o meglio il processo di Wiener) \u00e8 stato scoperto essere eccezionalmente complesso dal punto di vista matematico. Il processo di Wiener infatti non \u00e8 differenziabile; di conseguenza, ha bisogno delle proprie regole di calcolo. Ci sono due versioni dominanti di calcolo stocastico, il calcolo stocastico di It\u014d e il calcolo stocastico di Stratonovich. Entrambe le versioni hanno i loro vantaggi e svantaggi, e i novelli studenti sono spesso confusi sul quale delle due versioni \u00e8 pi\u00f9 appropriato usare data una situazione. Esistono delle linee guida (per esempio \u00d8ksendal, 2003) ma anche, per convenienza, metodi per convertire una EDS in forma di It\u014d in una equivalente EDS in forma di Stratonovich e viceversa. Comunque, uno deve ugualmente fare attenzione all'inizio nella decisione di quale tipo di calcolo intraprendere.\nSoluzioni Numeriche.\nSoluzioni numeriche di equazioni differenziali stocastiche, e in particolare di equazioni differenziali parziali stocastiche, \u00e8 un campo giovane, relativamente parlando. Quasi tutti gli algoritmi che sono usati per la soluzione di equazioni differenziali ordinarie avranno risultati poco soddisfacenti per le EDS, dal momento che hanno scarsa convergenza numerica. Un testo che fornisce molti differenti algoritmi per la risoluzione \u00e8 il Kloeden &amp; Platen (1995).\nQuesti metodi includono il metodo di Eulero-Maruyama, il metodo di Milstein e il metodo di Runge-Kutta (applicato alle EDS).\nUtilizzo in Fisica.\nIn fisica, le EDS sono tipicamente scritte nella forma di Langevin e vengono riferite come \"l'equazione di Langevin\". Per esempio, un generico insieme di coppie di EDS del primo ordine sono spesso scritte nella forma:\nove formula_2 \u00e8 l'insieme delle incognite, formula_3 e formula_4 sono funzioni arbitrarie e le formula_5 sono funzioni casuali del tempo, spesso definite come \"termine di rumore\". Questa forma \u00e8 in genere usabile perch\u00e9 esistono tecniche standard per trasformare equazioni di ordine pi\u00f9 grande in varie coppie di equazioni di primo ordine, semplicemente aggiungendo pi\u00f9 incognite. Se i formula_4 sono costanti, il sistema \u00e8 detto soggetto a rumore additivo, altrimenti \u00e8 detto soggetto a rumore moltiplicativo. Questo termine (in senso matematico) \u00e8 in qualche modo fuorviante poich\u00e9 col tempo \u00e8 venuto a significare il caso generale, sebbene cos\u00ec facendo sembri implicare il caso limitato in cui formula_7. Il rumore additivo \u00e8 il pi\u00f9 semplice dei due casi; in questa situazione la corretta soluzione pu\u00f2 spesso essere trovata usando il calcolo ordinario, e in particolare la ordinaria regola della catena. Tuttavia, nel caso di rumore moltiplicativo, l'equazione di Langevin non \u00e8 un'entit\u00e0 ben definita, e deve essere specificato se l'equazione dovrebbe essere interpretata come EDS di It\u014d o di Stratonovich.\nIn fisica, il principale metodo risolutivo \u00e8 trovare la funzione di distribuzione di probabilit\u00e0 come funzione del tempo usando l'equivalente equazione di Fokker-Planck. L'equazione di Fokker-Planck \u00e8 una equazione differenziale parziale deterministica e descrive come la funzione di distribuzione di probabilit\u00e0 evolve nel tempo, allo stesso modo in cui l'equazione di Schr\u00f6dinger fornisce l'evoluzione nel tempo della funziona d'onda quantica, o come l'equazione della diffusione da l'evoluzione nel tempo di concentrazioni chimiche. Alternativamente, soluzioni numeriche possono essere ottenute da simulazioni Monte Carlo. Altre tecniche includono l'integrazione sui cammini che si basano sulle analogie tra fisica statistica e meccanica quantistica (per esempio, l'equazione di Fokker-Planck pu\u00f2 essere trasformata nell'equazione di Schr\u00f6dinger riscalando qualche variabile).\nNota su \"L'equazione di Langevin\".\nIl riferimento al singolare su \"l'equazione\" (di Langevin) \u00e8 tutto sommato un abuso di notazione, dal momento che ogni modello fisico ha la propria equazione di Langevin. Per questo motivo, sarebbe dunque pi\u00f9 corretta la nomenclatura \"l'equazione di Langevin associata\"."}
{"id": "1746538", "revid": "320578", "url": "https://it.wikipedia.org/wiki?curid=1746538", "title": "FC Valletta", "text": ""}
{"id": "1746543", "revid": "599013", "url": "https://it.wikipedia.org/wiki?curid=1746543", "title": "Francesco Failli", "text": "\u00c8 un passista scalatore, forte soprattutto in progressione. Nel 2003 era ritenuto uno dei migliori giovani italiani.\nCarriera.\nGli esordi e il debutto nel professionismo.\nFiglio d'arte, comincia a correre nelle categorie giovanili, correndo tra i giovanissimi e gli esordienti. Nel 1999 con la divisa del G.S. Montemarciano coglie tredici successi e diversi piazzamenti importanti. L'anno successivo debutta tra gli Juniores collezionando nove vittorie e guadagnando la maglia azzurra che gli consente di prendere parte ai Mondiali portoghesi del 2001 a Lisbona. Nel 2002 esordisce negli Under-21 ottenendo due successi nella stagione 2002 e due successi nel 2003.\nPassato professionista nel 2004 con la Domina Vacanze, rimane anche nel 2005 tra le file di tale formazione, rinominata Naturino-Sapore di Mare. Nel 2004 corre la classica Liegi-Bastogne-Liegi.\nIl 6 agosto 2005 durante il Giro del Lazio prova un'azione a quattro chilometri dal traguardo ma cade e viene ripreso. Tre giorni dopo \u00e8 al via del Gran Premio Fred Mengoni, svoltosi nella citt\u00e0 di Castelfidardo, al termine del quale viene battuto in volata da Luca Mazzanti.\nLiquigas, Acqua &amp; Sapone e Farnese-Vini.\nPassa alla Liquigas nel 2006 e vi rimane sino al 2007 vincendo solo una crononometro a squadre nello stesso 2007. Nel settembre 2006 corre la Vuelta a Espa\u00f1a, partecipando cos\u00ec al suo primo grande giro, nel quale chiude in centoventitresima posizione.\nNel 2008 si trasferisce all'Acqua &amp; Sapone, squadra nella quale rimane fino al 2010. In questi anni partecipa a due edizioni del Giro d'Italia (2009 e 2010), a due edizioni del Giro di Lombardia, arrivando decimo nel 2008, e a una edizione della Milano-Sanremo, nel 2010, concludendo la corsa al ventiquattresimo posto. Il biennio 2008-2009 \u00e8 un periodo fra i migliori, nel quale conquista diversi piazzamenti e una vittoria nell'ultima tappa della Settimana Ciclistica Lombarda 2008.\nL'8 settembre 2010 viene messo sotto contratto dalla Farnese Vini-Neri Sottoli per la stagione 2011. Nel 2011, in maglia Farnese Vini, partecipa al suo terzo Giro d'Italia: nella frazione da Piombino a Orvieto, quinta tappa di quella \"Corsa rosa\", cade e rimedia trenta punti di sutura al ginocchio sinistro e venti al ginocchio destro e agli arti superiori."}
{"id": "1746544", "revid": "228587", "url": "https://it.wikipedia.org/wiki?curid=1746544", "title": "What's Your Fantasy", "text": "What's Your Fantasy \u00e8 il singolo di debutto del rapper statunitense Ludacris, estratto dall'album \"Back for the First Time\". \u00c8 stato prodotto da Shondrae \"Bangladesh\" Crawford e vi ha partecipato Shawnna.\nInformazioni.\nCome lo stesso titolo suggerisce, le liriche della canzone sono focalizzate sulla narrazione di esplicite fantasie sessuali (in italiano, \"What's Your Fantasy\" significa appunto \"Qual \u00e8 la tua fantasia?\"), con riferimento a pratiche di anilingus e di sesso orale.\nAl remix ufficiale si aggiungono le rapper Trina e Foxy Brown e il suo testo \u00e8 ancora pi\u00f9 esplicito di quello della versione originale.\n\"What's Your Fantasy\" ha raggiunto la posizione n.21 nella chart \"Billboard Hot 100\", la n.10 nella \"Hot R&amp;B/Hip-Hop Songs\" e la n.12 nella \"Hot Rap Tracks\". In Regno Unito si \u00e8 piazzata alla posizione n.19.\nVideoclip.\nNel videoclip, Ludacris rappa in strada a stretto contatto con molte ragazze, dapprima sopra il tetto di un'automobile, poi mentre \u00e8 alla guida."}
{"id": "1746549", "revid": "46291", "url": "https://it.wikipedia.org/wiki?curid=1746549", "title": "Acer cappadocicum lobelii", "text": "L'acero di Lobelius (\"Acer cappadocicum\" Gled. subsp. \"lobelii\" ) \u00e8 un acero raro, endemico dell'Italia centro-meridionale (alcuni autori vi includono anche alcune forme affini, proprie di aree limitate dei Balcani). \u00c8 usato occasionalmente come pianta ornamentale.\nDescrizione.\n\u00c8 un albero deciduo con portamento stretto e colonnare. I rami giovani sono coperti di pruina blu biancastra, poi diventano verdi.\nLe foglie, opposte, lunghe 6\u201312\u00a0cm, hanno cinque lobi ondulati e sono appuntite verso l'estremit\u00e0, lisce o poco dentate, lucide, verde scuro sopra, pi\u00f9 chiaro sotto, gialle in autunno. Lo stelo reciso emana linfa lattiginosa.\nGrappoli eretti di fiorellini giallo verdi sbocciano con le foglie giovani. Questi sono seguiti da frutti con ali verdi (samare) che sono lunghi fino a 2,5\u00a0cm.\nDistribuzione naturale.\nL'acero lobato \u00e8 proprio dell'Italia centro-meridionale, dall'Abruzzo alla Calabria, dove \u00e8 presente in modo discontinuo nel piano collinare e montano (tipicamente tra 700 e 1700\u00a0m)."}
{"id": "1746552", "revid": "196390", "url": "https://it.wikipedia.org/wiki?curid=1746552", "title": "Classe Saar I/III", "text": ""}
{"id": "1746556", "revid": "1543377", "url": "https://it.wikipedia.org/wiki?curid=1746556", "title": "Fondazione Edmund Mach", "text": "La Fondazione Edmund Mach (Fondazione Mach o solo Fem), sita in Trentino-Alto Adige, \u00e8 un'organizzazione che persegue gli obiettivi d'istruzione e ricerca scientifica in campo agrario dell'Istituto agrario di San Michele all'Adige, fondato dalla dieta della regione austro-ungarica del Tirolo, il 12 gennaio 1874. L'istituto aveva lo scopo di promuovere una rinascita dell'agricoltura tirolese ed ebbe come primo direttore Edmund Mach.\nNel 1990 \u00e8 stato costituito come ente provinciale e, a partire dal 2002, si \u00e8 articolato in un centro scolastico (dalle superiori all'universit\u00e0), in un centro sperimentale (con obiettivi come il miglioramento genetico del melo o della vite) e in un centro per l'assistenza tecnica. Dal 2008, assieme al Centro di Ecologia Alpina (CEA), \u00e8 diventato una fondazione privata con capitale pubblico, la \"Fondazione Edmund Mach - Istituto Agrario di San Michele all'Adige\".\nNell'istituto sono vinificate le uve provenienti dai 50 ettari di terreno di propriet\u00e0 e il prodotto \u00e8 conservato nella cantina realizzata nell'ex convento agostiniano, risalente al XII secolo. \nLa produzione \u00e8 stimata in circa 250.000 bottiglie di vino, 15.000 di grappa e 10.000 di spumante.\nAttuale presidente \u00e8 Mirco Maria Franco Cattani.\nStruttura.\nLa fondazione \u00e8 suddivisa in tre centri, supportati da un servizio amministrativo centralizzato:\nRicerca e innovazione.\nMiglioramento genetico delle Rosaceae.\nUna delle maggiori aree di ricerca della Fondazione \u00e8 il miglioramento feno-genetico della mela (ossia delle sue qualit\u00e0 organolettiche: sapore, colore, forma, croccantezza, conservabilit\u00e0 etc.) e della struttura del melo (produzione, colonnariet\u00e0, auto-dirado, resistenza ai parassiti e alle malattie per ridurre le operazioni sul campo nonch\u00e9 le irrorazioni di pesticidi). Tutto questo \u00e8 ottenuto con sistemi d'incrocio classici (impollinazioni), supportati da quelli molecolari: sequenziamento e analisi del DNA.\nA tal fine, nel corso del 2007/2008, si \u00e8 ottenuta la sequenza del DNA del melo (circa 13 miliardi di nucleotidi sequenziati) e nel 2009 i ricercatori hanno effettuato l'assemblaggio e la ricostruzione del contenuto ordinato dei geni dei suoi 17 cromosomi. Il sequenziamento, coordinato dalla Fondazione E. Mach \u2013 Ist. Agrario San Michele all'Adige, ha prodotto una pubblicazione uscita nell'agosto 2010 sul sito on line della rivista scientifica \u201cNature Genetics\u201d."}
{"id": "1746557", "revid": "162558", "url": "https://it.wikipedia.org/wiki?curid=1746557", "title": "Meisaku", "text": ""}
{"id": "1746564", "revid": "767487", "url": "https://it.wikipedia.org/wiki?curid=1746564", "title": "Il minestrone", "text": "Il minestrone \u00e8 un film italiano del 1981, diretto da Sergio Citti e interpretato, tra gli altri, da Roberto Benigni, Ninetto Davoli, Franco Citti e Giorgio Gaber. Presentato in gara alla 31\u00aa edizione del Festival internazionale del cinema di Berlino.\nTrama.\nFrancesco e Giovannino, due vagabondi della periferia romana, costretti a rovistare tra i rifiuti alla perenne ricerca di cibo, si incontrano e stringono amicizia; per un equivoco vengono arrestati e rinchiusi nella cella di sicurezza del commissariato in cui \u00e8 detenuto \"il Maestro\", un accattone specializzato nelle fughe da ristoranti, trattorie e tavole calde della capitale dopo essersi rimpinzato senza pagare.\nRilasciati, i tre si uniscono e a tarda sera si recano in un ristorante dove, al termine di una memorabile abbuffata (tagliatelle, trippa al sugo, coda alla vaccinara, asparagi, mozzarella con pomodori, abbacchio con patate), riescono con un astuto colpo di genio a gabbare il proprietario Attilio: scappando per\u00f2 cascano in una pozzanghera fredda e maleodorante che fa loro rigettare tutto. Rifugiatisi in un vagone bestiame per asciugarsi, si addormentano e al risveglio si ritrovano in un'imprecisata localit\u00e0 della Toscana, per poi iniziare a vagare nelle campagne di Poggibonsi.\nQui cercano di scroccare cibo prima all'anziana Beatrice, la quale per\u00f2 non sapendo neanche come sfamare i sette bambini che vivono con lei, si trova costretta a sacrificare la sua vecchia tartaruga; successivamente si imbattono in una trattoria i cui due proprietari sono degli esagitati cacciatori, abituati a servire i clienti solo dopo aver soddisfatto i propri comodi (pasto compreso) e che oltretutto tengono incatenato come un cane un loro cameriere, costringendolo a fare il lanciatore di piattelli. Quest'ultimo viene liberato dai tre amici, i quali poi decidono di allontanarsi dalla trattoria senza mangiare, intuendo il pericolo di essere fucilati; dopo aver ancora girovagato, rischiano il linciaggio di un gruppo di braccianti, dopo essere stati sorpresi a mangiare della minestra alla loro mensa e per punizione legati intorno ad un palo.\nLasciati da soli, vengono liberati proprio dal cameriere che avevano salvato, il quale si unisce a loro; quest'ultimo, anch'egli affamato, li conduce in una vecchia osteria, ma al loro arrivo hanno la brutta sorpresa di vederla trasformata in un'agenzia di pompe funebri, improvvisandosi addirittura becchini. Il giorno dopo, si accorgono di un tale che sta per suicidarsi, e lo salvano appena in tempo. Dopo una iniziale scaramuccia, l'aspirante suicida si unisce a loro coi familiari: trattasi di un industriale fallito, passato dalla ricchezza alla miseria; egli conduce il gruppo nella villa di suo padre, un avido marchese che inizialmente lo umilia di fronte a tutti rifiutandogli aiuto ma poi lo riaccoglie in casa dopo averlo costretto ad abbandonare moglie e figli al proprio destino.\nLa ricerca di cibo continua e al gruppo si uniscono altri strani personaggi, come strani sono quelli che incontrano sul loro cammino. Dopo un sontuoso e surreale \"pranzo immaginario\", il gruppo trova uno strano cassone su una spiaggia, contenente della gelatina, che mangiano avidamente: ma \u00e8 solo un prodotto per custodire un missile, che difatti a un certo punto parte rombando dallo scatolone. Avvelenatisi per l'ingestione del prodotto sintetico, i membri del gruppo vengono ricoverati in una clinica, dove fanno la conoscenza di un santone che li convince a seguirlo. Ma anche lui non \u00e8 sano di mente e infatti li conduce del tutto casualmente su un valico alpino, dove un'orchestra tirolese esegue il \"leitmotiv\" del film (realizzato da Nicola Piovani), mentre scorrono i titoli di coda.\nTrasmissione televisiva.\nL'opera, vista la sua lunga durata (circa 170'), \u00e8 stata trasmessa in televisione suddivisa sempre in tre puntate. And\u00f2 in onda in prima visione su Rai Uno durante la settimana tra il 15 e il 19 gennaio 1985, quasi quattro anni dopo l'uscita del film.\nCameo.\nGiampiero Galeazzi, celebre \"bisteccone\" del giornalismo sportivo italiano, interpreta se stesso nel ruolo di telecronista di una spaghettata durante un sogno fatto da Giovanni."}
{"id": "1746565", "revid": "125298872", "url": "https://it.wikipedia.org/wiki?curid=1746565", "title": "Heartbreak Hotel (Whitney Houston)", "text": "\"Heartbreak Hotel\" \u00e8 un singolo del 1999 della cantante statunitense Whitney Houston, secondo singolo estratto dal suo album \"My Love Is Your Love\". Alla canzone partecipano le cantanti R&amp;B Faith Evans e Kelly Price. La canzone ha ricevuto due nomination ai Grammy Awards del 2000: \"miglior canzone R&amp;B\" e \"miglior canzone R&amp;B di un gruppo o un duo\", perdendo in entrambi i casi contro \"No Scrubs\" delle TLC."}
{"id": "1746569", "revid": "110157", "url": "https://it.wikipedia.org/wiki?curid=1746569", "title": "Bra\u00e7o do Norte", "text": "Bra\u00e7o do Norte \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1746578", "revid": "108573216", "url": "https://it.wikipedia.org/wiki?curid=1746578", "title": "Kriti I", "text": "La Kriti I \u00e8 una nave traghetto appartenente alla compagnia di navigazione greca Anek Lines.\nServizio.\nVarata nel 1979 in Giappone con il nome di \"New Suzuran\", venne utilizzata insieme alla gemella \"New Yukari\" su un collegamento tra Otaru e Tsuruga fino al 1996, quando entrambe le navi furono acquistate dalla cretese Anek Lines. Dopo lavori di rifacimento durati un anno fu ribattezzata \"Kriti I\" e immessa insieme alla gemella sulla linea Ancona - Corf\u00f9 - Igoumenitsa - Patrasso. Tuttavia, su questo servizio le due \"Kriti\" risultarono meno competitive delle navi proposte dalle concorrenti Superfast Ferries e Minoan Lines, pi\u00f9 veloci e moderne; nel 2001, quindi, la \"Kriti I\" fu sostituita dalle nuove Olympic Champion ed Hellenic Spirit, venendo spostata su un collegamento tra Ravenna e Catania.\nCancellato dopo un solo anno anche questo servizio, la \"Kriti I\" fu inserita insieme alla gemella sulla linea Pireo - Heraklion, venendo saltuariamente impiegata, nel periodo invernale, nei collegamenti tra la Grecia e l'Italia, durante i periodi di manutenzione delle altre navi Anek. A fine 2012 la nave fu posta in disarmo al Pireo.\nNella stagione estiva 2013 \u00e8 stata noleggiata dal consorzio di operatori turistici Go In Sardinia per essere utilizzato nei collegamenti da Olbia per Livorno e Civitavecchia. Il servizio fu interrotto anzitempo per un'avaria a un motore; la nave torn\u00f2 in Grecia per le riparazioni a met\u00e0 settembre.\nA luglio 2014 la nave torn\u00f2 in servizio nei collegamenti per Creta in sostituzione della gemella \"Kriti II\".\nDal marzo del 2017 la nave \u00e8 stata noleggiata alla compagnia italiana GNV fino al 31 ottobre del 2019, impiega nei collegamenti tra Civitavecchia e Termini Imerese e tra Termini Imerese e Napoli. Al termine del noleggio la nave fa rientro in Grecia"}
{"id": "1746581", "revid": "436907", "url": "https://it.wikipedia.org/wiki?curid=1746581", "title": "Jewels (Queen)", "text": "Jewels \u00e8 una raccolta delle pi\u00f9 famose canzoni dei Queen, pubblicata nel 2004 sia in CD che DVD, solo in Giappone e a Taiwan. La raccolta ha avuto un grande successo, balzando rapidamente in testa alle classifiche di vendita nipponiche."}
{"id": "1746582", "revid": "57905", "url": "https://it.wikipedia.org/wiki?curid=1746582", "title": "Mat\u00e9o maximoff", "text": ""}
{"id": "1746588", "revid": "1714743", "url": "https://it.wikipedia.org/wiki?curid=1746588", "title": "Giovanni di Gravina", "text": "Era figlio cadetto di Carlo II di Napoli (1254 \u2013 1309) e di Maria Arpad di Ungheria (1257 \u2013 1303).\nBiografia.\nIl 3 settembre 1313 fu nominato capitano generale della Calabria. Nel 1315 succedette al fratello Pietro (1292 \u2013 1315), morto nella battaglia di Montecatini (29 agosto), nel contado di Gravina.\nRimasta vedova di Luigi di Borgogna (1297 \u2013 1316) Matilde di Hainaut (1293 \u2013 1331), principessa di Acaia, Filippo I d'Angi\u00f2 la fece rapire e trasferire a Napoli nel 1318, obbligandola a sposare il fratello Giovanni, affinch\u00e9 la sovranit\u00e0 sull'Acaia rimanesse nella famiglia angioina. Il matrimonio fu celebrato nel marzo di quell'anno, ma Matilde si rifiut\u00f2 di cedere i suoi diritti sul principato di Acaia. Tre anni dopo, nel 1321, esso fu annullato in quanto rato e non consumato (la coppia non aveva avuto figli). Tuttavia, poich\u00e9 Matilde aveva segretamente sposato Ugo de La Palice, secondo l'impegno preso dalla madre Isabella secondo il quale le figlie titolari del principato di Acaia non avrebbero potuto contrarre matrimonio senza il consenso del sovrano di Napoli, il principato rimase a Giovanni di Gravina.\nNel 1325 Giovanni condusse una spedizione militare finanziata dagli Acciaiuoli, per recuperare l'Acaia, il cui principato nel frattempo era stato ridotto in estensione. Ristabil\u00ec la sua autorit\u00e0 nelle isole di Cefalonia e Zante ma non riusc\u00ec a togliere all'Impero bizantino Skorta.\nNel 1332 Filippo I di Taranto mor\u00ec e gli succedette il figlio Roberto di Taranto, che divenne il nuovo sovrano di Acaia. Non volendo giurare fedelt\u00e0 al nipote, Giovanni accondiscese a lasciare a quest'ultimo l'Acaia in cambio dei diritti che lo stesso Roberto vantava sul Regno d'Albania e di un prestito di 5.000 once d'oro raccolte da Niccolo Acciaiuoli. Assunse quindi il titolo di duca di Durazzo.\nMatrimonio e discendenza.\nDopo l'annullamento del matrimonio con Matilde di Hainaut, il 14 novembre 1321 Giovanni spos\u00f2 Agnese del P\u00e9rigord (\u20201345), figlia di Elia VII di Talleyrand, conte di P\u00e9rigord e di Brunissende de Foix, dalla quale ebbe:"}
{"id": "1746589", "revid": "119025299", "url": "https://it.wikipedia.org/wiki?curid=1746589", "title": "Liceo scientifico statale Angelo Messedaglia", "text": "Il liceo scientifico statale Angelo Messedaglia \u00e8 un liceo scientifico la cui sede principale \u00e8 situata nel centro storico di Verona. Esso venne istituito nel 1923, in seguito alla riforma Gentile, e fu quindi la prima scuola nel suo genere a Verona e tra le prime nel Veneto. \u00c8 stato intitolato all'economista ed uomo politico veronese Angelo Messedaglia. Insieme al liceo ginnasio statale Scipione Maffei costituisce la coppia dei licei scaligeri per antonomasia. Dai suoi banchi sono stati licenziati molti dei futuri illustri cittadini di Verona.\nIl liceo \u00e8 stato fino agli anni sessanta l'unico liceo scientifico di tutta la provincia di Verona, ed ha formato quindi generazioni di professionisti e di intellettuali. Dagli anni settanta ci fu un consistente aumento degli allievi, e furono quindi utilizzate ulteriori sedi, provocando problemi di gestione del personale e delle strutture. Dall'anno scolastico 2008/09, con l'apertura della nuova sede presso il palazzo Barbarani, le sedi del centro della citt\u00e0 verranno riunite, mentre la sede di via Anti (nella zona est della citt\u00e0), \u00e8 divenuta plesso autonomo con il nome di liceo scientifico statale Niccol\u00f2 Copernico.\nNome dell'istituto.\nIl liceo scientifico prende il nome da Angelo Messedaglia, uno studioso di scienze giuridiche ed economiche, nato a Villafranca di Verona nel 1820. Egli ricopr\u00ec docenze universitarie a Padova e a Roma, e fu partecipe degli ideali risorgimentali. Fu anche deputato del Parlamento del regno d'Italia tra il 1866 e il 1882, dove fu apprezzato per le sue competenze specifiche in materia giuridica, tributaria e statistica, tanto che gli fu chiesto di ricoprire la carica di ministro, anche se si rifiut\u00f2. Fu pure membro di varie accademie italiane e straniere e presidente dell'Accademia dei Lincei fino alla sua morte nel 1901.\nSedi.\nPalazzo Ridolfi-Da Lisca.\nStoria.\nIl palazzo Ridolfi-Da Lisca, storica sede del liceo (fino al 2008), \u00e8 stato costruito nel 1545 dall'architetto ed ingegnere veronese Bernardino Brugnoli, nipote del famoso architetto Michele Sanmicheli. Il palazzo era originariamente composto da un solo piano, ed il secondo venne aggiunto per volont\u00e0 dei Da Lisca, mentre nell'Ottocento venne costruita l'ala laterale, dove sono oggi collocate le due palestre del liceo. Nel 1797 nel palazzo si riun\u00ec il Consiglio di Guerra francese, il quale decise la condanna a morte dei pi\u00f9 importanti patrioti veneti, che aizzarono la popolazione a combattere i francesi, insurrezione nota con il nome di Pasque Veronesi: i martiri furono poi fucilati presso Porta Nuova. Nel 1819 venne scoperto presso il palazzo il canale di scolo romano che portava l'acque piovane dall'Arena fino all'Adige. Il palazzo venne distrutto durante la seconda guerra mondiale: la notte del 23 febbraio 1945 venne colpito da bombe incendiarie, e si salv\u00f2 solo il salone centrale (l'aula magna del liceo), affrescato dal pittore veronese Brusasorzi.\nIl palazzo \u00e8 di propriet\u00e0 della provincia di Verona, che fece ricostruire l'edificio e fece insediare, nel 1952, il liceo scientifico. Dal 2009 \u00e8 stato assegnato come sede al liceo Carlo Montanari.\nStruttura.\nIl portale principale porta lo stemma Da Lisca inquadrato dalle due colonne che sostengono il timpano spezzato: qui \u00e8 inserito il bassorilievo \"Il ratto d'Europa\", sormontato da un'iscrizione greca.\nInternamente si trova il salone, l'unico non distrutto durante la seconda guerra mondiale, affrescato da Domenico Brusasorzi, che fu, tra l'altro, maestro del Veronese. Brusasorzi fu invece allievo di Giovan Francesco Caroto, anche se a Venezia fu molto influenzato da Giorgione, Tiziano, e Raffaello. Il salone venne ristrutturato nel 1950, quando il soffitto crollato venne sostituito da uno quattrocentesco in legno, prelevato da un altro palazzo. La sala \u00e8 decorata con un fregio pittorico di circa 40 metri: sui tre lati si sviluppa la \"Cavalcata di Carlo V e di Clemente VII\", mentre nella quarta parete (quella in cui \u00e8 presente il camino), si svolgono varie scene. Questo affresco venne lodato addirittura da Giorgio Vasari, e nella Verona cinquecentesca riscosse grande successo.\nPalazzo Barbarani.\nIl palazzo Barbarani, precedentemente adibito a edificio scolastico, a seguito di un lungo stato di abbandono aveva subito gravi danni: il tetto era crollato, mentre i muri portanti dovettero essere rinforzati da strutture esterne in acciaio. Nel 2006 sono iniziati i lavori di ristrutturazione del grande palazzo, che \u00e8 diventato la nuova sede unica del liceo scientifico all'inizio dell'anno scolastico 2008/09.\nStrumenti scientifici.\nLa scuola ospita una significativa collezione storica di strumenti didattici per la fisica, per la maggior parte dell'Ottocento, i quali furono in parte esposti al pubblico nel 2003, in occasione dell'LXXX anniversario della fondazione dell'istituto.\nCollegamenti esterni.\n "}
{"id": "1746590", "revid": "88740", "url": "https://it.wikipedia.org/wiki?curid=1746590", "title": "Panna Czinka", "text": "Nata da una famiglia rom di musicisti e nipote di Mih\u00e1ly Barna (indicato come l'autore della marcia di Rak\u00f3czi), la leggenda vuole che Panna Czinka (in slovacco: Panna Cinkov\u00e1), si rivelasse come virtuosa dell'archetto dall'et\u00e0 di nove anni.\nStudi\u00f2 musica a Ro\u017e\u0148ava e si spos\u00f2 con un rom musicista-maniscalco.\nA quindici anni form\u00f2 un proprio gruppo con il marito e i cognati e fiss\u00f2 la configurazione tipo dell'orchestra detta \"tzigana\" che diresse: violino, viola, contrabbasso e cembalo. Si diceva di lei che \"il suo archetto riempiva il paese dalla Polonia al Mediterraneo\".\nEbbe cinque figli. Mor\u00ec nel 1772 e fu seppellita a Gemer. Sulla sua tomba venne inciso un epitaffio in latino che la definiva la Saffo gitana."}
{"id": "1746593", "revid": "767487", "url": "https://it.wikipedia.org/wiki?curid=1746593", "title": "It's Not Right but It's Okay", "text": "It's Not Right, But It's Okay \u00e8 un singolo del 1999 della cantante statunitense Whitney Houston, secondo singolo estratto dal suo album \"My Love Is Your Love\". Inizialmente pensato per essere soltanto il lato B di \"Heartbreak Hotel\", una volta pubblicato come singolo, il brano raggiunse le vette delle classifiche Billboard Hot 100 (posizione numero 4), Billboard's Hot Dance Club Play (posizione numero 1) e Hot R&amp;B/Hip-Hop Singles &amp; Tracks (posizione numero 7), ottenendo anche il disco di platino. Il video del brano \u00e8 stato girato da Kevin Bray."}
{"id": "1746594", "revid": "1573940", "url": "https://it.wikipedia.org/wiki?curid=1746594", "title": "Spada di Orione", "text": "La Spada di Orione \u00e8 un asterismo ben riconoscibile a sud della famosissima Cintura di Orione.\nOsservazione.\nL'asterismo, grazie alla sua posizione vicina all'equatore celeste, \u00e8 ben visibile da tutti i luoghi abitati della Terra; si mostra come una \"colonna\" di piccole stelle e nebulose disposte in senso nord-sud. \nCome la Cintura di Orione, anche la Spada ha una lunga storia osservativa; sia Cicerone che Germanico la citano riferendosi ad essa come \"ensis\", ossia la \"spada\" del gigante Orione. Il nome \"Ensis\" \u00e8 rimasto come nome proprio della stella , sebbene questa si trovi in posizione diversa dall'asterismo, il quale \u00e8 formato dalle stelle 42 Orionis, (l'ammasso del Trapezio), e .\nAnche gli Arabi la consideravano come una spada, chiamandola \"Saif al Jabb\u0101r\", ossia \"La spada del gigante\". Presso i Cinesi era \u4f10 (punizione), mentre nella tradizione giapponese aveva il significato di \"Ko-mitsu-boshi\" \uff08\u5c0f\u4e09\u661f\uff09, le \"Tre Piccole Stelle\".\nCaratteristiche.\nTra le sue componenti ha una posizione fondamentale la Nebulosa di Orione (M42): creduta in antichit\u00e0 una semplice stella, magari un po' sfocata, si rivela essere una delle pi\u00f9 grandi nebulose conosciute, nonch\u00e9 la pi\u00f9 luminosa osservabile dalla Terra e la pi\u00f9 studiata. Grazie all'osservazione di questa nebulosa, gli scienziati hanno potuto osservare e studiare gli stadi fondamentali della formazione stellare.\nFra le tre stelle della Spada sono presenti, oltre alla Nebulosa di Orione, altri due sistemi nebulosi importanti: uno \u00e8 costituito dalla Nebulosa De Mairan (M43), in realt\u00e0 direttamente connesso con la Nebulosa di Orione, e a nord, NGC 1977, una nebulosa a riflessione illuminata dalla stella 42 Orionis."}
{"id": "1746596", "revid": "22229", "url": "https://it.wikipedia.org/wiki?curid=1746596", "title": "Bronislawa Wajs", "text": ""}
{"id": "1746598", "revid": "519091", "url": "https://it.wikipedia.org/wiki?curid=1746598", "title": "Coppa Libertadores 1968", "text": "La Coppa Libertadores 1968 fu la nona edizione della massima manifestazione sudamericana calcistica per club. Fu vinta dall'Estudiantes.\nOttavi di finale.\nGruppo 1 Argentina, Colombia.\n27.01 Independiente Avellaneda - Estudiantes La Plata 2:4\n04.02 Millonarios Bogot\u00e0 - Independiente Avellaneda 1:2\n07.02 Millonarios Bogot\u00e0 - Estudiantes La Plata 0:1\n08.02 Deportivo Cali - Independiente Avellaneda 1:0\n11.02 Deportivo Cali - Estudiantes La Plata 1:2\n14.02 Millonarios Bogot\u00e0 - Deportivo Cali 4:2\n17.02 Estudiantes La Plata - Deportivo Cali 3:0\n18.02 Independiente Avellaneda - Millonarios Bogot\u00e0 3:1\n21.02 Estudiantes La Plata - Millonarios Bogot\u00e0 0:0\n22.02 Independiente Avellaneda - Deportivo Cali 1:1\n28.02 Deportivo Cali - Millonarios Bogot\u00e0 1:0\n29.02 Estudiantes La Plata - Independiente Avellaneda 2:0\n06.03 Independiente Avellaneda - Deportivo Cali 3:2\nGruppo 2 Bolivia, Per\u00f9.\n24.01 Always Ready La Paz - Universitario Lima 0:3\n24.01 Jorge Wilstermann Cochabamba - Sporting Cristal Lima 0:1\n28.01 Always Ready La Paz - Sporting Cristal Lima 1:4\n28.01 Jorge Wilstermann Cochabamba - Universitario Lima 0:0\n04.02 Jorge Wilstermann Cochabamba - Always Ready La Paz 3:0\n15.02 Universitario Lima - Sporting Cristal Lima 1:1\n19.02 Sporting Cristal Lima - Jorge Wilstermann Cochabamba 2:0\n22.02 Universitario Lima - Jorge Wilstermann Cochabamba 5:1\n24.02 Sporting Cristal Lima - Always Ready La Paz 1:1\n27.02 Universitario Lima - Always Ready La Paz 6:0\n02.03 Sporting Cristal Lima - Universitario Lima 2:2\n03.03 Always Ready La Paz - Jorge Wilstermann Cochabamba 0:1 tav\nAlways Ready La Paz\nGruppo 3 Cile, Ecuador.\n04.02 Emelec Guayaquil - Nacional Quito 0:0\n11.02 Nacional Quito - Universidad Cat\u00f3lica Santiago 2:1\n11.02 Emelec Guayaquil - Universidad de Chile Santiago 2:1\n18.02 Emelec Guayaquil - Universidad Cat\u00f3lica Santiago 1:2\n18.02 Nacional Quito - Universidad de Chile Santiago 3:1\n21.02 Universidad Cat\u00f3lica Santiago - Universidad de Chile Santiago del Cile 3:2\n24.02 Universidad Cat\u00f3lica Santiago - Nacional Quito 2:0\n24.02 Universidad de Chile Santiago - Emelec Guayaquil 0:0\n27.02 Universidad Cat\u00f3lica Santiago - Emelec Guayaquil 1:1\n27.02 Universidad de Chile Santiago - Nacional Quito 1:0\n02.03 Universidad de Chile Santiago - Universidad Cat\u00f3lica Santiago 1:2\n03.03 Nacional Quito - Emelec Guayaquil 0:1\nGruppo 4 Paraguay, Uruguay.\n02.02 Pe\u00f1arol Montevideo - Nacional Montevideo 1:0\n02.02 Guaran\u00ed Asunci\u00f3n - Libertad Asunci\u00f3n 2:0\n06.02 Nacional Montevideo - Guaran\u00ed Asunci\u00f3n 2:2\n07.02 Pe\u00f1arol Montevideo - Libertad Asunci\u00f3n 4:0\n10.02 Nacional Montevideo - Libertad Asunci\u00f3n 4:0\n12.02 Pe\u00f1arol Montevideo - Guaran\u00ed Asunci\u00f3n 2:0\n16.02 Libertad Asunci\u00f3n - Guaran\u00ed Asunci\u00f3n 1:1\n16.02 Nacional Montevideo - Pe\u00f1arol Montevideo 0:0\n20.02 Libertad Asunci\u00f3n - Pe\u00f1arol Montevideo 1:0\n21.02 Guaran\u00ed Asunci\u00f3n - Nacional Montevideo 2:1\n24.02 Guaran\u00ed Asunci\u00f3n - Pe\u00f1arol Montevideo 1:1\n25.02 Libertad Asunci\u00f3n - Nacional Montevideo 0:2\nGruppo 5 Brasile, Venezuela.\n21.01 Galicia Caracas - Portugu\u00e9s Caracas 2:0\n21.01 N\u00e1utico Recife - Palmeiras San Paolo 1:3\n27.01 Portugu\u00e9s Caracas - N\u00e1utico Recife 1:1\n31.01 Galicia Caracas - N\u00e1utico Recife 2:1\n04.02 Galicia Caracas - Palmeiras San Paolo 1:2\n07.02 Portugu\u00e9s Caracas - Palmeiras San Paolo 1:2\n11.02 N\u00e1utico Recife - Galicia Caracas 1:0\n14.02 N\u00e1utico Recife - Portugu\u00e9s Caracas 3:2\n18.02 Palmeiras San Paolo - Galicia Caracas 2:0\n22.02 Palmeiras San Paolo - Portugu\u00e9s Caracas 3:0\n03.03 Palmeiras San Paolo - N\u00e1utico Recife 0:0\n03.03 Portugu\u00e9s Caracas - Galicia Caracas 1:0\nQuarti di finale.\nGruppo 1.\n14.03 Universitario Lima - Estudiantes La Plata 1:0\n21.03 Universitario Lima - Independiente Avellaneda 0:3\n28.03 Independiente Avellaneda - Estudiantes La Plata 1:2\n04.04 Estudiantes La Plata - Independiente Avellaneda 1:0\n09.04 Estudiantes La Plata - Universitario Lima 1:0\n11.04 Independiente Avellaneda - Universitario Lima 3:0\nGruppo 2.\n16.03 Portugu\u00e9s Caracas - Pe\u00f1arol Montevideo 0:3\n17.03 Emelec Guayaquil - Sporting Cristal Lima 0:2\n20.03 Emelec Guayaquil - Pe\u00f1arol Montevideo 0:1\n20.03 Portugu\u00e9s Caracas - Sporting Cristal Lima 1:1\n24.03 Emelec Guayaquil - Portugu\u00e9s Caracas 2:0\n25.03 Sporting Cristal Lima - Pe\u00f1arol Montevideo 0:0\n28.03 Sporting Cristal Lima - Portugu\u00e9s Caracas 2:0\n31.03 Pe\u00f1arol Montevideo - Portugu\u00e9s Caracas 4:0\n01.04 Sporting Cristal Lima - Emelec Guayaquil 1:1\n04.04 Pe\u00f1arol Montevideo - Emelec Guayaquil 1:0\n10.04 Pe\u00f1arol Montevideo - Sporting Cristal Lima 1:1\n10.04 Portugu\u00e9s Caracas - Emelec Guayaquil 2:0\nGruppo 3.\n13.03 Universidad Cat\u00f3lica Santiago - Guaran\u00ed Asunci\u00f3n 4:1\n17.03 Guaran\u00ed Asunci\u00f3n - Universidad Cat\u00f3lica Santiago 3:1\n21.03 Palmeiras San Paolo - Universidad Cat\u00f3lica Santiago 4:1\n24.03 Guaran\u00ed Asunci\u00f3n - Palmeiras San Paolo 2:0\n31.03 Universidad Cat\u00f3lica Santiago - Palmeiras San Paolo 0:1\n04.04 Palmeiras San Paolo - Guaran\u00ed Asunci\u00f3n 2:1\nSemifinali.\nEstudiantes La Plata - Racing Avellaneda 3:0 e 0:2, spareggio 1:1 \nPalmeiras San Paolo - Pe\u00f1arol Montevideo 1:0 e 2:1\nFinale.\nEstudiantes La Plata - Palmeiras San Paolo 2:1 e 1:3, spareggio 2:0\n2 maggio 1968 La Plata Estadio La Plata (?)\nEstudiantes La Plata - Palmeiras San Paolo 2:1\nArbitro: Marino (Uruguay)\nMarcatori: 0:1 Serv\u00edlio?, 1:1 Ver\u00f3n 83, 2:1 Flores 87\nClub Estudiantes de La Plata: Poletti, Fucceneco, Spadaro, Madero, Malbernat, Pacham\u00e9, Carlos Bilardo, Flores, Ribaudo (Lavezzi), Conigliaro, Ver\u00f3n.\nSociedade Esportiva Palmeiras: Valdir de Moraes, Geraldo da Silva, Baldochi, Osmar, Gilberto, Ademir da Gu\u00eda, Dud\u00fa, Suingue, Tup\u00e3zinho, Serv\u00edlio, Rinaldo.\n7 maggio 1968 San Paolo Est\u00e1dio do Pacaemb\u00fa (?)\nPalmeiras San Paolo - Estudiantes La Plata 3:1(1:0)\nArbitro: Massaro (Cile)\nMarcatori: 1:0 Tup\u00e3zinho 10, 2:0 Reinaldo 54, 3:0 Tup\u00e3zinho 68, 3:1 Ver\u00f3n 72\nSociedade Esportiva Palmeiras: Valdir de Moraes, Escalera, Baldochi, Osmar, Ferrari, Ademir da Gu\u00eda, Dud\u00fa, Serv\u00edlio (China), Tup\u00e3zinho, Rinaldo, Suingue.\nClub Estudiantes de La Plata: Poletti, Spadaro, Madero, Fucceneco, Pacham\u00e9, Malbernat, Carlos Bilardo, Ribaudo, Flores (Togneri), Conigliaro, Ver\u00f3n.\n16 maggio 1968 Montevideo Estadio Centenario (?)\nEstudiantes La Plata - Palmeiras San Paolo 2:0(1:0)\nArbitro: Orozco (Per\u00f9)\nMarcatori: 1:0 Ribaudo 13, 2:0 Ver\u00f3n 82\nClub Estudiantes de La Plata: Poletti, Aguirre Su\u00e1rez, Madero, Malbernat, Pacham\u00e9, Medina, Carlos Bilardo, Flores, Ribaudo, Conigliaro, Ver\u00f3n.\nSociedade Esportiva Palmeiras: Valdir de Moraes, Escalera, Baldochi, Osmar, Ademir da Gu\u00eda, Ferrari, Suingue, Dud\u00fa, Tup\u00e3zinho, Serv\u00edlio (China), Rinaldo."}
{"id": "1746599", "revid": "183483", "url": "https://it.wikipedia.org/wiki?curid=1746599", "title": "Theta Orionis", "text": ""}
{"id": "1746600", "revid": "465169", "url": "https://it.wikipedia.org/wiki?curid=1746600", "title": "My Love Is Your Love (singolo)", "text": "\"My Love Is Your Love\" \u00e8 un singolo del 1999 della cantante statunitense Whitney Houston, terzo singolo estratto dall'album omonimo."}
{"id": "1746601", "revid": "88740", "url": "https://it.wikipedia.org/wiki?curid=1746601", "title": "Otto Mueller", "text": "Biografia.\nFiglio di un ufficiale tedesco e di una donna di etnia sinti, la personalit\u00e0 artistica di Otto M\u00fcller sar\u00e0 marcata dalla fuga dal mondo rigido di suo padre verso l'universo appassionato di sua madre. Pittore della scuola \u201cDie Br\u00fccke\u201d, precursore dell'espressionismo in Germania, seguir\u00e0 le tracce del mondo roman\u00ed, che ispira la gran parte delle sue opere."}
{"id": "1746605", "revid": "36426", "url": "https://it.wikipedia.org/wiki?curid=1746605", "title": "Caserma Italia", "text": "La caserma Italia \u00e8 un complesso architettonico, un tempo ad uso militare, situato in via Giuseppe Garibaldi n\u00ba 247 ad Arezzo.\nStoria.\nAlla met\u00e0 degli anni trenta i vertici della Milizia nazionale ed il prefetto di Arezzo decidono di costruire una nuova caserma in luogo dei fatiscenti locali della caserma del generale Gandolfo, anticamente convento dello Spirito Santo.\nL'edificio nacque dal progetto redatto dall'ingegner Dontato Bizzelli e dall'ingegner Perugini assieme ai neolaureati architetti Cini e Martelli, dopo che nell'area era stato abbattuto (a sua volta) l'ex convento che ospitava l'ordine delle Clarisse, (soppresso nel 1849 con il loro trasferimento in un'altra sede) e fu completato nel 1933.\nEsso prevede due distinti corpi: il principale destinato al comando e quello sul retro alle camerate. La demolizione degli antichi locali - \"oscuri e malsani, non degni n\u00e9 del tempo di Mussolini, n\u00e9 della Guardia Armata della Rivoluzione Fascista\", come si legge in \"Architettura\" del 1939 - viene avviata nel luglio 1937 e i lavori di costruzione sono eseguiti con grande celerit\u00e0. Il corpo del comando viene inaugurato nel novembre del 1939 mentre la palazzina delle camerate e dei servizi (un edificio compatto di quattro piani, con un fronte di 45 metri, porticato verso il giardino interno) non viene realizzata.\nDopo l'apertura di questa prima caserma, tra il 1937 e il 1939, segu\u00ec la costruzione di un ulteriore edificio (il complesso, infatti, \u00e8 formato da diverse strutture pi\u00f9 o meno recenti), quello della 96\u00aa Legione ordinaria CC.NN. \"Francesco Petrarca\", mentre, nel 1938, fu la volta della caserma dell'87\u00ba reggimento Friuli. Nella seconda met\u00e0 del Novecento il complesso aveva ospitato il 225\u00ba Reggimento fanteria \"Arezzo\", poi sostituito nel 1992 dal 121\u00ba Reggimento fanteria \"Macerata\", che ha poi chiuso i battenti.\nFino all'inizio degli anni novanta, la caserma ha ospitato gli uffici amministrativi della Legione Francesco Petrarca.\nNell'ambito della pi\u00f9 generale ristrutturazione degli immobili militari in Toscana, la caserma \u00e8 stata venduta all'amministrazione comunale e oggi \u00e8 sede di un parcheggio, dello Sportello Unico del Comune di Arezzo oltre che di associazioni, scuole superiori e dell'Universit\u00e0 della terza et\u00e0 ed infine della Casa delle Culture nella ex cappella delle caserme.\nDescrizione.\nUbicazione.\nL'edificio sorge all'interno della citt\u00e0 murata, in un'area altimetricamente dominante rispetto al tessuto circostante: il fronte concavo e porticato si dispone a seguire l'andamento curvilineo di via Garibaldi, principale asse di collegamento tra la centrale piazza del Popolo e la porta nord. La caserma \u00e8 situata in un'area destinata a residenza e attrezzature militari (verso nord sono situate rispettivamente la caserma Piave, ora in completo stato di abbandono, e il carcere circondariale); il lotto su cui insiste \u00e8 delimitato a nord dall'alberata piazza Ghibellina e da via Brava mentre a ovest sono situate strutture in muratura e prefabbricate adibite a depositi militari.\nL'area di pertinenza, delimitata a sud dal corpo a L dell'edificio del comando, \u00e8 occupata in parte da un giardino alberato con spartiture geometriche.\nEsterno.\nL'edificio presenta un impianto e una volumetria compatte, sviluppate su tre piani fuori terra e fortemente connotate dall'andamento curvilineo, concavo in facciata e convesso sul retro, dei due fronti a sviluppo longitudinale. Il linguaggio, informato ad un razionalismo classicheggiante che occhieggia visibilmente al vicino palazzo del Governo di Michelucci, presenta toni aulici nel fronte di rappresentanza, decisamente dimessi in quelli secondari. La facciata principale, allineata al filo degli edifici adiacenti, \u00e8 caratterizzata da un ampio impaginato in cui la superficie muraria \u00e8 dominante rispetto alle aperture: tale impaginato \u00e8 connotato al piano terra da un portico con undici fornici archivoltati (con pilastri e ghiera in pietra calcare lavorata a punta) e volte a crociera, al primo piano da una serie di finestre rettangolari in asse con le sottostanti arcate e all'ultimo da finestre quadrate di minori dimensioni (riquadrate in travertino come le sottostanti) suddivise in due gruppi di quattro, cos\u00ec da lasciare al centro un'ampia campitura murata; la fascia dell'attico \u00e8 caratterizzata da una serie di feritoie e di buche pontaie, nelle quali sono inseriti i travicelli in legni del sottogronda. Il fronte sul giardino interno presenta un portale centrale archivoltato e una serie di porte finestre e finestre rettangolari ai piano primo e secondo; l'ala laterale si sviluppa su due livelli e presenta un disegno diverso, data la destinazione a magazzino.\nInterno.\nPer quanto concerne l'interno, dal portale sulla via Garibaldi, in asse con l'archivolto centrale del portico, si accede a un atrio centrale, comunicante direttamente col retro, e al vano scale, dominato da una scala a sbalzo con tre rampe rettilinee e gradini in calcare: al piano terra sono situati locali ampi e di notevole altezza; al piano primo un corridoio a sviluppo longitudinale, finestrato verso il giardino interno, segue l'andamento curvilineo del fronte e conduce agli ex uffici del comando; al piano superiore tale ordine si inverte (il corridoio curvilineo si apre sulla via Garidaldi) e i locali sono destinati alle due residenze degli ufficiali.\nPer quanto concerne le opere decorative, al centro della facciata era presente un bassorilievo in terracotta, opera dello scultore fiorentino Mario Moschi, distrutto nell'immediato dopoguerra.\nFortuna critica.\nL'opera \u00e8 valutata positivamente dalla critica dell'epoca: il progetto, moderno nelle linee architettoniche e senza inutile fasto, piace per la sua semplicit\u00e0 e schiettezza, insieme moderna e ben toscana. In particolare sulle pagine della rivista \"Architettura\" ne vengono lodate l'adattamento ai principi autarchici e il proporzionamento delle aperture in facciata, particolarmente legato allo spirito di tutti i modelli dell'edilizia del cinquecento aretino. Nel dopoguerra non si rintraccia alcun giudizio: unica eccezione la recente annotazione del Cozzi (1994) che giustamente ne evidenzia la dipendenza dal modello tipologico del limitrofo palazzo del Governo di Michelucci."}
{"id": "1746606", "revid": "1543377", "url": "https://it.wikipedia.org/wiki?curid=1746606", "title": "Stefano Pascucci", "text": "Carriera.\nPallavolista.\nRobur Ravenna.\nDal 1983 al 1989, Pascucci milita nella Robur di Ravenna, in serie A1.\nMessaggero Ravenna.\nNel 1990, il Gruppo Ferruzzi acquista la Robur, che assume ora il nome di Messaggero Ravenna. Pascucci far\u00e0 parte di questa squadra solo nella stagione 1990-1991, riuscendo per\u00f2 a conquistare uno scudetto e una Coppa Italia.\nAltre squadre.\nDalla stagione 1991-1992 fino al momento del ritiro, Pascucci vivr\u00e0 altre due brevi esperienze con le squadre di Padova e Forl\u00ec.\nAllenatore.\nRobur Ravenna.\nEsordisce come allenatore della Robur Ravenna nella stagione 2004-2005, vincendo subito il campionato di serie C. L'anno seguente conduce la formazione ravennate a un passo dai play-off della serie B2.\nForis Index Conselice.\nA maggio 2006 viene ingaggiato dalla Foris Index Conselice, squadra che milita in serie B2. Pascucci guida i Conselicesi fino ai play-off, nei quali sconfiggono l'Alisea Capacitas San Don\u00e0, conquistando cos\u00ec la promozione in B1."}
{"id": "1746610", "revid": "74801", "url": "https://it.wikipedia.org/wiki?curid=1746610", "title": "Augusta di Cambridge", "text": "Infanzia.\nLa principessa Augusta nacque il 19 luglio 1822 nel Palazzo di Montbrillant ad Hannover. Suo padre era il Principe Adolfo, Duca di Cambridge, settimo figlio maschio di re Giorgio III del Regno Unito e di Carlotta di Meclemburgo-Strelitz. Sua madre era la Principessa Augusta d'Assia-Kassel. La giovane principessa fu battezzata in quello stesso luogo il 16 agosto 1822 dal Rev. Edward Curtis Kemp, cappellano dell'ambasciatore britannico alla Corte di Berlino, The Rt. Hon. Sir George Rose.\nTre dei suoi padrini erano presenti al battesimo:\nI rimanti padrini e madrine non erano presenti, rappresentati per procura:\nLa principessa Augusta trascorse i primi anni della sua vita ad Hannover, dove il padre era vicer\u00e9 in nome del fratello re Giorgio IV.\nLa principessa Augusta aveva un fratello, il Principe Giorgio, poi Duca di Cambridge, e una sorella, la Principessa Maria Adelaide, poi Duchessa di Teck. Come tale, la principessa Augusta era una cugina di primo grado della Regina Vittoria e zia di Mary di Teck, poi consorte di re Giorgio V.\nMatrimonio.\nIl 28 giugno 1843 la principessa Augusta spos\u00f2 suo cugino, Federico Guglielmo di Meclemburgo-Strelitz, a Buckingham Palace a Londra (i due erano anche cugini di secondo grado da parte dei loro padri). Dopo il matrimonio, Augusta divent\u00f2 S.A.R. la Granduchessa ereditaria di Meclemburgo-Strelitz e, il 6 settembre 1860, S.A.R. la Granduchessa di Meclemburgo-Strelitz in seguito alla morte di suo suocero.\nDal matrimonio con Federico Guglielmo nacquero due figli:\nUltimi anni e morte.\nAnche se trascorse gran parte della sua vita adulta in Germania, la Granduchessa Augusta mantenne stretti legami personali con la famiglia reale britannica. Visitava frequentemente la madre, la Duchessa di Cambridge, nei suoi appartamenti a Kensington Palace.\nDopo la morte della madre nel 1889, la Granduchessa acquist\u00f2 una casa a Londra, dove trascorse una parte dell'anno, fino in et\u00e0 avanzata, quando gli era impossibile viaggiare all'estero.\nVenne consultata per i preparativi del matrimonio tra re Edoardo VII e Alessandra di Danimarca, per l'abbigliamento e l'etichetta, in quanto fu presente all'incoronazione di re Guglielmo IV e a quella della regina Vittoria, per le quali non esistevano descrizioni scritte.\nEra particolarmente affezionata a sua nipote, la futura regina Mary. Tuttavia, la vecchiaia le imped\u00ec di partecipare all'incoronazione di re Giorgio V e della regina Mary all'Abbazia di Westminster il 22 giugno 1911.\nIn seguito allo scoppio della prima guerra mondiale, il governo britannico sospese la pensione che riceveva come membro della famiglia reale britannica. Durante la guerra, l'ambasciata svedese passava lettere scritte della regina a sua zia, che viveva ancora in Germania.\nAugusta mor\u00ec il 5 dicembre 1916, a Neustrelitz e fu sepolta a Mirow. Come nipote pi\u00f9 longeva di re Giorgio III, con la sua morte si estinse definitivamente il ramo britannico della Casa di Hannover."}
{"id": "1746613", "revid": "305330", "url": "https://it.wikipedia.org/wiki?curid=1746613", "title": "Chroococcus", "text": "Chroococcus \u00e8 un genere di Cyanobacteria (chiamati impropriamente \"alghe azzurre\") della famiglia Croococcacee cui appartengono una cinquantina di specie d'acqua dolce (per lo pi\u00f9 planctoniche) e subaeree, tutte formate da colonie di 4 cellule o suoi multipli, racchiuse in guaine scolorate stratificate o omogenee.\nLa riproduzione vegetativa avviene per divisione secondo i tre piani dello spazio."}
{"id": "1746614", "revid": "63436", "url": "https://it.wikipedia.org/wiki?curid=1746614", "title": "Varrone Reatino", "text": ""}
{"id": "1746615", "revid": "1005847", "url": "https://it.wikipedia.org/wiki?curid=1746615", "title": "Riksforsamlingen", "text": "Il Riksforsamlingen fu l'assemblea istituita in Norvegia nel 1814 col compito di redigere una Costituzione; formata da delegati provenienti da tutto il Paese, aveva sede a Eidsvoll, da cui il nome di \"Eidsvollsmennene\" (\"\"Uomini di Eidsvoll\") per indicare i suoi componenti.\nLa Costituzione (\"Norges Grunnlov\"\") fu approvata dall'assemblea il 16 maggio 1814 e venne promulgata il giorno successivo; il 17 maggio sarebbe poi divenuta Festa nazionale norvegese.\nStoria.\nForzato all'inizio del 1814 a firmare la pace di Kiel come alleato della Francia nella fase finale delle Guerre napoleoniche, il re di Danimarca-Norvegia dovette cedere la Norvegia al re di Svezia. I norvegesi, non consultati, obiettarono alla cessione reale. Il vicer\u00e9 di Danimarca-Norvegia, Christian Frederik, capeggi\u00f2 un'insurrezione e convoc\u00f2 un'assemblea costituente a Eidsvoll. La Costituzione norvegese del 17 maggio formalizz\u00f2 l'indipendenza norvegese dopo quasi 400 anni di unione con la Danimarca. Lo stesso giorno, Christian Frederik fu eletto re di Norvegia.\nSuccessivamente la Svezia invase la Norvegia: dopo una campagna di due settimane, il conflitto si concluse con la firma di un trattato di pace (la Convenzione di Moss). Il re Christian Frederik fu costretto ad abdicare, ma la Norvegia rimase di fatto indipendente e mantenne la sua Costituzione con i soli emendamenti necessari per entrare a far parte del regno di Svezia-Norvegia. Il 4 novembre lo Storting emend\u00f2 la Costituzione e proclam\u00f2 re di Norvegia Carlo XIII di Svezia.\nSebbene i due stati mantenessero separati i loro governi e le loro istituzioni, eccetto per il re e la politica estera, il malcontento norvegese per questa situazione forzata continu\u00f2 a crescere. Nel 1905 l'unione fu pacificamente conclusa, dando alla Norvegia la piena indipendenza."}
{"id": "1746621", "revid": "228587", "url": "https://it.wikipedia.org/wiki?curid=1746621", "title": "Robert Arnauld d'Andilly", "text": "Appartenente alla nobile famiglia degli Arnauld era il primogenito dei dieci figli sopravvissuti di Antoine Arnauld (1560-1619) e fratello della badessa di Port-Royal Ang\u00e9lique Arnauld. Fu consigliere di Stato, specialista nelle questioni finanziarie, vicino a Maria de' Medici. Per l'eleganza del suo linguaggio \u00e8 considerato uno dei pi\u00f9 grandi poeti e scrittori francesi del XVII secolo.\nCredente cattolico, Arnauld ha avuto un ruolo importante nella storia del giansenismo, essendo stato uno dei \"Solitari\" di Port-Royal des Champs dove si ritir\u00f2 nel 1643. \nAppassionato di frutticoltura, ha avuto un ruolo significativo nello sviluppo dell'arte della potatura degli alberi da frutta."}
{"id": "1746623", "revid": "110157", "url": "https://it.wikipedia.org/wiki?curid=1746623", "title": "Alveringem", "text": "Alveringem \u00e8 un comune belga di abitanti, situato nella provincia fiamminga delle Fiandre Occidentali. \u00c8 il comune pi\u00f9 occidentale del Belgio.\nIl comune comprende attualmente nove cittadine rurali dette \"deelgemeentes\""}
{"id": "1746624", "revid": "15756", "url": "https://it.wikipedia.org/wiki?curid=1746624", "title": "Matrice CRUD", "text": "Nelle basi di dati e business process management, la matrice CRUD associa utenti e risorse, o loro aggregazioni, di un sistema informatico indicando i relativi privilegi di accesso per le operazioni di tipo CRUD.\nDescrizione.\nSi tratta di una tabella a doppia entrata che riporta le risorse e gli utenti, oppure i profili utente che raccolgono pi\u00f9 persone con gli stessi diritti di accesso.\nPer ogni coppia utente/risorsa indica se c'\u00e8 un privilegio di accesso e di che tipo (C, R, U, D). Se un utente accede in modalit\u00e0 \"Create\", \"Delete\" o \"Update\", chiaramente dispone di un accesso anche in modalit\u00e0 \"Read\" alla risorsa.\nGli utenti possono essere persone o applicazioni informatiche che accedono a una determinata risorsa. Possono essere definiti profili utente che condividono gli stessi privilegi di sistema, e collegare poi a questi profili i nomi delle singole utenze.\nAnche la risorsa informatica ammette una differente granularit\u00e0: pu\u00f2 essere un singolo campo (valore numerico o un \"file\"), una \"directory\" o una vista sui dati, l'insieme delle informazioni gestite con un certo applicativo o modulo del sistema informativo aziendale.\nUtente e risorsa informatica possono essere descritti con la specializzazione/generalizzazione di un numero arbitrario di entit\u00e0 padre-figlio, nell'ambito di uno schema Entit\u00e0-relazione. Gli oggetti godono della propriet\u00e0 dell'ereditariet\u00e0 e quindi hanno attributi e metodi di accesso dell'oggetto padre, oltre a poterne avere di propri.\nEsistono \"tool\" per l'amministrazione di sistema che permettono di gestire i privilegi di accesso (user, password e abilitazioni) mediante editor grafici. Semplicemente, per abilitare un'utenza il relativo oggetto viene collegato per trascinamento all'entit\u00e0 che porta il nome della risorsa da accedere.\nLa tavola CRUD si riferisce alle quattro funzionalit\u00e0 che devono essere implementate per poter considerare \"completa\":\nL'equivalente di una tavola CRUD \u00e8 utilizzato in presenza di database distribuiti, oppure di risorse condivise da pi\u00f9 di un utente. Nel caso dei \"database\", il DBMS ha il compito, fra gli altri, di gestire gli accessi.\nNel caso di una risorsa condivisa, il sistema operativo provvede alla gestione degli accessi: all'interno di una Intranet, sia nei sistemi Windows che Linux, \u00e8 possibile indicare fra le propriet\u00e0 di un file o di una cartella, gli utenti della rete abilitati, in una delle quattro modalit\u00e0 di accesso consentite.\nAnche le matrici RACI pu\u00f2 essere applicata per descrivere la relazione fra risorse umane e risorse informative, in termini di diversi livelli di privilegio: Responsible, Accountable, Consulted, Informed. \nQuesti livelli possono essere posti in abbinamento a quelli di una tavola CRUD: il responsabile esegue e assegna la attivit\u00e0 (\"Create\"), la persona informata prende visione senza poter eseguire modifiche (\"Read\"), il \"Consulted\" aiuta e collabora (\"Update\"), l'\"Accountable\" \u00e8 l'unico responsabile del risultato e quindi pu\u00f2 di contro anche determinare la cancellazione dell'attivit\u00e0 (\"Delete\")."}
{"id": "1746625", "revid": "767487", "url": "https://it.wikipedia.org/wiki?curid=1746625", "title": "I Learned from the Best", "text": "I Learned from the Best \u00e8 un singolo del 1999 della cantante statunitense Whitney Houston, quarto ed ultimo singolo estratto dall'album \"My Love Is Your Love\". Il brano \u00e8 stato scritto dalla nota compositrice Diane Warren.\nIl video, diretto da Kevin Bray, vede la Houston eseguire il brano durante un concerto. Il video \u00e8 stato girato a Colonia in Germania in uno stadio locale."}
{"id": "1746626", "revid": "767487", "url": "https://it.wikipedia.org/wiki?curid=1746626", "title": "The Cake Eaters - Le vie dell'amore", "text": "The Cake Eaters - Le vie dell'amore (\"The Cake Eaters\") \u00e8 un film del 2007, diretto da Mary Stuart Masterson.\nTrama.\nEasy, patriarca della famiglia Kimbrough e macellaio, \u00e8 in lutto per la recente perdita della moglie Ceci e tiene nascosta una relazione che dura da anni; il figlio minore Dwight, detto Beagle, lasciato a curare la madre malata, lavora nella mensa del liceo locale e dipinge per sfogare le sue emozioni; Guy, il figlio maggiore, \u00e8 stato lontano da casa per tre anni nel tentativo di realizzare il suo sogno di diventare una rock star a New York, fino al giorno in cui scopre del decesso della madre e di aver perso il suo funerale.\nMentre Guy torna a casa, le relazioni tra i personaggi cominciano a cambiare: Beagle inizia ad avvicinarsi a Georgia Kaminski, un'adolescente affetta da atassia di Friedreich che vuole sperimentare l'amore e il sesso prima che sia troppo tardi; la lunga relazione di Easy con Marg, l'eccentrica nonna di Georgia, viene alla luce, e Guy scopre che, durante la sua assenza, la fidanzata Stephanie si \u00e8 fatta una famiglia. Attraversando tutto questo, i Kimbrough e i Kaminski riescono a creare un nuovo inizio vincendo le loro maggiori paure.\nSignificato del titolo.\nIn un'intervista all\"'Austin Film Festival\" del 2007, lo sceneggiatore Jayce Bartok rispose, in merito al significato del titolo: \"\"Cake Eaters\" \u00e8 un termine con il quale sono cresciuto in Pennsylvania. Mia madre lo usava per indicare coloro che hanno le loro vite tracciate, che sono i pi\u00f9 vicini al successo... Ho pensato fosse una metafora interessante per questo gruppo di disadattati che comincia la storia alla ricerca dell'amore, cercando di superare il dolore, e alla fine... trovano la loro 'cake.' Trovano amore, felicit\u00e0, pace...\".\nUscita.\n\"The Cake Eaters\" fu trasmesso per la prima volta al \"Tribeca Film Festival\" il 29 aprile 2007, facendo poi il giro dei circuiti di film indipendenti e venendo presentato a vari festival cinematografici come il Woodstock Film Festival, il \"Lone Star International Film Festival\" e il \"Fort Lauderdale International Film Festival\". \u00c8 approdato in seguito al cinema il 13 marzo 2009 per breve tempo, uscendo in DVD la settimana successiva, il 24 marzo.\nCritica.\nRoger Ebert del \"Chicago Sun-Times\", dando tre su quattro stelle al film, elogi\u00f2 la Masterson per il suo buon debutto; Stephen Holden del \"New York Times\" lo giudic\u00f2 \"un piccolo insieme sovraffollato che viene portato a un livello pi\u00f9 profondo da una recitazione superiore\". Altri critici, come Rex Reed del \"New York Observer\", Bill Goodykoontz dell'\"Arizona Republic\" e V.A. Musetto del \"New York Post\" diedero una recensione positiva: in particolare, Musetto lament\u00f2 il fatto che ci fossero voluti due anni prima di vederlo approdare al cinema.\nTuttavia, alcune recensioni furono negative, come quelle di Erin Trahan del \"Boston Globe\", di Gary Goldstein del \"Los Angeles Times\" e di Aaron Hillis del \"Village Voice\". Goldstein, in particolare, \u00e8 stato aspramente critico su quello che definisce \"un dramma blando con un copione insignificante\"."}
{"id": "1746627", "revid": "767487", "url": "https://it.wikipedia.org/wiki?curid=1746627", "title": "Koksijde", "text": "Koksijde (in francese \"Coxyde\") \u00e8 un comune belga di 22.228 abitanti, situato nella provincia fiamminga delle Fiandre Occidentali."}
{"id": "1746629", "revid": "1573940", "url": "https://it.wikipedia.org/wiki?curid=1746629", "title": "Palazzo del Genio Civile (Arezzo)", "text": "Il Palazzo del Genio Civile \u00e8 un edificio situato in via Fra' Guittone 2-4 ad Arezzo.\nStoria.\nDopo l'incarico per la realizzazione del vasto complesso della Prefettura e della Questura, Giovanni Michelucci riceve quello per l'edificazione, in un lotto attiguo all'edificando palazzo del Governo, della sede del Genio civile, completando in tal modo la costruzione della nuova \"agor\u00e0\" aretina. Nel febbraio del 1937 il ministero dei Lavori pubblici decide di acquistare una porzione del terreno di Poggio al Sole per edificarvi la nuova sede degli uffici del Genio. L'incarico del progetto viene affidato a Michelucci il 28 febbraio del 1937: a seguito della stipula della convenzione (8.6.1937) l'architetto fiorentino avvia immediatamente una serie di studi, tutti informati al criterio di semplicit\u00e0 e funzionalit\u00e0 richieste dalla committenza: dopo aver ipotizzato un complesso ad \"L\" con un ampio porticato e una variante con il fronte rialzato a uso di torretta, nella primavera del 1938 Michelucci definisce la versione attuale, decisamente ridimensionata rispetto ai progetti precedenti. I lavori murari, eseguiti dalla Impresa costruzioni ferroviarie e meccaniche e dalla ditta SACFEM, vengono avviati celermente (disegni esecutivi elaborati dal Genio del 26.7.1938) e si concludono nell'ottobre del 1939 mentre le opere interne, gli impianti e gli infissi vengono messi in opera tra l'agosto del 1938 e l'ottobre del 1940: il collaudo dell'opera \u00e8 effettuato il 14 luglio del 1941. Alla fine degli anni cinquanta viene realizzata, su progetto dell'architetto Mercantini, la pensilina esterna per le auto in cemento armato.\nSono attualmente in corso lavori di ristrutturazione interna, necessari per la futura destinazione dell'immobile: ai piani terra e primo si troveranno gli uffici del Genio, mentre al piano secondo verranno collocati quelli del ministero dei Lavori pubblici.\nDescrizione.\nUbicazione.\nL'edificio sorge al margine sud occidentale della citt\u00e0 murata, in un'area a lieve pendenza che si configura come centro civico cittadino. Il palazzo, il cui impianto longitudinale si attesta parallelamente all'asse viario di via Fra' Guittone (ricavato sugli spalti delle mura), \u00e8 infatti affiancato a est dal complesso della Questura e della Prefettura, dal quale \u00e8 separato tramite un percorso interno ad uso privato. Il fronte principale, connotato da un portico tripartito, prospetta invece su uno slargo situato ad una quota sopraelevata rispetto alla sottostante via Testa: il marcato dislivello del terreno ha premesso pertanto di ricavare una sorta di piastra nella quale sono ricavati i garage per il Genio e per l'attiguo Palazzo del Governo. Il tessuto circostante \u00e8 caratterizzato da immobili residenziali, anch'essi edificati tra gli anni venti e quaranta.\nL'esterno.\nL'edificio \u00e8 caratterizzato da una pianta e una volumetria estremamente compatte, sviluppate su tre piani fuori terra, e \u00e8 situato su una sorta di ampio stilobate, scandito in angolo da una scala di accesso a pianta poligonale. Per quanto sia evidente il richiamo al lessico razional-classicista dell'attiguo palazzo del Governo, lo stile del palazzo del genio risulta estremamente semplificato, nell'impianto come nelle soluzioni formali: unica concessione all'aulicit\u00e0 il fronte principale, caratterizzato al piano terra da un portico a tre campate con cinque arcate a tutto sesto, al piano nobile da una teoria di sei finestre rettangolari e al secondo piano da tre finestre di dimensioni pi\u00f9 contenute, e connotato rispetto ai fianchi e al retro tramite il rivestimento in lastre di travertino. I fronti laterali, intonacati, sono caratterizzati da una teoria di quattordici finestre per piano, riquadrate in travertino.\nL'interno.\nL'interno risponde al medesimo lessico semplificato e propone un impianto longitudinale dove la hall di ingresso, situata all'estremit\u00e0 occidentale, immette in un lungo corridoio ai cui lati si dispongono gli uffici. Anche in questo caso l'unica concessione aulica si ha nel disegno dell'atrio, scandito da una serie di due e tre arcate a tutto sesto i cui pilastri sono rivestiti in marmo; al piano superiore tale disegno tripartito si riduce a una scansione di due semplici pilastri.\nFortuna critica.\nL'opera non \u00e8 menzionata in nessuna delle opere dedicate a Michelucci, neppure nella monografia di Belluzzi e Conforti, nella quale non gli \u00e8 neanche attribuita: ci\u00f2 fa ipotizzare in qualche modo una sorta di \"disconoscimento\" da parte dell'architetto, probabilmente insoddisfatto sia della versione finale del progetto, frutto in prevalenza della volont\u00e0 della committenza, che della realizzazione dell'opera."}
{"id": "1746632", "revid": "344646", "url": "https://it.wikipedia.org/wiki?curid=1746632", "title": "Robert Stirling", "text": "Biografia.\nRobert Stirling nacque nella fattoria di Cloag, vicino Methven, Perthshire, in Scozia, il terzo di otto figli. Egli eredit\u00f2 la passione di suo padre per l'ingegneria, ma studi\u00f2 teologia e divenne un ministro della Chiesa di Scozia, seconda carica della Laigh Kirk di Kilmarnock, nel 1816.\nPreoccupato dal pericolo che correvano i lavoratori delle miniere e delle fonderie, a causa delle macchine a vapore, che molto spesso esplodevano a causa della scarsa qualit\u00e0 delle caldaie di ferro disponibili al tempo, egli decise di migliorare le macchine ad aria calda nella speranza di fornire un'alternativa pi\u00f9 sicura. Egli invent\u00f2 quella che chiam\u00f2 \"heat economiser\", un apparecchio per sfruttare l'efficienza termica di una variet\u00e0 di processi, ottenendo nel 1816 un brevetto per esso e per un motore ad aria calda che incorporava tale dispositivo.\nIl motore ad aria calda di Stirling non poteva esplodere perch\u00e9 funzionava ad una pressione inferiore e non potevano esserci pericolose emissioni di vapore. Nel 1818 costru\u00ec una versione per l'uso pratico usata per pompare acqua da una cava.\nNel 1819 Stirling spos\u00f2 Jean Rankin, da cui ebbe sette figli, tra cui Patrick Stirling e James Stirling, entrambi ingegneri ferroviari.\nA Kilmarnock, collabor\u00f2 con un altro inventore, Thomas Morton, che forn\u00ec le attrezzature per le ricerche di Stirling. Entrambi si interessavano di astronomia e dopo aver imparato da Morton come molare le lenti, Stirling invent\u00f2 diversi strumenti ottici.\nRobert, insieme al fratello James, ingegnere, registr\u00f2 diversi altri brevetti per miglioramenti al motore Stirling di sua invenzione, e attorno al 1840 James ne costru\u00ec un grande esemplare, in scala commerciale, che forniva energia a tutti i macchinari della Dundee Foundry Company.\nIn una lettera del 1876, Robert Stirling riconobbe l'importanza della nuova invenzione di Henry Bessemer - il Convertitore Bessemer, per la produzione di acciaio di migliore qualit\u00e0 - che rese i motori a vapore pi\u00f9 sicuri e minacciava di rendere obsoleti quelli ad aria. Comunque, egli espresse la speranza che il nuovo acciaio potesse migliorare anche le prestazioni dei motori ad aria.\nStirling mor\u00ec a Galston.\nLe basi teoriche del motore Stirling, (poi descritte dal Ciclo Stirling), non poterono essere completamente comprese sino alla pubblicazione del lavoro di Sadi Carnot. Carnot formul\u00f2 (e pubblic\u00f2 nel 1825) una teoria generale sui motori termici: il ciclo di Carnot, di cui il ciclo Stirling \u00e8 una applicazione."}
{"id": "1746634", "revid": "21583", "url": "https://it.wikipedia.org/wiki?curid=1746634", "title": "Assemblea costituente (Norvegia)", "text": ""}
{"id": "1746635", "revid": "287204", "url": "https://it.wikipedia.org/wiki?curid=1746635", "title": "Helios G\u00f3mez", "text": "Biografia.\nMembro fondatore, promotore e primo presidente del Sindacato dei Disegnatori Professionisti di Barcellona, creato nell'estate 1936 per difendere la repubblica attraverso poster militanti, Helios G\u00f3mez fu uno dei rappresentanti pi\u00f9 emblematici del grafismo iberico della prima met\u00e0 del XX secolo. Fu allo stesso tempo un artista e pittore rivoluzionario, un anarco-comunista e un poeta.\nNato a Siviglia da un'antica famiglia gitana rurale e proletaria, conserv\u00f2 lungo la sua vita un forte sentimento identitario gitano e andaluso (i rom sono chiamati Gitani in Spagna). Negli anni '20 e '30 form\u00f2 la sua coscienza politica prima negli ambienti anarco - sindacalisti e libertari dei due grandi focolai anarchici della penisola iberica, Siviglia e Barcellona, poi grazie alle avanguardie europee nelle capitali dell'esilio: Parigi, Bruxelles, Amsterdam, Berlino, Vienna, Mosca e Leningrado.\nAdolescente, fece il suo apprendistato tecnico e politico come operaio pittore ceramista in una delle numerose fabbriche sivigliane, seguendo dei corsi alla Scuola di Arti e Mestieri della citt\u00e0, e milit\u00f2 nella Confederaci\u00f3n Nacional del Trabajo, organizzazione sindacale fondata nell'ottobre 1910 da alcuni gruppi e federazioni libertarie riuniti in congresso a Siviglia. Da allora la sua carriera di grafista per la stampa e per gli organi di sinistra contro la dittatura di Primo de Rivera e in favore della giustizia sociale, e in seguito contro il franchismo, costituiranno l'elemento fondamentale del suo impegno.\nRiconosciuto per i suoi disegni politici avanguardisti in bianco e nero, lavor\u00f2, espose e pubblic\u00f2 le sue opere a Madrid e in Catalogna, dove si stabil\u00ec nel 1926, poi nei luoghi dei suoi esili successivi, in seguito alle multiple espulsioni che lo obbligarono a cercare rifugio in Francia, Belgio, Paesi Bassi, Germania e URSS.\nCombattente sui fronti artistico e militare durante la guerra civile spagnola, fu commissario politico a Maiorca, Madrid e Andujar, poi miliziano alla cultura nella 26\u00aa divisione, \"columna Durruti\", e avrebbe arruolato un battaglione di cavalleria gitana.\nNel 1939 fu costretto a rifugiarsi in Francia: fece parte del mezzo milione di esiliati della Ritirada. Fu internato nei campi di concentramento in Francia e in Algeria francese dove fu deportato. Fuggendo le torture del campo di Djelfa, ottenne un salvacondotto per rientrare in Spagna nel maggio del 1942 e riprese il suo combattimento nella clandestinit\u00e0. Arrestato senza sentenza ne condanna, fu incarcerato per 8 anni alla prigione \"Mod\u00e8le\" di Barcellona e mor\u00ec poco dopo la liberazione.\nOpere.\nNel 1950 dipinse degli affreschi in omaggio ai prigionieri e alla loro santa patrona, patrona della citt\u00e0, la Verge de la Merc\u00e9, in una cella attigua alla prigione dei condannati a morte. La cella serv\u00ec da oratorio e ricevette il nome di Capilla Gitana (Cappella gitana) per il registro di ispirazione roman\u00ec che caratterizza tutti i personaggi rappresentati.\nQuest'opera- manifesto esiste ancora, anche se ricoperta e dunque in gran parte nascosta da uno strato di pittura applicata su pretesto di igiene dall'amministrazione penitenziaria negli anni '70 e '80. Pu\u00f2 ancora essere restaurata ma l'edificio panottico, simbolo della repressione, nonostante sia iscritto nel patrimonio architettonico di Barcellona, \u00e8 minacciato di demolizione dalla primavera 2007.\nQuesta sparizione significherebbe la definitiva perdita della Carpilla gitana. \u00c8 sullo sfondo di repressione degli anni franchisti e imbavagliato dalla censura che Helios G\u00f3mez cre\u00f2, nella solitudine e nella reclusione, contro il silenzio e la menzogna, questa opera rimasta ignorata fino alla sua scoperta alla fine del 2004.\nL'associazione culturale \"Helios Gomez\" fa grandi sforzi da anni per popolarizzare nel mondo intero l'opera ricca e multiforme di uno dei pi\u00f9 importanti artisti del popolo rom."}
{"id": "1746638", "revid": "767487", "url": "https://it.wikipedia.org/wiki?curid=1746638", "title": "Castel San Giovanni (Castel Ritaldi)", "text": "Castel San Giovanni \u00e8 una frazione del comune di Castel Ritaldi, in provincia di Perugia, situata a 4\u00a0km dal capoluogo e ad un'altitudine di 225 \nIl paese si trova nella pianura di Spoleto, in fondo alla Valle Umbra, tra i centri di Trevi e Campello.\nSecondo i dati del censimento del 2001, gli abitanti sono 259.\nStoria.\nIl castello fu costruito dal cardinale Egidio Albornoz con il nome di \"San Giovanni della Botonta\", nel 1376, e fu offerto in feudo ai Botontei. Nel 1400 arriv\u00f2 Foligno, con Ugolino III Trinci, mentre nel 1432 il podest\u00e0 Albertino da Castel S. Giovanni reggeva anche Pomonte e Collemancio.\nVi fu poi un periodo di contesa tra Trevi e Spoleto: dapprima, nel 1471 la bolla papale di Sisto IV pun\u00ec Spoleto, affidando il castello a Trevi: solo nel 1502 gli abitanti, allettati da promesse economiche, tornarono alla citt\u00e0 dell'Albornoz anche grazie all'aiuto del capitano di ventura Saccoccio. Altre guerre seguirono, fin quando nel 1520 fu definitivamente assegnato a Spoleto da Leone X, dietro pagamento di oltre 3.000 ducati.\nComune autonomo denominato fino al 1863 Castel San Giovanni e quindi Castel San Giovanni di Spoleto, divenne nel 1875 un paese appodiato al comune di Castel Ritaldi, tanto che la denominazione ufficiale fu, fino al 1927, comune di \"Castel Ritaldi e San Giovanni\"."}
{"id": "1746640", "revid": "767487", "url": "https://it.wikipedia.org/wiki?curid=1746640", "title": "Cutlass", "text": "Cutlass \u00e8 un cortometraggio del 2007 diretto da Kate Hudson, uscito il 16 ottobre 2007."}
{"id": "1746641", "revid": "110157", "url": "https://it.wikipedia.org/wiki?curid=1746641", "title": "Kriti II", "text": "La Kriti II \u00e8 una nave traghetto appartenente alla compagnia di navigazione greca Anek Lines.\nServizio.\nVarata nel 1979 in Giappone con il nome di \"New Yukari\", fu utilizzata insieme alla gemella \"New Suzuran\" su un collegamento tra Otaru e Tsuruga fino al 1996, quando le due navi furono acquistate dalla cretese Anek Lines. Sottoposta a lavori di rifacimento che ne aumentarono la capacit\u00e0 passeggeri e ribattezzata \"Kriti II\", entr\u00f2 in servizio l'anno dopo insieme alla gemella sulla linea Ancona - Corf\u00f9 - Igoumenitsa - Patrasso. Le due \"Kriti\" risultarono per\u00f2 meno competitive rispetto alle navi delle concorrenti Superfast Ferries e Minoan Lines, pi\u00f9 veloci e moderne, e furono quindi sostituite nel 2001 sulla loro linea dalle nuove \"Olympic Champion\" ed \"Hellenic Spirit\". La \"Kriti II\" pass\u00f2 quindi alla rotta Trieste - Igoumenitsa - Patrasso, venendo spostata, a partire dal 2002, sui collegamenti dal Pireo verso Heraklion.\nNel luglio 2006 fu impiegata in operazioni di evacuazione di cittadini svedesi e greci dal Libano, riprendendo poi il suo regolare servizio. Nell'ottobre 2007 fu impiegata nei collegamenti con l'Italia, partendo da Venezia per Igoumenitsa e Patrasso e alternando in seguito questa rotta con la tratta Pireo - Heraklion.\nNella notte tra il 19 ed il 20 novembre, mentre la nave si trovava a poche miglia da Patrasso, scoppi\u00f2 un incendio nel garage superiore. La nave riusc\u00ec a raggiungere autonomamente il porto, dove l'incendio fu domato e i passeggeri evacuati. Non ci furono feriti. La nave fu posta in disarmo a Syros.\nFu in seguito utilizzata saltuariamente nei collegamenti da e per Creta, sostituendo altre unit\u00e0 della Anek nei periodi di manutenzione di queste ultime. Nell'estate 2014 fu noleggiata ad Algerie Ferries, ma bloccata da problemi ai motori. Venne quindi mandata in cantiere per le riparazioni, venendo sostituita dalla \"Sophocles V.\".\nNel 2016 venne brevemente noleggiata da TTT Lines. Successivamente torn\u00f2 a essere impiegata nei collegamenti tra Pireo e Creta."}
{"id": "1746644", "revid": "228587", "url": "https://it.wikipedia.org/wiki?curid=1746644", "title": "Potenziale efficace", "text": "Il potenziale efficace \u00e8 un'espressione matematica che include il momento angolare nell'energia potenziale di un sistema dinamico. \u00c8 usato comunemente nel calcolo delle orbite di pianeti (sia nella meccanica newtoniana sia in quella relativistica), il potenziale efficace permette di ridurre le dimensioni del problema.\nDescrizione.\nUn modo di pensare questo concetto \u00e8 in termini di energia cinetica minima richiesta da un oggetto per uscire da un campo gravitazionale. Per un oggetto stazionario, l'energia minima equivale alla energia potenziale dell'oggetto, ma un corpo orbitante ha gi\u00e0 una certa quantit\u00e0 di energia cinetica. Quindi l'energia minima che dovrebbe acquisire il corpo per uscire da questo campo \u00e8 minore. \nPer esempio, si consideri una particella di massa \"m\" orbitante attorno ad un oggetto pi\u00f9 pesante di massa \"M\". Assumendo che possa essere usata la meccanica newtoniana, e che il moto della massa maggiore sia trascurabile, allora la conservazione dell'energia e del momento angolare d\u00e0 due costanti \"E\" e \"L\", che valgono\ndove\nSono necessarie solo due variabili, dato che il moto avviene su un piano. Sostituendo la seconda espressione nella prima e riordinando si ottiene\ndove\n\u00e8 il potenziale efficace. Come \u00e8 evidente dall'equazione qui sopra, l'originario problema in due variabili si \u00e8 ridotto ad un problema con una variabile. Per molte applicazioni, l'effettivo potenziale pu\u00f2 essere considerato esattamente come l'energia potenziale di un sistema unidimensionale: per esempio, un diagramma dell'energia usando il potenziale effettivo determina punti di rotazione e luoghi di equilibrio stabile e instabile.\nUn simile metodo pu\u00f2 essere usato in altre applicazioni."}
{"id": "1746646", "revid": "97917068", "url": "https://it.wikipedia.org/wiki?curid=1746646", "title": "Meeting Point di Firenze Nord", "text": "Il Meeting Point di Firenze Nord \u00e8 un centro incontri di Firenze situato in via Palagio degli Spini, poco distante dall'Aeroporto di Peretola, dal termine dell'Autostrada A11 e dall'imbocco di Firenze Nord del viadotto dell'Indiano.\nStoria.\nIl Meeting Point di Firenze Nord \u00e8 sorto nell'ambito degli interventi previsti per il grande Giubileo del 2000. Si tratta di un edificio destinato ad attivit\u00e0 di incontro, conferenze, uffici temporanei, sale riunioni, servizi di segreteria e dotato delle relative strutture di accoglienza e ristoro.\nL'intervento comprendente anche la sistemazione del verde dell'intera area ed un parcheggio attrezzato \u00e8 stato commissionato nel 1998, dal Comune di Firenze e dalla societ\u00e0 Autostrade S.p.A., al gruppo di progettisti costituito dagli architetti Fabrizio Rossi Prodi, Francesco Re e dall'ingegnere Fabio Terrosi in collaborazione con gli architetti Alfonso Stocchetti, Giacomo Pirazzoli, Marco Zucconi e Riccardo Gaggi. I lavori hanno avuto inizio nel 1999 e sono stati ultimati l'anno seguente. Nonostante la recente edificazione l'edificio \u00e8 gi\u00e0 in stato di semiabbandono (2008).\nArchitettura.\nLa struttura si articola in tre corpi indipendenti, ma collegati fra loro, flessibili nell'uso. Due blocchi a prevalente sviluppo longitudinale inglobati sotto la medesima falda di copertura sono affiancati da un percorso porticato a doppio volume che funge anche da percorso di collegamento pubblico tra la futura fermata della tramvia, il Checkpoint dei bus turistici e delle autolinee extraurbane, il parcheggio autovetture, e attraverso un sottopassaggio pedonale, fino all'aeroporto venendo a costituire una vera spina dei rapporti intermodali di questa area.\nL'edificio si sviluppa su due livelli, il piano terreno copre circa 800 m\u00b2, il piano primo circa 650 m\u00b2. I collegamenti verticali sono assicurati da tre gruppi scala in ferro e legno e due ascensori. Il piano interrato, di 450\u00a0m\u00b2 circa, \u00e8 destinato ad ospitare i volumi tecnici, i vani di servizio e i magazzini di deposito.\nL'edificio \u00e8 realizzato con struttura in cemento armato e muratura in laterizio a cassa vuota con rivestimento esterno in lastre di pietraforte di 3\u00a0cm di spessore murate a collante con zanche di ritegno superiori poste in opera a filari a correre di 38\u00a0cm con pezzature da 20, 40 e 65\u00a0cm. Le cimase sono della stessa pietraforte. I pannelli di rivestimento dei fronti corti e gli infissi del ponte sono pure in legno Doussier Africa con vetrocamera.\nLa copertura piana \u00e8 in legno lamellare abete trattato con macchiatura simile al Doussier e pannelli rivestiti in rame. Il lucernario sopra il bar \u00e8 costituito da travi in legno lamellare con soprastante ossatura in profilati di alluminio a taglio termico e tamponamento in vetrocamera. Il ponte a struttura in acciaio posto in posizione centrale a collegamento dei due blocchi, contiene l'ingresso principale.\nCompletano l'intervento la realizzazione di un parcheggio per 389 posti autovetture, realizzato in materiali filtranti, dotato di alberature, che integra quello gi\u00e0 esistente sul lato opposto dell'ingresso della A11 ed una stazione per le autolinee extraurbane. Le fasce perimetrali dell'area sono sistemate a verde, prevedendo una piantumazione di essenze pi\u00f9 copiosa in fregio all'autostrada.\nL'area situata in adiacenza alla rete ferroviaria e alla linea della tramvia veloce consentir\u00e0 di sviluppare in tempi successivi la vocazione scambiatrice del parcheggio stesso, facendolo diventare un'area intermodale, in grado di immettere turisti e visitatori su ferro, permettendo di lasciare il mezzo di trasporto privato per proseguire su mezzo pubblico."}
{"id": "1746652", "revid": "1305772", "url": "https://it.wikipedia.org/wiki?curid=1746652", "title": "Palazzo del Governo (Arezzo)", "text": "Il palazzo del Governo \u00e8 un edificio situato tra piazza Poggio del Sole 1 e via Fra' Guittone 4- 8 ad Arezzo.\nStoria.\nAlla met\u00e0 degli anni trenta l'allora Prefetto di Arezzo, Stefano Podest\u00e0, incarica Giovanni Michelucci di progettare una nuova sede per il governo cittadino. Il terreno viene individuato nell'area strategica di Poggio del Sole, collocata all'interno delle mura e in prossimit\u00e0 della stazione ferroviaria. Michelucci elabora il progetto generale nella primavera del 1937: altri disegni esecutivi vengono consegnati alla committenza in fasi diverse, tra l'agosto ed il settembre del 1937 ed il gennaio del 1938. I lavoratori procedono per tre blocchi distinti, corrispondenti rispettivamente al fabbricato questura, a quello della prefettura ed infine al salone. A seguito di un incidente sul cantiere, i lavori vengono interrotti e il direttore dei lavori richiede la riunione di una commissione per la constatazione dello stato di maturazione delle fondazioni. I lavori vengono ripresi nel marzo del 1938 e nell'aprile dello stesso anno sono quasi gettati i solai della Prefettura e del Salone. Il palazzo \u00e8 inaugurato alla fine del 1939.\nDurante la guerra viene pressoch\u00e9 distrutto il salone delle feste, ricostruito su disegni originali nel 1947, e le statue in facciata sono danneggiate (le due distrutte vengono rimodellate dallo scultore Giovanni Bianchi.)\nNell'immediato dopoguerra la scultura commemorativa del giardino viene sostituita con il \"Monumento al partigiano\" di B.Giorgi.\nDescrizione.\nUbicazione.\nIl palazzo \u00e8 situato all'estremit\u00e0 sud occidentale della citt\u00e0 murata, all'apice di una collinetta naturale concepita come una vera e propria acropoli amministrativa (oltre alla Prefettura ed alla Questura vi \u00e8 infatti collocata anche la sede del Genio Civile). Grazie a tale collocazione, l'edificio si configura come un chiaro segnale di riferimento nel circostante tessuto cittadino e assume un'immagine particolarmente maestosa, enfatizzata dal fronte meridionale ad esedra, se visto dalla stazione.\nIl complesso si articola nei tre diversi corpi della Prefettura, della Questura e del Salone delle feste - collegati ma distinti per volumetria, lessico e uso dei materiali - distribuiti all'interno di un lotto irregolare, delimitato a nord dalla sede del Genio Civile, a occidente da via Fra' Guittone, sulla quale si articola il lungo fronte della Questura, e a sud dalla piazza di Poggio del Sole, dominata dal fronte concavo e porticato della Prefettura. In tale piazza \u00e8 stato ricavato un giardino a pianta triangolare al cui centro \u00e8 disegnato un percorso pedonale, lievemente disassato rispetto al fornice centrale d'accesso, dominato dalla scultura bronzea del Monumento al Partigiano.\nIl complesso si compone di tre diversi nuclei: la Prefettura, fondale aulico della piazza di Poggio del Sole, la Questura, che si sviluppa lungo via Fra' Guittone e, sul retro, la Sala delle Feste. I tre edifici, collegati tra loro e caratterizzati dalla volumetria estremamente compatta e dall'impianto curvilineo, sono uniformati dal lessico classicamente razionalista ma si differenziano sia per l'uso dei materiali che per la differente rilevanza dell'apparato decorativo: il palazzo della Prefettura ha muratura in mattoni e decorazioni in travertino, la Sala delle Feste e la Questura sono semplicemente intonacate (la seconda ha una maggior ricercatezza negli interni).\nPrefettura.\nSviluppato su quattro piani fuori terra pi\u00f9 uno seminterrato, il palazzo presenta una pianta rettangolare a andamento curvilineo e un fronte principale a esedra. La facciata \u00e8 scandita orizzontalmente tramite quattro differenti ordini e \u00e8 caratterizzata dal calibrato equilibrio delle aperture ai vari piani: al piano terra una gradinata in travertino e un portico a nove fornici a tutto sesto ai quali corrispondono altrettante campate voltate a vela; al piano primo una balconata con una loggia dal ritmo serrato dove a ciascuna delle aperture (con cornici in travertino e sovrastante centina in mattoni) corrispondono retrostanti finestre; al piano secondo una semplice balconata, di ridotto spessore, con nove finestre corrispondenti agli archivolti del portico; all'ultimo piano un balcone punteggiato da otto statue 'palladiane' riquadra le retrostanti nove finestre, arretrate rispetto al filo della facciata. I due fronti laterali, anch'essi in mattoni, presentano aperture riquadrate in travertino mentre il retro, semplicemente intonacato, \u00e8 caratterizzato dalle finestre centinate del vano scale, il cui volume funge da raccordo col salone delle Feste. Per quanto riguarda gli interni, dai tre fornici centrali del portico in facciata si accede ad una grande hall, dominata dalla grande scala di rappresentanza, uno degli elementi pi\u00f9 significativi dell'intero progetto: il vano scala, simmetrico e a pianta rettangolare, \u00e8 dominato da due rampe curvilinee e \u00e8 caratterizzato sui due lati maggiori da ballatoi con fornici archivoltati e su quelli brevi da una serie di tre finestre archivoltate che grazie all'effetto opalino del termolux e al profilo a feritoia rievocano le aperture delle costruzioni romaniche. La hall distribuisce, su tutti e quattro i piani, ad un corridoio centrale che ripropone longitudinalmente l'andamento concavo del fronte e conduce agli uffici: al piano seminterrato sono situati gli archivi, al piano terra sono collocati la sala della Protezione Civile e la portineria, al piano primo gli uffici amministrativi della Prefettura, al piano secondo quelli del Prefetto, del Capo di Gabinetto e le sale riunioni e al terzo l'appartamento di rappresentanza del Prefetto.\nSalone delle Feste.\nDalla hall della Prefettura si accede al Salone delle Feste, caratterizzato da una pianta a campana e concepito da Michelucci come un vero e proprio teatrino. Il volume, traslato verso oriente rispetto all'asse centrale del vano scale, \u00e8 caratterizzato dall'estrema compattezza dell'impianto e dalla semplicit\u00e0 del fronte - continuo e curvilineo, con poche e semplificate finestre e luci sovrastanti - alla quale fa da contrappunto la raffinatezza degli interni: una sorta di deambulatorio perimetrale, scandito da una teoria di 23 arcate a tutto sesto, definisce lo spazio e inquadra il fondale concavo in cui \u00e8 collocata la tribuna-palcoscenico; al livello superiore il portico si trasforma in loggia balconata, sempre a fornici archivoltati, sovrastata da un attico con semplici luci rettangolari. Il fronte esterno del salone prospetta, sul lato settentrionale, su un terrazzamento rialzato al quale si accede tramite una scala in travertino: sfruttando il taglio diagonale del lato dell'edificio confinante, il progettista ha qui realizzato un naturale luogo scenico all'aperto con accesso diretto alla sala, oggi in cattivo stato di conservazione.\nQuestura.\nCostituisce un corpo indipendente, con accesso da via Fra' Guittone, il cui fronte rappresenta la naturale prosecuzione della facciata curvilinea del Palazzo del Governo, rispetto alla quale propone un lessico semplificato nella forma come nei materiali. Il fronte principale verso occidente \u00e8 caratterizzato da un lieve scarto, al quale corrisponde una maggior profondit\u00e0 all'interno, e \u00e8 scandito su quattro livelli dal semplice impaginato delle finestre rettangolari riquadrate in travertino (nove per piano nel corpo a maggior profondit\u00e0, cinque nell'altro). Dal portale in travertino, situato all'estremit\u00e0 sinistra della facciata, si accede a un centrale corridoio - che ripropone per tutta la lunghezza dell'edificio l'andamento concavo del fronte - dal quale si accede al doppio corpo degli uffici: due vani scale situati all'estremit\u00e0 conducono ai vari piani. Al piano terra e primo sono situati i servizi per il pubblico, al secondo gli uffici del Questore e al terzo la centrale telecomunicazioni.\nSe si esclude la ricostruzione dei danni bellici, l'edificio non ha conosciuto rilevanti interventi strutturali: ci\u00f2 sta a dimostrare, a circa sessant'anni dall'esecuzione, che tale architettura \u00e8 stata realizzata a regola d'arte e che alla qualit\u00e0 lessicale fa riscontro una non meno convincente qualit\u00e0 costruttiva. La sala di rappresentanza al primo piano, ora destinata ad uffici amministrativi, \u00e8 stata frazionata in tre diversi vani: ci\u00f2 rende illeggibile il mosaico pavimentale in cotto raffigurante i tre momenti della vendemmia, della trebbiatura e della semina.\nI locali della Questura sono stati progressivamente frazionati per esigenze di spazio, con pareti in cartongesso e elementi prefabbricati. Data l'insufficienza dei locali, gli uffici della Questura si sono di recente spostati in via Filippo Lippi, nell'area della Caserma della Polizia di Stato \"Dino Menci\".\nFortuna critica.\nIl Palazzo del Governo ha avuto un'eco immediata nella cultura architettonica dell'epoca e ha conosciuto successivamente, sorte questa comune alla maggior parte delle opere del periodo fascista, un lungo silenzio, pi\u00f9 ideologico che sostanziale, sino a recuperare la meritata attenzione a partire dagli anni ottanta. Dalle pagine della rivista da lui diretta, Marcello Piacentini saluta l'inaugurazione del Palazzo del Governo con toni entusiastici, riconoscendo in esso una\" \"tappa importante\"\" nell'evoluzione dell'architettura italiana: \"l'indirizzo che gi\u00e0 si veniva delineando nella Stazione di Firenze, questo indirizzo tutto toscano, schietto, essenziale noi ritroviamo oggi in questo bello e sereno edificio. Ma con quanta maggiore maturit\u00e0, e sicurezza e fantasia: e con quale miglior risultato! [...] \u00c8 questo un bel palazzo italiano, inequivocabilmente immaginato oggi, per i bisogni di oggi. Ha proporzioni equilibrate ed umane, spazi adeguati\". La sorte critica di quest'opera michelucciana \u00e8 stata recentemente sottolineata da Cresti (1993), secondo il quale \u00e8 probabile che le considerazioni di Piacentini abbiano contribuito, anche per reazione polemica, a condizionare in negativo i coevi e successivi giudizi su questa realizzazione superficialmente aggettivata come 'classica' e 'palladiana' e solo di recente riproposta all'attenzione e rilanciata alla esegesi di indirizzo post-moderno.\nIn epoca pi\u00f9 recente la critica, oltre a concordare unanimemente sul valore del recupero della memoria storica locale operata dal progettista - si veda in particolare il richiamo alle statue in facciata dell'aretino Palazzo Albergotti ed alla concavit\u00e0 del fronte del vicino convento olivetano - ne ha sottolineato sia il valore di segno nel paesaggio urbano che il lessico architettonico: Cozzi e Conforti (1994, 1990) infatti ne rilevano la dimensione paesistica avvalorata e estesa alla piazza antistante e il disegno della facciata concava, sorta di gnomone issato su un podio gradonato che proietta la persuasivit\u00e0 monumentale di una grande esedra fino alla stazione, mentre Godoli individua in quest'opera un tratto distintivo del classicismo sui generis di Michelucci: pur assumendone la sintassi, e rigettandone il lessico, egli appare infatti padrone della variazione della regola, svuotando il linguaggio rigidamente istituzionalizzato della retorica di regime. Per Cresti (1993) l'edificio merita inoltre un ripensamento: apparso inizialmente come il prodotto di un momento di involuzione e di ripiegamento dopo la Stazione di Firenze, appare oggi come una delle tappe iniziali del percorso intrapreso da Michelucci alla ricerca di un'architettura e di uno spazio conformati da un linguaggio costruttivo tradizionale; un percorso coraggioso, di precoce orientamento neoromantico, compiuto attraverso le esortazioni creative della cultura autoctona e delle potenzialit\u00e0 evocative dei luoghi."}
{"id": "1746654", "revid": "110157", "url": "https://it.wikipedia.org/wiki?curid=1746654", "title": "Bredene", "text": "Bredene \u00e8 un comune belga di 16.496 abitanti, situato nella provincia fiamminga delle Fiandre Occidentali."}
{"id": "1746659", "revid": "1305772", "url": "https://it.wikipedia.org/wiki?curid=1746659", "title": "De Haan", "text": "De Haan \u00e8 un comune belga di 12.473 abitanti, situato nella provincia fiamminga delle Fiandre Occidentali."}
{"id": "1746661", "revid": "1310927", "url": "https://it.wikipedia.org/wiki?curid=1746661", "title": "Paksi Sportegyes\u00fclet", "text": "Il Paksi SE (nome completo \"Paksi Sportegyes\u00fclet\"), meglio noto come Paks \u00e8 una societ\u00e0 calcistica ungherese con sede a Paks. Milita nella \"NB I\", la massima serie del campionato ungherese. Il suo miglior piazzamento, nella massima serie ungherese, resta il secondo posto, della stagione 2010-2011, con 56 punti, che gli fa spalancare, per la prima volta, le porte della Europa. Nell'Europa League 2011-2012 arriver\u00e0 al terzo turno di qualificazione, eliminato dagli scozzesi dell'Heart, dove aver passato i primi due turni vincendo su Santa Coloma e Troms\u00f8."}
{"id": "1746663", "revid": "1516566", "url": "https://it.wikipedia.org/wiki?curid=1746663", "title": "Gistel", "text": "Gistel \u00e8 un comune belga di 11.826 abitanti, situato nella provincia fiamminga delle Fiandre Occidentali. Un evento importante \u00e8 la processione di Godeleva martire. C'\u00e8 un convento di clausura in Gistel, detto \"Abdij Ten Putte\" (\"Abbazia del Pozzo\").\nNegli antichi documenti il nome di Gistel si trova anche nella forma \"Ghistelles\".\nStoria.\nSimboli.\nLo stemma del comune si blasona: \"di rosso, allo scaglione d'armellino\".\nLo stemma della citt\u00e0 \u00e8 stato adottato ufficialmente il 30 aprile 1838 e confermato il 3 dicembre 1984. Appariva gi\u00e0 su un sigillo della citt\u00e0 nel 1330. Esso deriva dallo stemma della famiglia De Ghistelles che deteneva il potere sul paese dal XII secolo. Queste insegne di famiglia sono note dal 1219 ma con uno scaglione d'argento che nel 1275 fu cambiato in uno di ermellino."}
{"id": "1746665", "revid": "938", "url": "https://it.wikipedia.org/wiki?curid=1746665", "title": "Stadio Luigi Ridolfi", "text": "L'Asics Firenze Marathon Stadium \"Luigi Ridolfi\" \u00e8 l'impianto sportivo di Firenze, progettato per l'atletica leggera, che in citt\u00e0 era rimasta orfana di un impianto importante da quando nel 1990 fu eliminata la pista dallo stadio Artemio Franchi.\nStoria.\nLo stadio, dedicato alla memoria del grande dirigente sportivo fiorentino Luigi Ridolfi Vay da Verrazzano, viene inaugurato nel 2001, e si presenta subito come un impianto moderno e funzionale alle esigenze per cui \u00e8 stato progettato; ospita alcuni importanti meeting di atletica leggera ed \u00e8 stato utilizzato dalla squadra di football americano cittadina per gli incontri casalinghi.\nDa diversi anni ormai, oltre ad essere luogo di importanti eventi atletici, costituisce il polo di allenamento degli arbitri di calcio AIA della sezione di Firenze.\nVi si sono giocati diversi Silver Bowl:\nIl 10 giugno 2021 ha ospitato il Golden Gala Pietro Mennea."}
{"id": "1746666", "revid": "767487", "url": "https://it.wikipedia.org/wiki?curid=1746666", "title": "Ichtegem", "text": "Ichtegem \u00e8 un comune belga di 13.929 abitanti, situato nella provincia fiamminga delle Fiandre Occidentali."}
{"id": "1746676", "revid": "767487", "url": "https://it.wikipedia.org/wiki?curid=1746676", "title": "Welcome to the Rileys", "text": "Welcome to the Rileys \u00e8 un film del 2010, diretto da Jake Scott.\nIl film \u00e8 stato presentato al Sundance Film Festival ed \u00e8 stato poi distribuito da Apparition il 29 ottobre 2010 negli Stati Uniti.\nTrama.\nDoug e Lois sono sconvolti dalla morte della loro figlia adolescente e i loro rapporti vanno di male in peggio, ma nella loro vita entrer\u00e0 presto Mallory, un'adolescente travagliata che lavora come lap dancer in uno strip club e che cercher\u00e0 di risollevare un po' la situazione della coppia, mentre Doug e Lois cercheranno di toglierla dalla cattiva strada."}
{"id": "1746678", "revid": "767487", "url": "https://it.wikipedia.org/wiki?curid=1746678", "title": "Middelkerke", "text": "Middelkerke \u00e8 un comune belga di 19.177 abitanti, situato nella provincia fiamminga delle Fiandre Occidentali."}
{"id": "1746680", "revid": "287204", "url": "https://it.wikipedia.org/wiki?curid=1746680", "title": "Stronetta", "text": "La Stronetta, o Rio Stronetta, \u00e8 un piccolo torrente situato in provincia del Verbano-Cusio-Ossola. \nIdronimo.\nDeve il suo nome al fatto che prima della piena del 1784, era un tutt'uno col torrente Strona, il quale invece di affluire nel Fiume Toce come ora, si gettava direttamente nel Lago Maggiore a Feriolo di Baveno.\nFino al 1600 era chiamata \"Tocetta\" (Tosetta).\nPercorso.\nDurante i secoli ha cambiato tracciato diverse volte nella piana alluvionale.\nOggi nasce sulle montagne prospicienti Gravellona Toce, a sud-est dell'abitato principale; ha un percorso breve e con un letto tortuoso. Viene alimentato da torrenti che scendono dal Mottarone e risorgive.\nNella piana alluvionale che attraversa, vaste aree sono state bonificate e trasformate a uso edilizio industriale (zona industriale di Gravellona Toce, Tecnoparco del Lago Maggiore a Fondotoce, frazione di Verbania); sfocia quindi nel Lago Maggiore percorrendo l'ultimo tratto nella Riserva naturale speciale di Fondo Toce.\nLa particolarit\u00e0 di questo piccolo torrente di elevato valore ambientale \u00e8 quella di scorrere lento, riparato da una folta vegetazione spondale di ontani, salici e cannuccia di palude; infatti \u00e8 spesso difficile individuarlo. Nel suo tratto terminale, in cui forma delle anse, sono presenti degli stagni e una conca di cava di sabbia \u00e8 stata trasformata in un laghetto di pesca sportiva.\nQualit\u00e0 delle acque.\nDa alcuni scarichi negli anni 1992-1995 si dice abbia subito lo sversamento di cianuri da parte della ditta Thermoselect, che operava vicino al suo corso."}
{"id": "1746683", "revid": "767487", "url": "https://it.wikipedia.org/wiki?curid=1746683", "title": "Oudenburg", "text": "Oudenburg \u00e8 un comune belga di 9.217 abitanti, situato nella provincia fiamminga delle Fiandre Occidentali."}
{"id": "1746685", "revid": "404338", "url": "https://it.wikipedia.org/wiki?curid=1746685", "title": "Rrom", "text": ""}
{"id": "1746688", "revid": "486946", "url": "https://it.wikipedia.org/wiki?curid=1746688", "title": "Rio Stronetta", "text": ""}
{"id": "1746690", "revid": "712828", "url": "https://it.wikipedia.org/wiki?curid=1746690", "title": "Personaggi di Zatch Bell!", "text": "Questo \u00e8 l'elenco dei personaggi della serie manga e anime \"Zatch Bell!\".\nProtagonisti.\nZatch Bell e Kiyo Takamine.\n e sono i protagonisti della serie. Zatch \u00e8 un bambino mamodo di sei anni, con il potere del fulmine. \u00c8 figlio del re mamodo Dauwan Bell, ma perse ogni suo ricordo delle sue origini a causa del suo fratello gemello Zeno, che, per invidia, gli cancell\u00f2 la memoria. Zatch \u00e8 un mamodo generoso, ma anche ingenuo e il suo coraggio talvolta gli fa compiere azioni imprudenti. Sulla Terra Zatch conosce Kiyo, un geniale studente liceale di 14 anni. I due uniscono le forze per affrontare la battaglia per determinare il re dei mamodo, e risultano infine la squadra vincente. Usano il libro degli incantesimi di color rosso. Zatch \u00e8 doppiato in giapponese da Ikue \u014ctani (ep. 1-139) e Konami Yoshida (ep. 140-150) e in italiano da Jolanda Granato. Kiyo \u00e8 doppiato in giapponese da Takahiro Sakurai e in italiano da Massimo Di Benedetto.\nTia e Megumi Oumi.\n \u00e8 una mamodo di sei anni, amica di Zatch, di cui \u00e8 innamorata. La sua compagna umana \u00e8 la pop star , che non combatte ma legge solo gli incantesimi lanciati da Tia. Sono amiche e alleate di Zatch e Kiyo. Finiscono il combattimento al quinto posto. Il libro di Tia \u00e8 di colore arancione. I poteri magici di Tia sono di tipo difensivo e rigenerativo, e sono legati alle sue emozioni che se forti li potenzia. Megumi e doppiata da Ai Maeda e Francesca Bielli. Tia e doppiata da Rie Kugimiya e Serena Clerici.\nKanchome e Parco Folgore.\n e sono amici e alleati di Zatch e Kiyo. Kanchome \u00e8 un mamodo che ha il potere della trasformazione e della moltiplicazione; il suo compagno \u00e8 l'attore italiano Parco Folgore, un cantante famoso originario di Milano. Si piazzano settimi nella battaglia per il re dei momodo. Kanchome e Folgore raramente combattono davvero; si concentrano sull'inganno e sulla confusione con l'aiuto delle capacit\u00e0 di Kanchom\u00e9 di cambiare forma. Posseggono un libro degli incantesimi giallo. Kanchome \u00e8 doppiato da Masami Kikuchi e Patrizia Scianca. Parco Folgore \u00e8 doppiato da Hiroki Takahashi e Paolo De Santis.\nKido e Dottor Rebus.\n \u00e8 un mamodo di otto anni. \u00c8 in parte robotico, come dimostrano i suoi vari incantesimi che prevedono l'uso di armi, mecchine e la modificazione di parti del corpo. Dal punto di vista personale, \u00e8 infantile, presuntuoso e molto credulone. Il suo partner umano, il , \u00e8 un ex chirurgo statunitense che ha finito per isolarsi perch\u00e9 non era riuscito a salvare un bambino in seguito a un'operazione chirurgica. Rebus agisce spesso come sue mentore, e i due hanno un rapporto come quello di un padre e di un figlio. Per via della sua intelligenza, Rebus \u00e8 la fonte primaria di informazioni per i loro alleati. Kido possiede un libro degli incantesimi grigio scuro. Kido \u00e8 doppiato da Akemi Okamura e Monica Bonetto. Dottor Rebus \u00e8 doppiato da Rokur\u014d Naya e Oliviero Corbetta.\nPonygon e Kafka Sunbeam.\n \u00e8 un piccolo cavallino momodo di quattro anni che non \u00e8 in grado di parlare (dice solo \"merumerumeru\") ed \u00e8 un caro amico di Zatch. Il suo vero nome \u00e8 Schneider, ma nessuno lo capisce, quindi Kiyo lo soprannomina Ponygon. I suoi incantesimi riguardano l'armatura e in seguito anche il fuoco e la velocit\u00e0. Grazie all'aiuto del dottor Rebus, Ponygon incontra , un ingegnere meccanico tedesco, nonch\u00e9 l'unico essere umano in grado di capire il suo bizzarro linguaggio e di leggere dal suo libro di incantesimi. Ponygon a volte pu\u00f2 infuriarsi e pu\u00f2 dare un morso a chiunque gli dia fastidio. Il suo libro viene bruciato da Megumi su richiesta di Sunbeam, terminando al quarto posto la battaglia per il trono. Il suo libro degli incantesimi \u00e8 color salmone. Nell'anime, il personaggio di Ponygon \u00e8 stato introdotto prima rispetto al manga. Ponygon \u00e8 doppiato da Satomi K\u014drogi e Felice Invernici. Kafka Sunbeam \u00e8 doppiato da Hozumi G\u014dda e Alessandro Zurla.\nBrago e Sherry Bellmont.\n e sono i rivali principali dei protagonisti Zatch e Kiyo per il trono dei momodo. Brago \u00e8 uno dei mamodo pi\u00f9 potenti, controlla il potere della gravit\u00e0; ha 14 anni e indossa sempre una minacciosa pelliccia nera, del colore del suo libro. Ha avuto una vita molto difficile che lo ha portato a sviluppare un atteggiamento ruvido e antisociale e a diventare un temibile guerriero. La sua partner umana \u00e8 Sherry, una ragazza che vive in Francia ed \u00e8 figlia di una famiglia molto importante; la ragazza odia molto i mamodo perch\u00e9 un mamodo di nome Zofis ha manipolato il cuore della sua unica amica Koko. Durante il corso della battaglia i due bruciano, in modo anche crudele, una grande quantit\u00e0 di libri ma alla fine vengono sconfitti da Zatch e Kiyo arrivando secondi. Grazie a Sherry inoltre Brago diventa pi\u00f9 gentile nel corso della battaglia. Brago \u00e8 doppiato da Kazunari Kojima e Diego Baldoin. Sherry Bellmont \u00e8 doppiata da Fumiko Orikasa e Alessandra Karpoff.\nWonrei e Li-Yen.\n e sono un team alleato di Zatch e Kiyo. Wonrei \u00e8 un mamodo di 15 anni, protettivo ed educato, il cui obiettivo \u00e8 diventare un re forte e giusto. La sua compagna si chiama Li-Yen, una ragazza di Hong Kong dall'infanzia travagliata a causa dell'iperprotettivit\u00e0 del padre, un boss della malavita. I due si innamorano e Wonrei tende a proteggerla da ogni pericolo. I loro incantesimi sono basati sulle arti marziali, dato che sia Li-Yen che Wonrei hanno praticato kung-fu e il loro libro \u00e8 di colore viola. Wonrei \u00e8 doppiato da Akira Ishida e Lorenzo Scattorin. Li-Yen \u00e8 doppiata da Haruna Ikezawa e Jenny De Cesarei.\nNemici.\nWiseman e Kotoha.\n \u00e8 un mamodo potente e crudele, con il potere di assorbire gli incantesimi degli avversari e usarli a suo piacimento. Ha dei capelli lunghi e biondi, due ali angeliche e uno strano cerchio giallo nella schiena. Il suo libro \u00e8 di color bianco e ha il potere di assorbire l'energia degli altri libri. La sua compagna umana si chiama , una ragazza che detesta fare del male alla gente e che per questo viene privata del cuore da Wiseman cos\u00ec da avere una partner senza emozioni e punti deboli. Wiseman appare nel primo film di Zatch Bell, al Monte Fuji, dove combatte contro i protagonisti. Wiseman \u00e8 doppiato da Toshiyuki Morikawa. Kotoha \u00e8 doppiata da Akiko Yajima.\nZofis e Koko.\n e sono i principali cattivi dell'arco narrativo dei mamodo millenari. Zofis \u00e8 capace di manipolare la mente degli esseri umani e dei mamodo, e il suo principale tipo di magia \u00e8 l'energia esplosiva. \u00c8 un mamodo di 14 anni astuto, crudele e machiavelliano, che vuole diventare re ad ogni costo e ama vedere altre persone soffrire. Libera i mamodo millenari e li indirizza contro i protagonisti. A causa della sua paura nascosta che prova per Brago, Zofis \u00e8 ossessionato dall'idea di diventare pi\u00f9 forte di lui, anche se questo significa barare in battaglia. Il suo libro degli incantesimi \u00e8 di color magenta. Koko \u00e8 un'adolescente che \u00e8 sempre stata discriminata dagli altri perch\u00e9 povera. Diventa amica di Sherry dopo averla salvata dal suicidio, ma subisce il lavaggio del cervello da parte di Zofis per agire come sua partner. Zofis \u00e8 doppiato da Toshiko Fujita e Elisabetta Cesone. Koko \u00e8 doppiata da Chinami Nishimura e Benedetta Ponticelli.\nZeno e Dufort.\n \u00e8 il fratello gemello di Zatch e condivide con lui il potere del fulmine. Il suo libro degli incatesimi \u00e8 di color argento. Principe del mondo dei mamodo, fin da piccolo fu sottoposto a un allenamento atroce, che lo fece diventare uno dei mamodo pi\u00f9 potenti, malvagi e temuti del reame; tanto che il suo soprannome divenne \"l'Imperatore del fulmine\". A causa di un'offesa subita da piccolo, cerca di vendicarsi di Zatch rubandogli le memorie del suo passato e affrontandolo in combattimento per il trono dei mamodo. Il suo compagno umano \u00e8 dotato di una capacit\u00e0 speciale denominata \"Answer-Talker\", che gli conferisce la capacit\u00e0 di trovare la risposta a ogni domanda, comprese quelle in combattimento, permettendogli di reagire nel miglior modo alle mosse degli avversari. A causa della sua abilit\u00e0 speciale anche la sua infanzia \u00e8 stata molto difficile in quanto soggetto a vari esperimenti. Nonostante le loro poche apparizioni, essi sono i principali nemici della saga di Faudo. Zeno \u00e8 doppiato da Urara Takano e Jolanda Granato. Dufort \u00e8 doppiato da Hikaru Midorikawa.\nRiou e Banikis Gigo.\n, chiamato anche Leone in alcune traduzioni di manga, e sono i principali antagonisti della prima met\u00e0 dell'arco di Faudo. Riou \u00e8 un mamodo con sembianze di leone e di cavallo, con una grande bocca nell'addome, da dove lancia i suoi incantesimi e dove tiene nascosto il suo compagno umano. I suoi poteri riguardano i leoni che lancia dall'addome. Il loro libro degli incantesimi \u00e8 di color lime. Grazie a un gioiello ereditato dalla sua famiglia, Riou \u00e8 l'unico in grado di controllare un gigantesco mamodo chiamato Faudo; per rompere i sigilli che lo tengono imprigionato Riou pone una maledizione su alcuni umani assorbendo la loro energia. Riou \u00e8 doppiato da Keiko Yamamoto. Banikis Gigo \u00e8 doppiato da Satoshi Taki.\nClear Note e Vino.\n e sono gli antagonisti finali della serie. Sono specializzati nella magia dell'annientamento, il tipo di magia pi\u00f9 distruttiva e in grado di annullare gli incantesimi degli altri mamodo. La trasformazione finale di Clear Note lo fa diventare un mostro gigantesco. Il loro libro \u00e8 trasparente. Potente e malvagio, Clear Note si ritiene l'evoluzione definitiva dei mamodo e vuole diventare re per distruggere l'intera razza. Il suo compagno umano \u00e8 un infante di nome Vino, ma nonostante sia cos\u00ec piccolo riesce a pronunciare con molta facilit\u00e0 gli incantesimi di Clear, il quale lo ha rinchiuso in una bolla per evitare che venga ferito. Si piazzano al terzo posto nella battaglia.\nGrisor e Dottor Hagase.\n e sono una squadra mamodo che combatte contro i protagonisti solo nell'anime nell'arco dello specchio magico. Utilizzano la magia del fuoco e la magia del magma, ma i loro incantesimi sono deboli, per queto cercano di impossessarsi dello specchio del regno dei mamodo, uno strumento in grado di centuplicare la forza di chi lo usa. Il loro libro degli incantesimi \u00e8 di color rosso. Grisor \u00e8 doppiato in giapponese da Kaneta Kimotsuki e in italiano da Riccardo Peroni e Stefano Albertini. Hakase \u00e8 doppiato da Sukekiyo Kameyama.\nMagister.\nMagister (o Maestro) \u00e8 il sovrano dell'Intermondo. Un mamodo astuto e molto potente, viene mandato accidentalmente nell'Intermondo in cui i mamodo fuorilegge perdono i loro poteri, ma possono leggere da soli il proprio libro. Per vendicarsi dell'ingiusto esilio, trascina Brago e Zatch nell'Intermondo cos\u00ec da far loro creare un varco per il mondo dei mamodo grazie all'energia dei loro incantesimi, per poi invaderlo con un esercito di ribelli. I suoi incantesimi si basano sul magnetismo e il suo libro \u00e8 di colore viola.\nVincent Bari e Gustav.\n e l'umano finlandese Gustav sono una squadra che partecipa al torneo per il re dei mamodo. Utilizzano la magia dei vortici e attacchi magici a rotazione. Ossessionato dall'idea di dimostrare la propria forza, Bari inizialmente combatte un avversario mamodo dopo l'altro per sconfiggerli, ma non riesce mai a superare la propria ossessione e va avanti senza uno scopo o un significato, fino a quando combattendo contro un avversario fortissimo non capisce che cosa significhi essere un re forte. Il loro libro \u00e8 di colore blu cobalto. Vincent Bari \u00e8 doppiato da Ry\u014dtar\u014d Okiayu. Gustav \u00e8 doppiato da Unsh\u014d Ishizuka e Gianni Gaude.\nPamoon e Lance.\n \u00e8 uno dei quattro mamodo millenari supremi. Per combattere sfrutta alcune stelle che ruotano intorno a lui e che \u00e8 in grado di manovrare per scagliare dei raggi d'energia. Freddo e calcolatore, \u00e8 solito vantarsi della propria superiorit\u00e0, ma in seguito al suo scontro con Zatch si rabbonisce. Il suo compagno si chiama ed \u00e8 controllato mentalmente. Pamoon \u00e8 doppiato da Y\u014dko Matsuoka. Lance \u00e8 doppiato da Jun Azumi.\nBelgim E.O. e Daria Anj\u00e9.\n \u00e8 uno dei quattro mamodi millenari supremi, e la sua compagna umana si chiama . Belgim E.O. ha l'aspetto di una mummia e usa la magia dei fantasmi. Il suo libro degli incantesimi \u00e8 di colore arancione. Sta sempre seduto su di un trono mobile sovradimensionato e raramente si muove da esso, anche se \u00e8 in grado di stare in piedi da solo. \u00c8 molto potente ma si calma facilmente se si diverte, mentre se si annoia si arrabbia e attacca con forza bruta. Belgim \u00e8 doppiato da Shigeru Chiba e Pietro Ubaldi.\nTsao-Lon e Gensou.\n e sono una squadra che appare nell'arco dei mamodo millenari e che affronta Tia e Megumi e Wonrei e Li-Yen. Tsao-Lon \u00e8 uno dei quattro mamodo millenari supremi, molto abile nella lotta corpo a corpo e come arma usa un bastone allungabile. Il suo libro degli incantesimi \u00e8 di colore verde. Il suo compagno Gensou \u00e8 un cinese molto abile nelle arti marziali e nel kung fu che accetta di allearsi con Zofis senza esserne ipnotizzato in quanto cerca nuove avversari forti da sfidare, poich\u00e9 gli umani sono oramai troppo deboli per lui; difatti \u00e8 talmente potente da poter combattere contro i mamodo. Tsao-Lon \u00e8 doppiato da Y\u016bichi Nakamura. Gensou \u00e8 doppiato da Nobutoshi Canna e Maurizio Merluzzo.\nDemolt e Roberto Vile.\n \u00e8 il mamodo millenario pi\u00f9 forte e viene chiamato \"guerriero pazzo\" per il suo modo di combattere feroce e incontrollato. Pu\u00f2 spazzare via e sconfiggere mamodo potenti anche senza usare incantesimi ed \u00e8 praticamente invulnerabile. \u00c8 molto intuitivo nel comprendere le minacce e sa ritirarsi nel caso in cui rischi la sconfitta. Il suo libro degli incantesimi \u00e8 viola scuro. Il suo compagno umano si chiama , che non \u00e8 stato manipolato ed \u00e8 intenzionato a conquistare il mondo tramite la pietra della luce lunare. Vile, si autoconsidera l'erede di Zofis. Demolt \u00e8 doppiato da Ry\u016bzabur\u014d \u014ctomo. Robert \u00e8 doppiato da Issei Futamata e Marco Balzarotti.\nDr. M2.\n \u00e8 il principale antagonista del film \"Zatch Bell! Attacco dei Mechavulcan\". \u00c8 uno scienziato mamodo che studia la scienza magica ed \u00e8 in grado di creare tecnologia magica. Ha un interesse per Kiyo Takamine e desidera che diventi il suo compagno. Costruisce una macchina del tempo per viaggiare nel passato e attraversare il mondo umano per incontrare Kiyo Takamine. Ai suoi ordini ha un esercito di Mechavulcan. \u00c8 doppiato da Shigeru Chiba.\nAlleati.\nEarth e Elly.\nEarth \u00e8 un mamodo molto potente, che possiede una spada che assorbe l'energia di chi la tocca; la sua partner si chiama Elly. Insieme, combattono contro la rinascita di Faudo. Verr\u00e0 sconfitto da Riou con il \"Fanon Riou Diou\". Earth e doppiato da Alessandro Maria D'Errico.\nKarudio e Sauza.\nKarudio (o Caldio) \u00e8 un mamodo a forma di pony, proprio come Ponygon, solo di colore nero, con una folta criniera blu-nera, e inoltre, a differenza di Ponygon, sa parlare, e controlla il ghiaccio, invece Ponygon controlla il fuoco. Il suo partner \u00e8 un eschimese di nome Sauza, che ha paura che Faudo distrugga la sua terra nativa e uccida sua sorella. Nel episodio 109 e 110 si sconteranno con Ponygon, e, nell'episodio 141, si troveranno a combattere insieme a lui contro Fango e Jedun. All'inizio non andavano d'accordo con Ponygon e Kafka, ma poi insieme diventeranno potentissimi.\nLaila e Albert.\nLaila \u00e8 l'unico dei 40 mamodo millenari che si ribella a Zofis. Il suo compagno umano si chiama Albert. Il rapporto tra i due \u00e8 molto intenso: infatti Laila, prima di tornare nel Mondo dei mamodo d\u00e0 un bacio ad Albert. I suoi poteri sono collegati alla mezzaluna del suo scettro, e per questo \u00e8 una dei mamodo pi\u00f9 potenti. Il suo libro viene bruciato sotto sua richiesta da Zatch.\nMomon e Elle Chivas.\nMomon \u00e8 un mamodo a forma di coniglio; il suo hobby preferito \u00e8 rubare la biancheria intima alle ragazze; la sua partner, Elle, \u00e8 una suora che odia la violenza. Momon \u00e8 molto astuto e approfitta spesso del fatto che la sua partner odia la violenza per compiere vari scherzi da maniaco. Ogn volta che Momon dice una bugia, cosa che fa spesso, gli si allunga il muso. Momon ha la capacit\u00e0 di creare trucchi con i suoi incantesimi, Momon ha anche la capacit\u00e0 di sentire la presenza di altri mamodo in circolazione. Durante la sua ultima apparizione nel manga, ove \u00e8 stato sconfitto da Roedeux, giurer\u00e0 a Elle che una volta ritornato sul suo pianeta si impegner\u00e0 a diventare intelligente come Kiyo, facendo felice Elle.\nRiya e Alishie.\nRiya \u00e8 una piccola mamodo gialla simile ad un orsetto. Molto potente, si allea con Zatch per impedire il risveglio di Faudo. Il suo partner si chiama Alishie. Si sacrifica proteggendo Zatch dal Teozaker di Zeno, urlando che lei lo ama.\nTed e Jeedo.\nTed \u00e8 un mamodo di 13 anni, amico di Zatch, che aiuta nella battaglia contro Zaruchimu ed Earth. Il suo obiettivo \u00e8 trovare Cherish e i suoi poteri sono tendenzialmente fisici. Il suo compagno umano \u00e8 un motociclista nomade di nome Jeedo. Ted \u00e8 doppiato da Luca Ghignone.\nPersonaggi secondari.\nAlm e Mamiko.\nAlm \u00e8 un mamodo millenario molto buono, anche se minaccia e combatte contro Zatch e Tia. La sua partner si chiama Mamiko. Non \u00e8 controllato da Zofis e sembra un pagliaccio. Egli \u00e8 doppiato da Larry Kapust.\nAshuron e Riin.\nAshuron \u00e8, insieme ad Elzador, uno dei personaggi pi\u00f9 importanti della Trib\u00f9 dei Draghi, nel mondo dei Mamodo, ed \u00e8 in assoluto uno dei demoni pi\u00f9 forti. Per non dare nell'occhio, tende normalmente ad assumere una forma pi\u00f9 umana, nascondendo cos\u00ec quella reale, da dragone. Le scaglie scarlatte che ricoprono la sua pelle sono tra le cose pi\u00f9 resistenti nel mondo dei Mamodo e gli permettono di sopportare la potenza di parecchi attacchi. Il suo sogno \u00e8 creare un Makai in cui tutte le diverse razze e tipologie di Mamodo possano vivere insieme in armonia. Si sacrificher\u00e0 per salvare Zatch e i suoi compagni dalla furia omicida di Clear Note, riuscendo in extremis a trafiggerlo con il suo corno e costringendolo alla ritirata provvisoria, permettendo cos\u00ec a Zatch di guadagnare tempo.\nBabiru.\nBabiru \u00e8 un mamodo millenario. Viene sconfitto da Brago.\nBago e Fleet.\nBago \u00e8 un mamodo simile ad un drago; attraverso i suoi incantesimi emette fuoco dalla bocca. Bago verr\u00e0 sconfitto da Kanchome; Folgore ruber\u00e0 il libro da mano del compagno Fleet che era distratto e lo brucer\u00e0 con le stesse fiamme generate da Bago con l'incantesimo \"Fureido\". Fleet \u00e8 doppiato da Diego Sabre.\nBahking.\nBahking \u00e8 un mamodo al servizio di Milordo Z. Viene sconfitto da Zatch con lo Zaker.\nBaltro e Stan.\nMamodo piccolo che sembra un animale, un incrocio tra un cane e un roditore; si serve di alcuni fiori magici per fare i suoi incantesimi. Viene fatto fuori da Zeno. Il suo compagno umano si chiama Stan, che usa il potere di Baltro per compiere atti di rapimento delle persone per essere trattato come un re (infatti teneva prigionieri nelle segrete il pap\u00e0 di Kiyo e i genitori di un amico di Zatch che incontrano a Londra di nome Kory). La prima versione di Baltro \u00e8 un robot gigante controllato dai fiori.\nBamu.\nBamu \u00e8 un mamodo millenario. Viene fatto fuori da Brago molto facilmente con il Dioga Gravidon.\nBaransha e Garza.\nMamodo che sembra un grosso felino. Baransha \u00e8 molto forte perch\u00e9 pu\u00f2 trasformarsi e diventare invisibile; il suo compagno umano \u00e8 un africano di nome Garza. Baransha viene sconfitto da Zatch che usa delle bacche per poter annusare Baransha quando e invisibile. Ma, Zatch sconfigge Baransha senza bruciare il suo libro ma il suo libro viene bruciato dai mamodo millenari che sono: Babiru, Ibareis, Karura, Danshin, Paramikaron ecc.\nBoru Bora.\nBoru Bora \u00e8 un mamodo millenario con un mantello \u00e8 un elmo blu. Boru Bora viene sconfitto da Tia usando Giga La Seoshi e respingendo il suo attacco.\nByonko e Alvin.\nByonko \u00e8 un mamodo a forma di rana che, come Penny, si allea con Milordo Z e i suoi 40 mamodo millenari; anche lui si schiera poi dalla parte di Zatch, aiutando la sua squadra. Il padrone del suo libro si chiama Alvin, che ha finto di non avere la dentiera fino al giorno in cui Byonko non si sarebbe schierato dalla parte di Zatch. Il suo libro infine viene bruciato da Demolt con il suo incantesimo \"Diolem Zemoruk\".\nBuzarai e Kaazu.\nBuzarai \u00e8 un alleato di Riou che combatte con delle asce legate a delle catene; la sua partner si chiama Kaazu. Lotta con Keys contro Zatch e Kanchome, venendo poi sconfitto con il Dima Buruku e con il Bao Zakeruga.\nCoral Q e Gurabu.\nCoral Q \u00e8 un mamodo robot, \u00e8 molto potente, che, come Zatch, adora guardare la serie televisiva \"Gattan Robot\", tuttavia perde la sua battaglia contro Zatch e Kiyo. Il suo compagno \u00e8 uno studente della universit\u00e0, Gurabu; \u00e8 molto intellignete, persino pi\u00f9 di Kiyo.Loro non hanno doppiatori italiani dal momento che la serie \u00e8 stata interrotta all'episodio 104 in Europa e in America.\nCherish e Nicole.\nCherish \u00e8 una mamodo molto bella e con un profumo delizioso e con i capelli lunghi e biondi, che nel mondo dei mamodo era molto amica di Ted. Si allea con Riou perch\u00e9 la sua partner, Nicole, viene maledetta. Ted le far\u00e0 cambiare idea e il guardiano del cuore di Faudo le brucer\u00e0 il libro con un semplice soffio. I suoi genitori vengono uccisi da Zofis a sua insaputa e lei pensa che Ted c'entri qualcosa. Cherish ha il potere dei cristalli. Nel manga, dopo aver assistito alla scomparsa di Ted nel combattimento contro Gyaron, aiuta Zatch nella sua battaglia contro Zeno liberando i mamodo imprigionati nei pilastri di Faudo e arrivando addirittura a ferire Zeno. Purtroppo quest'ultimo se ne accorge e un suo \"Jauro Zakeruga\" arriver\u00e0 a bruciare il libro di Cherish. Entrambe non hanno doppiatrici italiane perch\u00e9 la serie \u00e8 stata interrotta all'episodio 104.\nDalmos e Elizabeth.\nDalmos \u00e8 un mamodo millenario sconfitto da Ponygon che ha il potere di sparare enormi proiettili, e visto che Laila lo tradir\u00e0 incomincer\u00e0 a combattere contro colei stessa, Zatch, Kiyo e Ponygon che colui stesso sconfigger\u00e0.\nDanny e Mister Goldo.\nDanny \u00e8 un mamodo di 15 anni, benevolo e molto amico di Zatch; pu\u00f2 fare incantesimi in grado di risorgere. Il suo compagno \u00e8 Mister Goldo. Il suo libro viene bruciato da Zatch sotto sua richiesta.\nDogumosu.\nDogumosu \u00e8 un mamodo millenario, fatto di acciaio e di terra; viene sconfitto dal Baou Zakeruga di Zatch. Dogumosu con i suoi incantesimi \u00e8 capace di generare cannoni fatti di terra.\nDonpoccho e Goman.\nDonpoccho \u00e8 un mamodo corazzato dall'aria innocente; viene sconfitto da Bari. Alla fine del combattimento, Donpoccho dice di arrendersi ma Bari distrugge lui e il suo libro. Il suo compagno \u00e8 Goman.\nErujo.\nErujo \u00e8 un mamodo millenario simile a un angelo; proprio come Robnos, Erujo sa fare incantesimi di tipo laser come il Biraitsu.Viene sconfitto da Brago con il Baber Gravidon.\nEshros e Shin.\nMamodo che controlla la terra. Eshros a differenza di Reycom, Sugino e altri mamodo ha fatto il lavaggio del cervello al suo compagno umano Shin, facendogli credere che sua madre fosse morta cos\u00ec da renderlo pi\u00f9 forte e cattivo. Eshros ha 11 anni e il suo libro \u00e8 color terra.Shin \u00e8 doppiato da Pietro Ubaldi mentre Eshros e doppiato da Davide Garbolino.\nFango e Adora.\nFango \u00e8 un mamodo che ha il potere del fuoco ed \u00e8 un alleato di Riou, la sua faccia \u00e8 uguale a quella di Zatch e Zeno; insieme a Jedun, attacca Ponygon e Karudio, ma viene poi sconfitto. Nel manga invece, dopo aver bevuto il liquido di Faudo, combatte con Zaruchimu contro Riya e Ponygon, che sar\u00e0 l'unico a salvari. Il suo compagno umano si chiama Adora.\nFausuto.\nFausuto \u00e8 un mamodo millenario simile a uno zombie. Insieme a Tsuvai e Torowa, fa parte della squadra dei padroni del silenzio. Viene sconfitto da Brago con il Dioga Gravidon.\nFurigaro e Gherart.\nFurigaro \u00e8 un mamodo simile ad un uomo delle nevi. Viene sconfitto da Zatch; Il suo compagno si chiama Gherart e proprio come il suo mamodo compare solo in un episodio (episodio 51), durante il combattimento contro Sherry.\nGanz.\nGanz \u00e8 un gigantesco mamodo millenario dall'armatura di latta. Viene sconfitto da Kanchome con Kopuruk. Kanchome gli promette che diventeranno amici nel mondo dei mamodo dopo che l'ha sconfitto.\nGhelios.\nGhelios \u00e8 un mamodo millenario con le sembianze di un serpente. Viene sconfitto da Tia con \"Ma Se Shild\", bruciando il suo libro.\nGofure.\nGofure \u00e8 un mamodo malvagio con l'aspetto di un cagnolino, ma con il suo incantesimo Doruk si trasforma in un grosso lupo fatto di roccia.Questo mamodo \u00e8 simile a Majirou solo che a differenza di Majirou, Gofure \u00e8 malvagio.Per esempio Gofure usa il suo incantesimo Doruk e si trasforma, la stessa cosa \u00e8 per Majirou quando usa il suo incantesimo Sartaruk e i due mamodo hanno lo stesso incantesimo di nome Dorsen.\nGorm e Mir.\nGorm (o Goomu) \u00e8 un mamodo molto potente con sembianza di locusta con la capacit\u00e0 di creare portali nello spazio e potersi spostare in qualsiasi posto voglia. I suoi poteri riguardano i raggi di energia oscura che genera dalle mani. Appare per la prima volta durante il festival del re e, di fatto, \u00e8 uno degli ultimi 10 mamodo rimasti. Aiuter\u00e0 Clear Note a rigenerare il suo corpo all'interno di un bozzolo nella sua \"camera oscura\", che il modo con cui la compagna umana Mir definisce lo spazio attraverso il quale si sposta. Tuttavia, dopo essere divenuto amico di Kanchome, capir\u00e0 l'importanza dell'amicizia e si ribeller\u00e0 a Clear Note, il quale lo taglier\u00e0 in due parti. A quel punto Mir chieder\u00e0 a Zatch e Kiyo di bruciare il suo libro per evitare che muoia.\nGyaron e Jet.\nGyaron \u00e8 un mamodo alleato di Riou, dotato di un'armatura e due grosse falci sulle braccia. Il suo compagno umano si chiama Jet; Gyaron viene sconfitto da Riya e Alishie nell'anime. Nel manga viene sconfitto da Ted.\nHyde e Eido.\nHyde \u00e8 un mamodo che ha il potere del vento. Il suo partner si chiama Eido, a cui piace andare in skateboard.Eido \u00e8 doppiato da Luca Ghignone.\nJedun.\nJedun \u00e8 un mamodo simile a una lucertola ed \u00e8 alleato di Riou. Nell'anime, insieme a Fango, attacca Ponygon e Karudio ma viene poi sconfitto. Nel manga viene invece sconfitto da Zatch e Kiyo mentre si trova insieme a Rodeaux al servizio di Zeno nella sala di controllo di Faudo.\nKamakku.\nKamakku \u00e8 un mamodo millenario. Viene sconfitto da Kido con il Gigano Zegar.\nKarura.\nKarura \u00e8 una mamodo millenaria del potere delle rose.\nKeys e Bern.\nKeys (o Keith) \u00e8 un mamodo piuttosto potente che ha le braccia fatte di molle e pu\u00f2 allungarle a piacimento (di comportamento \u00e8 simile a Victoream). I suoi poteri riguardano i raggi laser energetici. Porta sempre con s\u00e9 un bastone per dirigere le orchestre e una riserva di sigari. Adora cantare una versione tutta sua della nona di Beethoven e mangiare gli involtini di patate. Nel mondo dei mamodo, riesce a battere Bari in una gara a chi mangia pi\u00f9 involtini e quindi i due sono rivali. Il suo partner \u00e8 un uomo col naso da pagliaccio che si chiama Bern e di mestiere fa il direttore artistico, cosa che talvolta viene fuori durante i combattimenti, in cui inizia ad usare termini tipici del suo lavoro. Keys si allea con Riou per risvegliare Faudo. Nel manga viene sconfitto da Bari all'interno della spina dorsale di Faudo. Nell'anime, viceversa, \u00e8 l'unico, tranne Papipurio, che non torna nel mondo dei mamodo.Entrambi hanno solo doppiatori giapponesi perch\u00e9 la serie negli altri stati \u00e8 stata interrotta nell'episodio 104.\nKikuropu.\nKikuropu \u00e8 un mamodo gigantesco ricoperto da un'armatura di roccia rossa. Ha la particolarit\u00e0 di avere sulla faccia un velo (con disegnati sopra due occhi) che copre il suo unico occhio. Viene sconfitto da Yopopo con il Doremikeru e il Bao Zakeruga di Zatch.\nKolulu e Lori.\nMamodo simile a Zatch, ha la sua stessa et\u00e0 e detesta combattere con altri mamodo; \u00e8 buona e viene sconfitta da Zatch sotto sua richiesta. La sua compagna \u00e8 la giapponese Lori, che considera come una sorella maggiore.\nMajirou e Nicolas.\nMajirou \u00e8 un mamodo a forma di armadillo. Diventa subito amico di Zatch, venendo poi sconfitto da Brago. L'unica parola che dice \u00e8 \"maji\" e sembra che solo Ponygon riesca a capirlo veramente. Il suo partner \u00e8 uno scozzese di nome Nicolas che, dopo la sconfitta di Majirou, diventa un grande amico di Folgore.Majirou \u00e8 doppiato da Pietro Ubaldi mentre Nicolas \u00e8 doppiato da Renato Novara.Viene sconfitto da Brago con il Gigano Reis.\nMaruss e Rembrant.\nMamodo crudele e sadico di 10 anni, che possiede incantesimi basati sugli oggetti metallici. Il compagno umano \u00e8 Rembrant; Maruss voleva eliminare, dopo il suo tradimento, persino la sua ex-migliore amica Tia, e anche la compagna umana di Tia, Megumi. In un flashback di Tia si vede, infatti Maruss su una nave con Tia, e prova ad eliminarla con il suo incantesimo Garon. Oltre a Tia odiava anche Zatch, per il semplice fatto che Tia era attratta da lui. Viene sconfitto facilmente da Zatch con lo Zaker e alcuni degli incantesimi di Maruss vengono soprattutto usati dai due mamodo millenari Boru Bora e Bahking. Maruss \u00e8 doppiato da Renato Novara.\nNya e Shion.\nNya \u00e8 un mamodo a forma di gatto, amico di Zatch; la sua compagna \u00e8 Shion. Nya viene sconfitto da Grisor a tradimento con il suo Faigor.\nPenny e Uri.\nPenny \u00e8 una mamodo che ama e odia Zatch allo stesso tempo. Gli incantesimi di Penny sono di tipo acqua e possono essere potenziati dagli attacchi elettrici di zatch(ma in generale dall'elettricit\u00e0); il compagno di Penny si chiama Uri. Si allea con Zofis e i mamodo millenari, ma successivamente si schiera dalla parte di Zatch, distruggendo la pietra della luce lunare che controllava gli esseri umani e i mamodo millenari. I suoi poteri d'acqua si rivelano molto efficaci se combinati a quelli elettrici di Zatch. Il libro di Penny viene bruciato da Demolt. Lei comincia ad odiare Zatch quando lui si dimentica di lei (ma in realt\u00e0 lui non l'ha mai notata). Penny \u00e8 doppiata da Emanuela Pacotto mentre Uri \u00e8 doppiato da Davide Albano.\nPokkerio.\nPokkerio \u00e8 un mamodo a forma di albero. Pokkerio viene sconfitto da Brago.\nPurio e Lupa.\nPurio \u00e8 un buffissimo mamodo con una bocca molto grossa, travestito daprincipe e che ama lamentarsi; usa incantesimi velenosi. La sua partner si chiama Lupa, buffa e sciocca quanto lui, che lo tratta come un re perch\u00e9 lo vede come la reincarnazione del figlio, morto per problemi cardiaci.Purio \u00e8 doppiato da Renato Novara.\nRein e Kyle.\nRein \u00e8 un mamodo dalle sembianze animalesche, ma che pu\u00f2 trasformarsi in un ragazzo per non dare nell'occhio. Chiede a Zatch, di cui era amico nel mondo dei mamodo, di bruciare il suo libro perch\u00e9 il suo compagno, Kyle, \u00e8 un codardo. Nel combattimento con Rodeux, Kyle trover\u00e0 il coraggio, ma Rein vorr\u00e0 ugualmente non farlo combattere.\nReycom e Hosokawa.\nReycom \u00e8 un mamodo di otto anni con il potere del ghiaccio. Il suo compagno \u00e8 un criminale di nome Hosokawa che non \u00e8 al corrente della battaglia per il trono dei mamodo. Vengono sconfitti da Zatch con il Rashield.Hosokawa \u00e8 doppiato da Gianluca Iacono mentre Reycom e doppiato da Irene Scalzo.\nRobnos e Luke.\nRobnos \u00e8 un mamodo capace di vivere anche in posti freddissimi e ghiacciati; il suo compagno si chiama Luke. In verit\u00e0 esistono due Robnos che si possono unire.\nRodeux e Chita.\nRodeux \u00e8 un alleato di Riou che ha due piccole ali che modifica o ingrandisce per i suoi incantesimi. La sua partner umana si chiama Chita e ha una maschera di ferro su met\u00e0 del viso. Dopo aver combattuto e vinto contro Wonrei riesce a scappare ma Zaruchimu, poich\u00e9 Riou dice che \u00e8 un incompetente, brucia il suo libro.\nRops e Apollo.\nMamodo simile a una coccinella, che vuole essere molto buono ma soprattutto un sovrano della libert\u00e0; viene sconfitto da Zeno facilmente con lo Zaker e con il suo alleato Dufort. Il suo compagno umano \u00e8 Apollo Genesis, un viaggiatore statunitense. Dopo l'incontro con Zatch diventano amici.Apollo \u00e8 doppiato da Ruggero Andreozzi.\nSugino e Haru.\nMamodo capace di controllare le piante; \u00e8 forte, furbo, astuto e crudele, proprio come il suo compagno umano Haru. Sugino si allena sempre per il trono dei mamodo nel giardino botanico giapponese.\nTaglia e Incolla.\nTaglia e Incolla \u00e8 un mamodo che ha il potere delle forbici e della colla. Era interessato a Zatch e al suo frammento dello specchio dei mamodo. Viene sconfitto dal jikerdor di Zatch.\nVictoream e Mohawk Ace.\nVictoream \u00e8 un mamodo millenario a forma di V, che fa incantesimi laser a forma di V ed adora molto il melone. Nonostante appaia per pochi capitoli, il suo carattere bizzarro e il design originale l'hanno reso uno dei 10 personaggi del manga pi\u00f9 apprezzati dai lettori giapponesi.\nYopopo e Jem.\nYopopo \u00e8 un amico di Zatch ed \u00e8 un mamodo che ha il potere della musica, infatti ama cantare e danzare. La sua partner \u00e8 una bambina inglese, Jem. Viene sconfitto da Kikuropu con il suo incantesimo Emurom.\nZabas e Galliont.\nPiccolo mamodo molto resistente ma anche molto crudele, nei confronti dei mamodo e dei loro compagni umani. Compare nella puntata \"Battaglia ad Hong Kong\"; viene sconfitto da Zatch con lo \"Zakeruga\". Il suo compagno si chiama Galliont.\nZaruchimu e Raushin.\nZaruchimu \u00e8 un alleato di Riou molto crudele, che ha il potere delle \"ombre\" e ha contribuito al risveglio di Faudo. Ha la capacit\u00e0 di percepire la presenza e la forza degli altri demoni. Ha anche molti occhi sulla testa che apre quando lancia gli incantesimi. Nell'anime viene battuto da Zeno. Nel manga, combatte insieme a Fango contro Riya e Umagon durante il quale vengono bruciati il suo libro, quello di Fango e quello di Riya. Il suo compagno umano si chiama Raushin, che spesso controlla l'interno di Faudo.\nZoboron e Hige.\nMamodo di sette anni che assomiglia molto ad un varano; il suo compagno umano sembra un uomo della giungla ed il suo nome \u00e8 Hige, personaggio abbastanza infantile. Zoboron era alleato di Purio e Lupa, nonostante i continui litigi con i due, e i due da soli erano deboli, ma combattendo insieme si dimostrano potenti in quanto gli uni completavano gli altri. Viene sconfitto da Tia con il \"Saisu\" e Zatch con lo \"Zaker\"."}
{"id": "1746691", "revid": "1573940", "url": "https://it.wikipedia.org/wiki?curid=1746691", "title": "R\u00e1kospalotai Egyet\u00e9rt\u00e9s Atl\u00e9tikai Club", "text": "Il R\u00e1kospalotai EAC (nome completo \"R\u00e1kospalotai Egyet\u00e9rt\u00e9s Atl\u00e9tikai Club\"), meglio noto come RAEC, \u00e8 una societ\u00e0 calcistica con sede a Budapest, in Ungheria. Nella stagione 2010-11 milita nel Nemzeti Bajnoks\u00e1g II, la seconda divisione del campionato ungherese di calcio."}
{"id": "1746692", "revid": "123224993", "url": "https://it.wikipedia.org/wiki?curid=1746692", "title": "Palazzo della Provincia (Arezzo)", "text": "Il Palazzo della Provincia \u00e8 un edificio situato tra via Ricasoli, 44-50 e via dell'Orto, 7 ad Arezzo, attuale sede della Provincia di Arezzo.\nStoria.\nIl 24 febbraio del 1913 l'amministrazione provinciale di Arezzo delibera la costruzione della nuova sede della provincia, incaricando del progetto l'ingegner Giuseppe Paoli. Si tratta in linea di massima di un intervento composto da una nuova costruzione (l'edificio verso via dell'Orto) da adibire a uffici e dal 'restauro' di due preesistenti unit\u00e0, le trecentesche case Guadagnoli e del Predicatore, da accorpare e trasformare in sale di rappresentanza e aula del consiglio. I lavori murari, eseguiti dalla ditta Giuseppe Rossi di Arezzo, vengono avviati poco dopo e si concludono soltanto il 27 settembre 1925, con l'inaugurazione ufficiale della sede. Relativamente all'apparato decorativo, la realizzazione degli affreschi viene affidata, su suggerimento del progettista, al pittore Adolfo De Carolis (contratto del 30 maggio 1922): il bozzetto, su soggetto dato dallo stesso ingegnere, viene immediatamente approvato e i lavori pittorici - avviati nell'estate del 1922 e eseguiti interamente dal De Carolis, a meno della carta della provincia opera di Diego Pettinelli, vengono conclusi alla fine del 1923.\nLe altre opere decorative sono rispettivamente: i lavori in pietra arenaria della ditta Sigismondo Burroni, i ferri battuti di Alfredo Valenti di Arezzo e dalla ditta fratelli Mariani di Firenze, i lavori in legno di Enrico Casini, gli arredi del salone ed alcuni mobili delle salette minori della ditta Bruschi di Arezzo e le vetrate della ditta De Matteis di Firenze.\nAl piano terra, con affaccio su Via Ricasoli si trovano i locali dell'Atrio d'Onore sede di mostre di pittura, fotografia ed eventi di varia natura legati ad arte e cultura. A partire dagli anni cinquanta sono stati inoltre realizzati numerosi volumi, a parziale saturazione delle chiostrine interne, che ne hanno profondamente alterato l'assetto. \nDal 28 aprile 2007 i locali posti sotto al Giardino Pensile ospitano la Mostra Permanente della Fauna Selvatica\nDescrizione.\nUbicazione.\nIl palazzo risulta dall'accorpamento di unit\u00e0 diverse per cronologia e lessico architettonico che occupano pressoch\u00e9 interamente la porzione occidentale dell'isolato delimitato a nord da via Ricasoli, limite naturale della piazza del Duomo sulla quale prospetta il fianco meridionale della Cattedrale, a est dall'ultimo tratto del Corso, principale asse di attraversamento longitudinale del centro cittadino, a sud da via dell'Orto, sulla quale prospettano interessanti unit\u00e0 abitative di epoca medievale (la restaurata casa del Petrarca) e rinascimentale, e a occidente dalla piazza dei Priori, delimitata dal dominante palazzo del Comune e dalla casa del Vasari. Il complesso fa dunque parte di un ideale agor\u00e0, dove sono concentrati i principali centri amministrativi della citt\u00e0, situata in posizione dominante rispetto al rimanente tessuto urbano. Il nucleo del palazzo costituisce la porzione orientale del complesso, delimitata a est da un giardino murato, e ha accesso sia da via Ricasoli che da via dell'Orto.\nL'esterno.\nL'edificio risulta estremamente articolato nella configurazione stilistica come nell'impianto: la prima risulta infatti dalla disinibita rielaborazione del lessico medievale (all'insegna di un gothic-revival che nella citt\u00e0 aretina ebbe notevole fortuna negli anni venti e trenta) per il corpo di rappresentanza sulla via Ricasoli e di quello rinascimentale per il palazzetto sul fronte opposto dell'isolato, mentre l'impianto, forzatamente condizionato dal sedime delle preesistenze, si articola in una planimetria ad \"L\" e in una volumetria su diversi livelli: due e tre piani per il fronte principale dal lessico neogotico, due piani pi\u00f9 uno seminterrato per il fronte sul giardino murato e infine tre piani su quello meridionale.\nLa facciata principale denota chiaramente, nella differenza della tessitura muraria in pietra forte come nella partitura delle aperture, le tracce delle due case medievali, e \u00e8 caratterizzata al piano terra da una serie di cinque e due arcate archivoltate, sovrastate al primo piano da altrettante finestre centinate (sfalsate in altezza per l'unit\u00e0 orientale) e concluse, solo nell'unit\u00e0 occidentale, da due finestre, anch'esse archivoltate.\nMentre la facciata orientale \u00e8 ritmata da una teoria di finestre riquadrate in pietra, quella meridionale (anch'essa intonacata come la precedente e con cantonali in pietra) presenta un impaginato che rimanda ai palazzi privati del rinascimento, con portale archivoltato e bugnato e finestre riquadrate al piano terra e una teoria di quattro finestre ai piani superiori (centinate e bugnate al piano nobile, semplicemente centinate al piano secondo).\nGli Interni.\nRiguardo alla distribuzione interna, gli spazi di maggior rappresentanza sono situati nel nucleo neogotico: i quattro portali del piano terra immettono in un grande atrio quadrato (decorato con motivi medievali e affrescato dal De Carolis con la raffigurazione allegorica dell'Aequitas) con al centro un pilastro ottagono in pietra e dall'estremit\u00e0 una scala di rappresentanza (poggiante in parte su di un arco rampante, con gradini e balaustra in pietra conclusa da due sculture leonine). Questa conduce alle due sale superiori del preconsiglio e del consiglio, nella quale sono concentrati i maggiori episodi decorativi del De Carolis: il grande vano a pianta rettangolare e con soffitto ligneo a cassettoni (opera di Pagno Boncompagni) presenta sul lato occidentale un doppio volume, occupato al primo livello dalla sala del preconsiglio e a quello superiore da una loggia per il pubblico, tetrapartita verso l'aula tramite due pilastri lapidei con capitelli pseudoionici e, in posizione centrale, un pannello murario recante affrescata l'allegoria del fuoco. Le pareti dell'aula sono a loro volta suddivisi in tre fasce: una fascia basamentale decorata a pannelli, una zona intermedia a motivi araldici e a parati (realizzata insieme a Diego Pettinelli) e una fascia conclusiva a fregi (allegorie dell'arte, della scienza, delle 7 arti liberali, dell'agricoltura e dell'industria); sul lato orientale \u00e8 inoltre situato il grande affresco degli aretini celebri.\nDal portale di via dell'Orto si accede invece a un lungo corridoio, ai cui lati sono specularmente distribuiti, al piano terra come a quelli superiori, gli uffici: al termine del corridoio \u00e8 situato il corpo scala, con affaccio sul giardinetto interno, caratterizzato dal motivo dalla balza affrescata a pannelli, dai gradini in pietra serena e della balaustra in ferro battuto con motivi floreali ed a foggia di drago.\nFortuna critica.\nL'opera non ha destato interesse nella critica architettonica n\u00e9 contemporanea n\u00e9 successiva, fatto questo dovuto probabilmente all'innegabile anacronismo di un lessico che, ancora alla met\u00e0 degli anni venti, rimanda al revival neogotico e neorinascimentale. Nell'opuscolo celebrativo del 1925 se ne loda il senso della memoria e la raffinatezza delle decorazioni - \"ogni particolare \u00e8 sapientemente curato: l'innesto della pietra nuova sulla vecchia fatto con garbo; i ferri battuti di tipo tradizionale concorrono a dare all'edificio quel sapore proprio dell'architettura trecentesca toscana, indispensabile per intonare un nuovo edificio in una vecchia citt\u00e0\" - mentre pi\u00f9 di recente Centauro rileva giustamente come il progetto sviluppasse orientamenti che esulavano dall'intento puramente conservativo subordinando l'intera operazione alle esigenze celebrative dell'epoca."}
{"id": "1746697", "revid": "339392", "url": "https://it.wikipedia.org/wiki?curid=1746697", "title": "Palazzo Ridolfi-Da Lisca", "text": ""}
{"id": "1746699", "revid": "125538194", "url": "https://it.wikipedia.org/wiki?curid=1746699", "title": "Marley Shelton", "text": "Biografia.\nComincia a recitare negli anni '90, lavorando in diversi film televisivi e cinematografici, spesso rivolti ad un pubblico adolescenziale come \"Mai stata baciata\" del 1999 o \"Le insolite sospette - Sugar &amp; Spice\" del 2001. Negli anni successivi ha lavorato soprattutto in film indipendenti e film a basso costo, ad esclusione di \"Sin City\" del 2005 e \"Grindhouse - Planet Terror\" del 2007. Tra il 2008 e il 2009 partecipa come protagonista alla serie televisiva poliziesca \"Eleventh Hour\" accanto a Rufus Sewell. La serie \u00e8 stata cancellata dopo una sola stagione.\nVita privata.\nNel 2001 la Shelton ha sposato il produttore Beau Flynn da cui ha avuto due figlie: West (2009) e Ruby Jeanne (2012).\nDoppiatrici italiane.\nNelle versioni in italiano dei suoi lavori, Marley Shelton \u00e8 stata doppiata da:"}
{"id": "1746705", "revid": "110157", "url": "https://it.wikipedia.org/wiki?curid=1746705", "title": "Heuvelland", "text": "Heuvelland \u00e8 un comune belga di 7.856 abitanti, situato nella provincia fiamminga delle Fiandre Occidentali. In neerlandese Heuvelland: \"heuvel\" (collina) e \"land\" (paese). Dunque Heuvelland significa: il paese delle colline."}
{"id": "1746708", "revid": "110157", "url": "https://it.wikipedia.org/wiki?curid=1746708", "title": "Langemark-Poelkapelle", "text": "Langemark-Poelkapelle \u00e8 un comune belga di 8.007 abitanti, situato nella provincia fiamminga delle Fiandre Occidentali."}
{"id": "1746710", "revid": "1265762", "url": "https://it.wikipedia.org/wiki?curid=1746710", "title": "Mesen", "text": "Mesen (in francese \"Messines\") \u00e8 un comune belga di 1.040 abitanti, situato nella provincia fiamminga delle Fiandre Occidentali. Mesen \u00e8 il comune pi\u00f9 piccolo con titolo di citt\u00e0 in Belgio. Fa parte dei comuni a facilitazione linguistica."}
{"id": "1746711", "revid": "15781137", "url": "https://it.wikipedia.org/wiki?curid=1746711", "title": "Messines", "text": ""}
{"id": "1746715", "revid": "123977779", "url": "https://it.wikipedia.org/wiki?curid=1746715", "title": "Pio Rajna", "text": "Biografia.\nFratello dell'astronomo Michele Rajna, fu convittore del Collegio Ghislieri e allievo all'Universit\u00e0 degli Studi di Pavia di Alessandro D'Ancona, e alla Scuola Normale Superiore di Pisa di Domenico Comparetti. Insegn\u00f2 letterature romanze all'Accademia scientifico-letteraria di Milano, poi lingue e letterature neolatine all'Istituto di studi superiori di Firenze; collabor\u00f2 alle principali riviste letterarie (Nuova Antologia, Archivio storico italiano, Romania); fu membro dell'Accademia dei Lincei e di quella della Crusca; nel 1922 fu nominato senatore. \nRajna, che ebbe sempre Dante Alighieri come autore prediletto, cur\u00f2 l'edizione critica del \"De vulgari eloquentia\" nel 1896 e fece parte del comitato direttivo per la pubblicazione delle \"Opere\" presso la Societ\u00e0 Dantesca Italiana. Nel 1907 pubblic\u00f2 \"I Testi Critici\", fondamentale sintesi del metodo di Lachmann applicato alla letteratura italiana. Altro grande interesse fu l'epica cavalleresca, in particolare il discorso sulle sue origini, culminato nella sua opera pi\u00f9 celebre: \" Le fonti dell'Orlando Furioso\".\nMor\u00ec a Firenze nel 1930. Sono a lui intitolate una via di Sondrio, una di Tirano e una di Firenze, cos\u00ec come una biblioteca nella citt\u00e0 natale."}
{"id": "1746716", "revid": "889336", "url": "https://it.wikipedia.org/wiki?curid=1746716", "title": "Apollo sauroctono", "text": "L'Apollo Sauroctono (dal greco, \"\u03c3\u03b1\u03c5\u03c1\u03bf\u03ba\u03c4\u03cc\u03bd\u03bf\u03c2\", \"uccisore del rettile\") \u00e8 una scultura bronzea, attribuita convenzionalmente a Prassitele. In epoca romana, ne furono tratte numerose copie marmoree oggi visibili nei principali musei del mondo.\nStoria.\nLa statua significava forse il ruolo protettivo di Apollo, nella mano destra il dio doveva reggere una freccia con cui si apprestava a colpire la lucertola, simbolo della malattia, dell'epidemia e del contagio, che si sta arrampicando sul tronco dell'albero.\nDell'opera si conoscono varie repliche, oltre a quella del Louvre, di provenienza Borghese: tra le migliori uno al Museo Pio-Clementino (inv. 750) e una bronzea al Cleveland Museum of Art (inv. 2004-30), che alcuni hanno anche ipotizzato essere l'originale prassitelico.\nDescrizione e stile.\nApollo \u00e8 raffigurato come efebo: ancora giovanetto, nudo e dalle membra molli, acerbe, quasi femminee, si appoggia con morbido abbandono ad un tronco d'albero (necessario per reggere la statua). Il piede sinistro, accostato al tallone destro, fa s\u00ec che la gamba sinistra sia completamente rilassata e quasi disarticolata, accrescendo il senso di grazia del tenero corpo flessuoso. L'impostazione non \u00e8 pi\u00f9 verticale e ferma come nelle opere degli scultori precedenti (si pensi ad esempio al \"Doriforo\" di Policleto), ma pi\u00f9 dinamica e sbilanciata, in grado di creare linee sinuose.\nIl giovane dio, dallo sguardo un po' distratto, \u00e8 colto nell'attimo in cui sta per trafiggere con uno stilo un ramarro arrampicatosi sul tronco. \u00c8 un dio che sta giocando: si tratta quindi di un'attivit\u00e0 che nessuno scultore delle et\u00e0 precedenti avrebbe mai pensato di attribuire a un essere divino.\nCome la realizzazione dell\"'Afrodite Cnidia\" metteva in conto il coinvolgimento diretto dello spettatore, motore dell'azione considerato un evento chiuso in se stesso, suscettibile solo di essere guardato dall'osservatore, che quasi rubava alla divinit\u00e0 un istante di intimit\u00e0,\nanche nell\"'Apollo Sauroctonos\" al riguardante \u00e8 dato di contemplare la nuova relazione fatta di spazi, di gesti e di sguardi.\nDal punto di vista iconologico, pu\u00f2 trattarsi di una versione di \"Apollo Alexikakos (\u1f08\u03c0\u03cc\u03bb\u03bb\u03c9\u03bd \u1f08\u03bb\u03b5\u03be\u03af\u03ba\u03b1\u03ba\u03bf\u03c2),\" ovvero protettore dal male. Infatti Apollo era anche dio della luce e, in quanto dispersore di tenebre, difendeva gli uomini da vari pericoli: cos\u00ec agli epiteti \"alexikakos\" e \"apotropaios\" si affiancavano quelli di \"smintheus\" (come difesa dal morso dei topi) e \"parnopios\" (che salva dalle cavallette)."}
{"id": "1746717", "revid": "767487", "url": "https://it.wikipedia.org/wiki?curid=1746717", "title": "Poperinge", "text": "Poperinge \u00e8 un comune belga di 19.893 abitanti, situato nella provincia fiamminga delle Fiandre Occidentali. "}
{"id": "1746718", "revid": "253269", "url": "https://it.wikipedia.org/wiki?curid=1746718", "title": "Gustaf Gr\u00fcndgens", "text": "Biografia.\nPrincipalmente attore teatrale, fu anche regista e produttore televisivo. Il ruolo che lo rese famoso fu quello del boss malavitoso di \"M - Il mostro di D\u00fcsseldorf\" (1931) di Fritz Lang. Il 24 luglio 1926 spos\u00f2 Erika Mann, la figlia dello scrittore Thomas Mann, ma i due divorziarono nel 1929. Nel 1936 Gr\u00fcndgens fu protagonista di un romanzo del cognato Klaus Mann, \"Mephisto\", ostacolato dallo stesso Gr\u00fcndgens, che dopo la sua morte venne trasposto nel 1981 al cinema, con l'omonimo titolo, da Istv\u00e1n Szab\u00f3.\nDal 1936 al 1946 fu sposato con l'attrice Marianne Hoppe. Dal 1955 al 1963 fu direttore del \"Deutsches Schauspielhaus\" ad Amburgo. Sotto la sua direzione, il \"Deutsches Schauspielhaus\" divenne uno dei principali teatri della Germania. La sua ultima performance di attore fu in \"Das Glas Wasser\" (\"Il bicchiere d'acqua\", 1960) di Helmut K\u00e4utner."}
{"id": "1746719", "revid": "767487", "url": "https://it.wikipedia.org/wiki?curid=1746719", "title": "Vleteren", "text": "Vleteren \u00e8 un comune belga di 3.668 abitanti, situato nella provincia fiamminga delle Fiandre Occidentali. Nella frazione Oostvleteren ha sede il birrificio De Struise Brouwers."}
{"id": "1746721", "revid": "767487", "url": "https://it.wikipedia.org/wiki?curid=1746721", "title": "Sittin' Sidewayz", "text": "Sittin' Sidewayz \u00e8 il singolo di debutto del rapper statunitense Paul Wall, estratto dall'album \"The Peoples Champ\". \u00c8 stato prodotto da Salih Williams e vi ha partecipato Big Pokey, anch'esso rapper di Houston.\nInformazioni.\nLa canzone ha raggiunto la posizione n.93 nella chart \"Billboard Hot 100\". Nelle charts \"Hot R&amp;B/Hip-Hop Songs\" e \"Hot Rap Tracks\" ha raggiunto rispettivamente le posizioni n.34 e 24.\n\"Sittin' Sidewayz\" fa parte della colonna sonora di tre videogiochi: \"\"\" (per Xbox 360), \"SSX on Tour\" (per PS2) e \"Midnight Club 3 - DUB Edition\"\" (per Xbox). \u00c8 inoltre presente nel film \"Cocco di nonna\".\nIl videoclip include i cameo di Bun B, Three 6 Mafia, Big Hawk, Jim Jones, Archie Lee e Cootabang. L'ambientazione \u00e8 quella tipica di tutti i video del genere Dirtry South hip hop."}
{"id": "1746726", "revid": "110157", "url": "https://it.wikipedia.org/wiki?curid=1746726", "title": "Wervik", "text": "Wervik (in francese \"Wervicq\") \u00e8 un comune belga di 18.435 abitanti, situato nella provincia fiamminga delle Fiandre Occidentali.\n\u00c8 separato dal comune francese di Wervicq-Sud dal fiume Lys.\nLa regione \u00e8 nota per la coltivazione del tabacco. "}
{"id": "1746753", "revid": "767487", "url": "https://it.wikipedia.org/wiki?curid=1746753", "title": "Il miracolo di Teofilo", "text": "Le Miracle de Th\u00e9ophile (in italiano \"Il miracolo di Teofilo\") \u00e8 un dramma liturgico in antico francese di Rutebeuf, messo in scena nel settembre del 1263 o del 1264. Esso racconta la storia di san Teofilo di Adana, che avrebbe venduto la sua anima al diavolo e poi, pentitosi, sarebbe stato salvato dalla Madonna.\nLa vicenda.\nSecondo la leggenda l'economo Teofilo, morto forse nel 538, visse in Cilicia. La sua storia di peccatore ravvedutosi ebbe larga diffusione nel Medioevo e fu associata, per la similitudine dell'argomento, a quella di santa Maria Egiziaca (protagonista di un'altra opera di Rutebeuf, \"La vita di santa Maria Egiziaca\", del 1263 circa).\nAlla morte del vescovo, Teofilo, nell'opera presentato come un siniscalco, rifiut\u00f2 di prenderne il posto, bench\u00e9 l'opinione pubblica lo spingesse a farlo per le sue grandi virt\u00f9: ci\u00f2 fu la causa della sua disgrazia, perch\u00e9 il nuovo vescovo lo destitu\u00ec e Teofilo, precipitato nella miseria, fu da tutti abbandonato. Qui inizia il dramma di Rutebeuf: il pio Teofilo, pieno di rancore, si reca dall'Ebreo Salatino e per suo tramite conclude un patto con il diavolo (chiamato Cahu); dopodich\u00e9 recupera la sua ricchezza e i suoi onori ma compie ogni sorta di male, come recarsi dagli amici \u2013 anche quelli che non lo avevano tradito \u2013 e insultarli. Pentitosi poi (dopo sette anni secondo la leggenda), Teofilo invoca la Madonna, la quale prima lo sgrida e poi, di fronte a un rimorso sincero, promette di recuperare la \"charte\" che Teofilo aveva firmato e consegnato a Cahu; recuperatala, la porta a Teofilo il quale la consegna al vescovo per una pubblica lettura, affinch\u00e9 nessuno ricada nello stesso peccato.\nL'opera.\nIl dramma si colloca agli inizi della letteratura drammatica francese: esso adatta alla scena un \"genere\" letterario gi\u00e0 praticato sotto forma di narrazioni in rima (come \"Il miracolo del sacrestano e di una dama compiuto dalla Madonna\" dello stesso Rutebeuf), il Miracolo.\nL'opera \u00e8 comunque abbastanza semplice: non intervengono mai pi\u00f9 di due personaggi alla volta \u2013 e oltretutto i monologhi lirici prevalgono sui dialoghi \u2013 e mette in scena solo alcuni episodi esemplari della storia, senza indugiare sulle transizioni e sulle reazioni psicologiche dei personaggi \u2013 contando probabilmente sul fatto che il pubblico gi\u00e0 conoscesse la vicenda narrata.\nLa metrica del testo \u00e8 varia e alterna ottosillabi in rima baciata, \"strophes cou\u00e9es\" (due ottosillabi seguiti da un quadrisillabo che rima con gli ottosillabi successivi, secondo lo schema AAbBBcCCd ecc.), strofe di quattro alessandrini monorimi e quinari nella preghiera alla Vergine, per un totale di 663 versi.\nAdattamenti moderni.\nNel Novecento, l'opera fu oggetto di una adattamento curato da Gustave Cohen, per l'esordio della compagnia teatrale \"Les Th\u00e9ophiliens\", fondata con i suoi studenti alla Sorbona. L'adattamento and\u00f2 in palcoscenico il 7 maggio 1933, nella sala Louis-Liard della Sorbona, con la messa in scena affidata a Ren\u00e9 Clermont."}
{"id": "1746757", "revid": "1543377", "url": "https://it.wikipedia.org/wiki?curid=1746757", "title": "Enciclopedia Brockhaus", "text": "L'Enciclopedia Brockhaus (\"Brockhaus Enzyklop\u00e4die\") \u00e8 un'enciclopedia in lingua tedesca tra le pi\u00f9 rinomate al mondo.\nPubblicata a Mannheim dall'editore \"Bibliographisches Institut &amp; F.\u00a0A.\u00a0Brockhaus\u00a0AG\", apparve in forma embrionale nel XVIII secolo. Si trattava all'epoca di offrire uno strumento moderno di cultura e conversazione (\"Conversations-Lexikon mit vorz\u00fcglicher R\u00fccksicht auf die gegenw\u00e4rtigen Zeiten\") alle classi istruite. Ben presto dal progetto sarebbe nata, all'inizio del XIX secolo, la vera e propria enciclopedia.\nDivenne una delle enciclopedie tedesche pi\u00f9 popolari, anche grazie alla versione in un solo volume. A causa della diminuzione delle vendite, per l'aprile del 2008 si era deciso di realizzarne una versione online da consultare gratis e da finanziare con annunci pubblicitari. Secondo quanto dichiarato dagli editori al quotidiano \"Die Welt\", era oramai finita l'epoca in cui si sistemava un'enciclopedia in uno scaffale di un metro e mezzo di larghezza.\nIn seguito, si \u00e8 rinunciato ad una pubblicazione in rete - per il febbraio del 2009 l'enciclopedia venne assorbita dalla societ\u00e0 \"Arvato/Wissenmedia GmbH\", di propriet\u00e0 della Bertelsmann, la quale se ne sarebbe separata quattro anni dopo. Infatti, nel giugno 2013 \u00e8 stato dato l'annuncio che non ne usciranno ulteriori versioni cartacee: dopo 203 anni dalla sua nascita ed edita fino alla sua ventunesima ed ultima edizione. Ci\u00f2 perch\u00e9 le sue vendite sono drammaticamente diminuite e non \u00e8 pi\u00f9 in grado di competere con Wikipedia. Resta incerto il futuro del marchio."}
{"id": "1746761", "revid": "289247", "url": "https://it.wikipedia.org/wiki?curid=1746761", "title": "Associazione Sportiva Giacomense", "text": ""}
{"id": "1746769", "revid": "580197", "url": "https://it.wikipedia.org/wiki?curid=1746769", "title": "Bodajk Futball Club Si\u00f3fok", "text": "Il BFC Si\u00f3fok (nome completo \"Bodajk Futball Club Si\u00f3fok\") \u00e8 una societ\u00e0 calcistica con sede a Si\u00f3fok, in Ungheria. Nella stagione 2013-2014 milita nella Nemzeti Bajnoks\u00e1g II, la seconda serie del calcio ungherese.\nStoria.\nIl Si\u00f3fok fu fondato nel 1921 con il nome di \"Si\u00f3fok SE\". La parola \"Bodajk\" che fa parte del nome della squadra deriva da una fusione con il Bodajk FC avvenuta nel 2005.\nNel 1984 il Si\u00f3fok (con il nome di \"Si\u00f3foki B\u00e1ny\u00e1sz SE\") ha vinto la Coppa d'Ungheria\nbattendo in finale il \"R\u00e1ba Vasas ETO Gy\u00f5r\" (oggo Gy\u0151ri ETO) per 2-1, conquistando il suo primo e unico trofeo ufficiale.\nIn Europa partecipa alla Coppa delle Coppe nella stagione 1984/1985 venendo eliminato al primo turno dai greci del Larissa.\nPer 5 volte partecipa all'Intertoto Cup (1986, 1989, 1990, 1991, 1992) non riuscendo mai a superare la fase a gironi."}
{"id": "1746770", "revid": "110157", "url": "https://it.wikipedia.org/wiki?curid=1746770", "title": "Masi San Giacomo", "text": "Masi San Giacomo \u00e8 l'unica frazione di Masi Torello.\nGeografia fisica.\nSituata lungo la SP 37, nella zona orientale della provincia di Ferrara tra Masi Torello e Voghiera, si sviluppa a 0 metri sul livello del mare.\nStoria.\nIl borgo \u00e8 citato negli statuti ferraresi del 1287. Nel 1805 fu assegnata, come frazione, a Masi Torello e nel 1860 tutto il comune fu unito a Portomaggiore. Masi Torello torn\u00f2 comune autonomo nel 1959 e la segu\u00ec, come frazione anche Masi San Giacomo.\nInfrastrutture e trasporti.\nLa frazione dispone di una propria uscita lungo l'autostrada Ferrara-Porto Garibaldi. Fra il 1901 e il 1931 Masi Torello era inoltre servita da una fermata della tranvia Ferrara-Codigoro."}
{"id": "1746772", "revid": "16758", "url": "https://it.wikipedia.org/wiki?curid=1746772", "title": "Jos Alzin", "text": ""}
{"id": "1746773", "revid": "3115", "url": "https://it.wikipedia.org/wiki?curid=1746773", "title": "Chiesa di San Rocco (Gallarate)", "text": " \nLa chiesa di San Rocco \u00e8 una chiesa di Gallarate.\n\u00c8 sorta nel XV secolo come semplice cappella, fu in seguito ampliata e ristrutturata come testimonianza di devozione al Santo per la protezione a lui attribuita dagli abitanti nei periodi difficili di diffusione della peste (XVI secolo e XVII secolo). Fu visitata da san Carlo Borromeo nel 1570 e dal cardinale Federigo Borromeo nel 1622. La chiesa, all'epoca ancora incompleta, funzion\u00f2 a lungo come oratorio. Alla fine del XVIII secolo al suo interno furono inserite pregevoli tele. Per il suo stato di grave decadenza la chiesa \u00e8 stata oggetto negli ultimi anni di accurati lavori di restauro. L'ultimo restauro ha avuto compimento il 25 marzo 2009, giorno dell'inaugurazione al pubblico. La ristrutturazione \u00e8 ad opera dell'architetto Giorgio Luini, mentre la nuova illuminazione interna del lighting designer Romano Baratta. Poco prima del completamento del restauro, il campanile della chiesetta fu pesantemente danneggiato da una saetta."}
{"id": "1746775", "revid": "729019", "url": "https://it.wikipedia.org/wiki?curid=1746775", "title": "Gran Premio motociclistico di Turchia 2006", "text": "Il Gran Premio motociclistico di Turchia 2006 corso il 30 aprile, \u00e8 stato il terzo Gran Premio della stagione 2006 del motomondiale e ha visto vincere: la Honda di Marco Melandri in MotoGP, Hiroshi Aoyama nella classe 250 e H\u00e9ctor Faubel nella classe 125."}
{"id": "1746791", "revid": "1305772", "url": "https://it.wikipedia.org/wiki?curid=1746791", "title": "Smile (Lily Allen)", "text": "Smile \u00e8 un singolo della cantante britannica Lily Allen, pubblicato il 3 luglio 2006 come primo estratto dal primo album in studio \"Alright, Still\".\nDescrizione.\nIl brano, scritto da Lily Allen, Iyiola Babalola e Darren Lewis (questi ultimi due anche produttori, sotto il nome di Future Cut), contiene un giro di piano campionato da \"Free Soul\", brano di Jackie Mittoo e dei The Soul Brothers del 1966.\nVideo.\nIl video di \"Smile\" diretto da Sophie Muller mostra la cantante prendersi una vendetta sull'ex-fidanzato che l'aveva tradita, in diverse maniere.\nE parla di come lei \u00e8 riuscita ad andare avanti."}
{"id": "1746792", "revid": "339392", "url": "https://it.wikipedia.org/wiki?curid=1746792", "title": "Liceo Scientifico Messedaglia", "text": ""}
{"id": "1746818", "revid": "767487", "url": "https://it.wikipedia.org/wiki?curid=1746818", "title": "Il fanciullo del West", "text": "Il fanciullo del West \u00e8 un film del 1942 diretto da Giorgio Ferroni ed \u00e8 la prima parodia western prodotta in Italia. Il titolo della pellicola richiama palesemente quello dell'opera lirica pucciana \"La fanciulla del West\".\nTrama.\nStati Uniti. In un piccolo paese del Far West, a causa di una forte rivalit\u00e0 tra due famiglie, gli scontri, le aggressioni e le sparatorie sono all'ordine del giorno. Si inserisce in questa controversia, un medico condotto, che riuscir\u00e0 a sconfiggere il capo della banda locale, a riconciliare le famiglie e a sposare la sua amata.\nDistribuzione.\nIl film venne distribuito nelle sale cinematografiche italiane il 24 dicembre 1942 con il visto censura n. 31824 del 12.12.42."}
{"id": "1746820", "revid": "648716", "url": "https://it.wikipedia.org/wiki?curid=1746820", "title": "L\u00c9 Banba", "text": "La L\u00c9 \"Banba\" (CM11) fu una dragamine della classe Ton che oper\u00f2, chiamandosi HMS Alverton (M1104), con la Royal Navy e poi col Seirbh\u00eds Chabhlaigh na h\u00c9ireann. Il suo nome in gaelico \u00e8 in onore di Banba, leggendaria regina dei T\u00faatha D\u00e9 Danann e nome poetico dell'Irlanda.\nLa Alverton fu costruita dalla John I. Thornycroft &amp; Company, a Southampton, in Inghilterra. La nave venne varata il 24 marzo 1954 e dopo diciassette anni di servizio fu venduta al Seirbh\u00eds Chabhlaigh. La nave fu consegnata il 22 febbraio 1971 e il giorno seguente, a Gibilterra, fu denominata Banba dal tenente in comando Deasy. Originariamente il nome doveva essere apposto a una delle corvette della classe Flower acquistate negli anni quaranta ma l'arrivo di sole tre navi sulle sei ordinate fece mettere da parte il nome.\nLa Banba oper\u00f2 nel Mediterraneo occidentale assieme alla L\u00c9 Fola. Completarono cos\u00ec tutti i test e iniziarono a tutti gli effetti il proprio servizio. Il 20 marzo le navi lasciarono il mar Mediterraneo per fare ritorno in Irlanda anche se una forte tempesta le costrinse a riparare a Lisbona. Il 29 marzo 1971 si unirono alla flotta.\nNel 1984 fu venduta ad una societ\u00e0 spagnola per la demolizione, iniziata dopo trent'anni di servizio."}
{"id": "1746821", "revid": "767487", "url": "https://it.wikipedia.org/wiki?curid=1746821", "title": "Space Truckers", "text": "Space Truckers \u00e8 un film del 1996 diretto da Stuart Gordon, nelle sale italiane a partire dal 18 aprile 1997.\nTrama.\nAnno 2196. Una base militare su Tritone viene attaccata dal \"B.M.W.\", un robot guerriero. Dopo aver sgominato tutti i presenti in una sala di controllo, il droide viene fermato dallo scienziato Nabel, il quale lo ha costruito segretamente per conto del suo capo, E. J. Saggs, che per\u00f2 all'ultimo momento, volendo conquistare la Terra con un'armata di B.M.W., tradisce Nabel aizzandogli contro il suo stesso robot, apparentemente uccidendolo.\nQualche tempo pi\u00f9 tardi, l'indipendente astrocamionista spaziale John Canyon arriva sulla stazione spaziale commerciale \"Hub\" consegnando il suo carico di maiali quadrati. Al suo arrivo, John scopre che il capo-camionista Keller intende farlo ritirare dando l'incarico al giovane camionista appena diplomato Mike Pucci. Questo causa astio tra John e Keller che si scontrano in un bar, dove un colpo di pistola alla cieca frantuma un finestrino aspirando brutalmente Keller fuori nello spazio. John, Mike e la compagna Cindy, cercando di fuggire, si rifugiano nello studio di uno strambo segretario che gli incarica di trasportare sulla Terra un misterioso carico di bambole gonfiabili. Il trio \u00e8 indeciso, ma accetta visto che \u00e8 l'unico modo per andarsene dalla stazione, dove sono braccati dalle forze di polizia.\nPoco dopo la rocambolesca fuga, John decide di passare in una zona di feccia spaziale per evitare di essere inseguito dalla polizia, ma qui il camion spaziale viene danneggiato a seguito di una collisione con un asteroide. Il camion viene successivamente catturato da una gigantesca nave controllata da dei pirati spaziali, comandati dal capitano Macanudo, mezzo uomo e mezzo macchina. Per fare in modo che ai suoi compagni non sia fatto niente, Cindy concede a Macanudo di avere dei rapporti sessuali con lui, a patto anche che prendano pure il misterioso carico e li lasci andare. Cindy prova senza successo a liberare i suoi compagni, ma John propone ai pirati di controllare il carico del camion prima di giustiziarli e si scopre che il carico misterioso non \u00e8 una consegna di bambole gonfiabili ma l'armata di B.M.W. A quel punto Macanudo si rivela essere Nabel, sopravvissuto al suo attentato riassemblandosi come cyborg.\nNabel, assetato di vendetta contro Saggs e la sua compagnia per quello che gli hanno fatto, pianifica di usare i B.M.W. per vendicarsi, ma un'unit\u00e0 viene attivata per sbaglio e inizia a massacrare i pirati, mentre i protagonisti si riprendono il camion e fuggono dalla nave pirata prima che esploda. Lo scafo del camion \u00e8 invaso dai B.M.W. attivi. Il gruppo di John trova un morente Nabel, che gli consegna il comando per disattivare i robot prima di spirare. Quando i tre escono fuori indossando tute spaziali, perdono per errore il telecomando. L'unico modo per salvarsi, ora che sono vicini alla Terra, \u00e8 quella di sacrificare l'intero camion facendolo precipitare quando entreranno nell'atmosfera terrestre. Cos\u00ec il trio atterra con dei gusci di salvataggio mentre i B.M.W. vengono bruciati dall'attrito.\nSulla Terra, Canyon e Mike portano Cindy all'ospedale dove incontrano la madre. Per la felicit\u00e0 di Canyon, si scopre che la donna in passato era stata una sua fiamma ed \u00e8 rimasta giovane e bella a seguito di una ibernazione iniziata 20 anni prima a causa di una malattia. Improvvisamente vengono visitati da Saggs, il quale si rivela essere diventato il Presidente della Terra e offre a John un nuovo camion spaziale e una valigetta piena di soldi per farlo tacere riguardo alla storia dei B.M.W., ma in realt\u00e0 intende ucciderlo con una bomba nascosta nella valigetta. Quando se ne va per\u00f2, Mike getta la valigetta dalla finestra facendola cadere sopra la limousine di Saggs, che esplode uccidendolo.\nCon la morte di Saggs e la salvezza della Terra garantita, Mike, Cindy, John con la madre di Cindy, partono nello spazio a bordo del nuovo camion spaziale."}
{"id": "1746823", "revid": "1372005", "url": "https://it.wikipedia.org/wiki?curid=1746823", "title": "Paul Rosenstein-Rodan", "text": "Le sue prime pubblicazioni erano incentrate sulle teorie classiche trattate dalla scuola austriaca di allora, ossia teoria economica, utilit\u00e0 marginale, e altre.\nRosenstein-Rodan emigr\u00f2 verso il Regno Unito nel 1930, dove insegn\u00f2 all'Universit\u00e0 di Londra e al London School of Economics and Political Science fino al 1947. Successivamente venne assunto alla Banca Internazionale per la Ricostruzione e lo Sviluppo e al Massachusetts Institute of Technology, dove fu docente dal 1953 al 1968.\nRodan \u00e8 uno dei maggiori fautori della cosiddetta teoria \"Big Push Model\". Il suo contributo maggiore a essa \u00e8 sicuramente l'articolo scritto nel 1943, intitolato \"Problems of Industrialisation of Eastern and South-Eastern Europe\".\nSua sorella fu Erna Rosenstein, poetessa e pittrice surrealista."}
{"id": "1746827", "revid": "2039709", "url": "https://it.wikipedia.org/wiki?curid=1746827", "title": "SISMA", "text": "La SISMA S.p.A., acronimo di Societ\u00e0 Industrie Siderurgiche Meccaniche e Affini, \u00e8 stata un'importante azienda italiana operante nel settore siderurgico.\nStoria.\nOrigini.\nNacque nel 1892 a Villadossola come piccola bulloneria e con pochi dipendenti; tra il primo e il secondo dopo guerra divent\u00f2 una delle principali industrie siderurgiche italiane tanto che nel solo stabilimento ossolano si arriv\u00f2 al numero di 1600 dipendenti nel periodo successivo alla seconda guerra mondiale. Entrata quindi nell'orbita della Montedison venne poi rilevata dall'EGAM (\"Ente Gestione Attivit\u00e0 Minerarie\") nel 1971.\nL'EGAM, l'IRI e il periodo Finsider.\nNel 1977, con la soppressione dell'EGAM di cui la SISMA faceva parte, le partecipazioni passarono all'IRI, che conferir\u00e0 poi la societ\u00e0 alla controllata Finsider. Nel 1989, a seguito poi delle dismissioni da parte dell'IRI nel settore siderurgico, fu acquistata dalla societ\u00e0 \"Leali S.p.A.\" di Odolo; nel medesimo anno contava circa 550 dipendenti.\nLa fine della SISMA.\nPurtroppo il settore siderurgico italiano era da tempo in crisi; nel 1999 il gruppo Leali, al centro di una consistente ristrutturazione e concentrazione dei poli produttivi trov\u00f2 nel gruppo \"Beltrame\" un punto fermo per dare continuit\u00e0 alle produzioni nello stabilimento di Villadossola; il marchio SISMA cess\u00f2 quindi di esistere. Attualmente la societ\u00e0 \"Ferriera Siderscal S.p.A.\" (del gruppo Beltrame) opera nello stabilimento ex SISMA del centro ossolano con 83 dipendenti e con una produzione inferiore rispetto al passato. Dal 10 marzo 2009, a causa della grave crisi economica, l'azienda colloca in cassa integrazione straordinaria a zero ore la quasi totalit\u00e0 dei dipendenti"}
{"id": "1746829", "revid": "339392", "url": "https://it.wikipedia.org/wiki?curid=1746829", "title": "HMS Alverton", "text": ""}
{"id": "1746838", "revid": "1990499", "url": "https://it.wikipedia.org/wiki?curid=1746838", "title": "Giuseppe Barattolo", "text": "Biografia.\nNel 1913 fonda la Caesar Film. Il suo forte impegno nel campo della cinematografia gli permette di diventare, oltre che membro dell'ENAC, direttore dell'Unione cinematografica italiana (UCI), che nasce nel 1919 per rinverdire i gloriosi giorni del cinema italiano d'anteguerra, puntando su costosissimi film epici, come il \"Quo Vadis\" (1923) di Georg Jacoby e Gabriellino D'Annunzio, che si riveler\u00e0 un disastro commerciale, tanto da portare al fallimento la casa di produzione.\nAll'inizio degli anni 30 realizza gli Stabilimenti Caesar Film situati alla Circonvallazione Appia, nei pressi della Via Latina, a Roma, che nel dopoguerra passeranno alla Titanus Appia, per essere demoliti nel 1967\nNel 1937 \u00e8 alla Scalera Film, della quale dirige gli stabilimenti veneziani a partire dal 1943.\nDopo gli avvenimenti bellici diventa un produttore indipendente."}
