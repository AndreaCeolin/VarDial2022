{"id": "1746844", "revid": "1632387", "url": "https://it.wikipedia.org/wiki?curid=1746844", "title": "Pronomi latini", "text": "Come in italiano, anche in latino i pronomi sono quegli elementi della frase che vengono impiegati in sostituzione del nome (\"pro nomen\", \"al posto del nome\"), richiamano il nome e possono essere di diversi tipi:\nGeneralit\u00e0 sulla declinazione pronominale.\nLe particolarit\u00e0 pi\u00f9 rilevanti di quasi tutti i pronomi latini sono il genitivo singolare in \"-\u012bus\" e il dativo singolare in \"i\".\nPronomi e aggettivi possessivi.\nGli aggettivi possessivi solitamente seguono il nome a cui si riferiscono.\nEs: amicus noster - il nostro amico\nN.B.: Questi pronomi seguono la seconda declinazione per il maschile e per il neutro (ma il vocativo maschile singolare di \"meus\" \u00e8 \"mi\"), mentre la prima declinazione per il femminile.\nPronomi e aggettivi determinativi.\nI pronomi e gli aggettivi determinativi servono a determinare la persona o la cosa cui si fa riferimento. Essi sono:\nes.la fanciulla giunge a Roma, la medesima giunge a Troia\n puella Romam pervenit, eadem ad Troiam pervenit\nes.ipse rex pervenibat Troiam il re stesso(in persona) andava a Troia/ Proprio il re andava a Troia\nLa differenza tra idem, eadem, idem e ipse, ipsa, ipsum \u00e8 che mentre il primo segnala un'identit\u00e0, il secondo evidenzia che un'azione \u00e8 compiuta/subita, che uno stato \u00e8 attribuito proprio a una persona/una cosa/un animale, non ad altri. Proprio per questo motivo, la traduzione di ipse, ipsa, ipsum e idem, eadem, idem con la parola \u201cstesso\u201d deve essere evitata.\nUn esempio pratico: se i latini avessero dovuto dire che due ragazzi sono figli dello stesso padre, cio\u00e8 che sono fratelli avrebbero usato idem: \"duo iuvenes habent eundem patrem\" (i due giovani hanno il medesimo padre). Se invece i latini avessero dovuto dire che a Roma era andato il padre, non, per esempio, lo zio o il nonno avrebbero usato ipse: \"ipse pater perveniebat Romam\"\n ipse rex perveniebat ad Troiam\nPronomi e aggettivi dimostrativi.\nSono dimostrativi quei pronomi e quegli aggettivi che indicano una cosa o una persona, suggerendone la vicinanza o la lontananza rispetto ad un soggetto esterno. Essi sono:\n\"Ille\" pu\u00f2 assumere, in alcuni casi, valore encomiastico, ossia lodativo. In questi va reso con \"quel famoso\" o \"quell'illustre\"\n\"Iste\" pu\u00f2 invece avere una sfumatura, in contrapposizione con\" ille,\" negativa di tipo dispregiativo-denigratorio. \u00c8 traducibile con \"questo\" o \"questo individuo\".\nAggettivi e pronomi relativi.\nL'unico aggettivo/pronome relativo latino \u00e8 \"qui, quae, quod\" (\"che, il quale, la quale, la quale cosa\") che pu\u00f2 introdurre una frase subordinata detta relativa, o alcuni costrutti come il nesso relativo e la prolessi del relativo. Esso si declina:\nOmissione dell'antecedente del relativo, quando l'antecedente \u00e8 un pronome determinativo.\nL'antecedente si omette qualora il pronome relativo e il pronome determinativo, al quale si riferisce, si trovino entrambi nel medesimo caso, cosicch\u00e9 il pronome relativo \"assorbe\" l'antecedente.\nIn una frase come\n\"Qui dicit se omnia scire, [is] nihil scit\"\nil pronome determinativo \"is\" si dovrebbe concordare al nominativo, ovvero allo stesso caso di \"qui\". Per questo \"is\", sebbene pronome della reggente, viene sottinteso.\nTuttavia la regola non \u00e8 rigida: al neutro plurale il relativo \"assorbe\" l'antecedente anche se i due pronomi non si trovano nel medesimo caso (questo, tuttavia, a patto che i due pronomi siano espressi in nominativo, accusativo o vocativo - ovvero nei cosiddetti \"casi retti\").\nPronomi e aggettivi relativo-indefiniti.\nIl principale pronome e aggettivo relativo-indefinito latino \u00e8 \"quicumque, quaecumque, quodcumque, \"chiunque/qualunque, qualunque cosa\"\", composto dal relativo \"qui\" e dal suffisso \"-cumque\".\nEsso si declina:\nInoltre sono presenti :\nPronomi e aggettivi indefiniti.\nI pronomi e gli aggettivi indefiniti si riferiscono a una persona o a una cosa in modo generico in rapporto alla qualit\u00e0 o alla quantit\u00e0.\nEssi possono essere distinti in:\nIndefiniti che significano \"qualcuno, qualcosa, qualsiasi e simili\".\n\"Qualcuno, qualcosa\".\nIn latino esistono cinque pronomi e aggettivi con il significato di \"qualcuno, qualcosa\", e si possono mettere in ordine crescente di astrattezza.\nIl pronome \u00e8 \"quidam, quiddam\", l'aggettivo \u00e8 \"quidam, quaedam, quoddam\".\nDeclinazione del pronome quidam, quiddam\nDeclinazione dell'aggettivo quidam, quaedam, quoddam\nIl pronome \u00e8 \"aliquis, aliquid\", l'aggettivo \u00e8 \"aliqui, aliqua, aliquod\".\nDeclinazione del pronome aliquis, aliquid\nDeclinazione dell'aggettivo aliqui, aliqua, aliquod\nIl pronome \u00e8 \"quis, quid\"( al neutro plurale anzich\u00e9 avere \"quae\" come il pronome interrogativo ha \"qua\") e l'aggettivo \u00e8 \"qui, quae, quod\" (il nominativo femminile singolare e i casi diretti del neutro, nominativo accusativo, possono essere anche \"qua\").\nDeclinazione del pronome quis, quid\nDeclinazione dell'aggettivo qui, quae, quod\nIl pronome \u00e8 \"quispiam, quidpiam\", l'aggettivo \u00e8 \"quispiam, quaepiam, quodpiam\".\nDeclinazione del pronome quispiam, quidpiam\nDeclinazione dell'aggettivo quispiam, quaepiam, quodpiam\nIl pronome \u00e8 \"quisquam, quidquam\" (il nominativo-accusativo neutro singolare ha anche la forma \"quicquam\"), l'aggettivo \u00e8 \"ullus, ulla, ullum\" (per il quale vedi gli aggettivi pronominali).\nDeclinazione del pronome quisquam, quidquam\nDeclinazione dell'aggettivo ullus, ulla, ullum\nIndefiniti che significano in italiano \"chiunque\".\nAll'italiano \"chiunque\" possono corrispondere sia gli indefiniti \"quivis\" e \"quil\u012dbet\" sia i relativi-indefiniti \"quicumque\" e \"quisquis\".\nIndefiniti che significano \"nessuno, nessuna cosa, niente\".\nSono quattro:\nIndefiniti che significano \"tutto, tutti, ciascuno\".\n\"Quisque\" e \"unusquisque\".\nI pronomi quisque, quidque, e unusquisque, unumquidque significano \"ciascuno\" e \"ognuno\".\nGli aggettivi sono invece quisque, quaeque, quodque e unusquisque, unaquaeque, unumquodque (\"ciascuno\" e \"ogni\").\nNella declinazione di quisque, il suffisso -que resta invariato, mentre quis\\quid (quae, quod) si declinano.\nUnusquisque \u00e8 formato da unus+quis+ -que: i due pronomi si declinano, mentre il suffisso -que resta invariato.\n\"Totus\" e \"omnis\".\nL'aggettivo pronome totus, -a, -um significa \"tutto\", \"intero\".\nIl pronome o aggettivo omnis, -e, significa \"tutto\", \"ogni\".\nIndefiniti che significano \"altro, altri, la maggior parte\".\nIl latino individua diversi aggettivi pronominali (poich\u00e9 fungono sia da aggettivi che da pronomi) per indicare \u201caltro\u201d, dipendentemente dall\u2019insieme di riferimento.\nAlius, alia, aliud quando si intenda \u201caltro fra molti\u201d.\nAlter, altera, alterum quando \u00e8 \u201caltro fra due\u201d.\nCeterus, cetera, ceterum quando s\u2019intenda \u201ctutti gli altri di un numero imprecisato\u201d, da cui l\u2019espressione \u201c\"et cetera\"\u201d= eccetera\nReliquus, reliqua, reliquum quando si intenda il rimanente di una quantit\u00e0 nota\".\" E.g\". ex quinque navibus, tres amissae sunt, reliquae redierunt.\"\nL\u2019espressione \u201cla maggior parte\u201d \u00e8 resa in latino con un altro aggettivo pronominale: plerique, pleraeque, pleraque, che in italiano fa riferimento ad un complemento partitivo, mentre in latino attrae al suo caso il sostantivo (\"plerique cives\") , mantenendo il genitivo partitivo in caso di pronome (\"plerique vestrum\")\n\"Uter\" e composti.\nIl pronome e aggettivo indefinito \"uter\" significa \"l'uno o l'altro\", \"uno dei due\" (ma anche \"sia l'uno che l'altro\"), ed \u00e8 caratterizzato dal suffisso \"-ter\", residuo dell'antico duale indoeuropeo (il suffisso \u00e8 presente anche, per esempio, in \"alter\" e \"dexter\").\nDecliniamo qui l'aggettivo (il pronome ha identica declinazione, fatti salvi i casi obliqui del genere neutro, ai quali \u00e8 necessario sostituire l'aggettivo femminile concordato coi casi obliqui del nome \"res\": \"utrius rei\" ecc.)\nI composti di \"uter\" sono:\nEssi si declinano come \"uter\".\nSia \"uter\" che i composti si comportano come normali aggettivi, concordando in genere, numero e caso con il nome cui si riferiscono . Da notare, per\u00f2, che il sostantivo, e di conseguenza l'aggettivo \"uter\", si pongono al singolare (\"entrambe le ragazze\", \"utraque puella\"). Il plurale di \"uter\" e composti si usa in concordanza (quando \u00e8 aggettivo) o in sostituzione (quando \u00e8 pronome) di un \"plurale tantum\" o di un nome il cui plurale ha significato diverso dal singolare.\nOvviamente, davanti ad un pronome, \"uter\" e composti assumono valore di pronome, e regge il genitivo partitivo del pronome dipendente (\"l'uno o l'altro di noi\", \"uter nostrum\"; \"tutti e due voi\", \"uterque vestrum\").\nPronomi e aggettivi interrogativi.\nIl pi\u00f9 importante pronome interrogativo latino \u00e8 \"quis?, quid?\" (\"chi?, che cosa?\") che si declina:\nL'aggettivo corrispondente \u00e8 \"qui?, quae?, quod?\" (\"quale?, che?\") che si declina:\nAltri pronomi e aggettivi interrogativi.\nSi ricordi che, qualora ci siano due uscite, la seconda \u00e8 quella del neutro.\nPronomi e aggettivi correlativi.\nSi possono definire correlativi quei pronomi e quegli aggettivi che vengono usati per stabilire una stretta relazione tra due elementi di una stessa frase."}
{"id": "1746847", "revid": "1305772", "url": "https://it.wikipedia.org/wiki?curid=1746847", "title": "Beernem", "text": "Beernem \u00e8 un comune belga di 15.428 abitanti, situato nella provincia fiamminga delle Fiandre Occidentali."}
{"id": "1746855", "revid": "1305772", "url": "https://it.wikipedia.org/wiki?curid=1746855", "title": "Jabbeke", "text": "Jabbeke (o \"Giabecho\" in italiano arcaico) \u00e8 un comune belga di 13.857 abitanti, situato nella provincia fiamminga delle Fiandre Occidentali."}
{"id": "1746857", "revid": "110157", "url": "https://it.wikipedia.org/wiki?curid=1746857", "title": "Torhout", "text": "Torhout \u00e8 un comune belga di 20.395 abitanti, situato nella provincia fiamminga delle Fiandre Occidentali."}
{"id": "1746859", "revid": "339392", "url": "https://it.wikipedia.org/wiki?curid=1746859", "title": "Serendipity (film)", "text": ""}
{"id": "1746860", "revid": "1534511", "url": "https://it.wikipedia.org/wiki?curid=1746860", "title": "Teorema spin-statistica", "text": "Il teorema (di connessione) spin-statistica \u00e8 un teorema della meccanica quantistica che mette in relazione lo spin di una particella con la statistica a cui essa deve obbedire; di conseguenza ne definisce la natura fermionica o bosonica. \nL'enunciato del teorema \u00e8:\nLa meccanica quantistica non relativistica non \u00e8 in grado di determinare se un sistema di particelle debba essere descritto da una funzione d'onda simmetrica o da una funzione d'onda antisimmetrica. Soltanto una visione relativistica della meccanica quantistica, con le dovute ipotesi, porta ad affermare che la funzione d'onda di un sistema di bosoni \u00e8 simmetrica, mente la funzione d'onda di un sistema di fermioni \u00e8 antisimmetrica.\nIl principio di esclusione di Pauli \u00e8 in accordo con il teorema spin-statistica: la funzione d'onda di due fermioni (in particolare elettroni) aventi tutti gli stessi numeri quantici \u00e8 nulla.\nIl teorema fu enunciato per la prima volta nel 1939 da Markus Fierz, e fu riderivato in maniera pi\u00f9 sistematica da Wolfgang Pauli. Argomentazioni di tipo pi\u00f9 concettuale furono fornite da Julian Schwinger nel 1950. Richard Feynman ne diede una dimostrazione partendo da presupposti differenti."}
{"id": "1746861", "revid": "110157", "url": "https://it.wikipedia.org/wiki?curid=1746861", "title": "Zedelgem", "text": "Zedelgem \u00e8 un comune belga di 22.299 abitanti, situato nella provincia fiamminga delle Fiandre Occidentali."}
{"id": "1746866", "revid": "74801", "url": "https://it.wikipedia.org/wiki?curid=1746866", "title": "Zuienkerke", "text": "Zuienkerke \u00e8 un comune belga di abitanti, situato nella provincia fiamminga delle Fiandre Occidentali."}
{"id": "1746872", "revid": "15783633", "url": "https://it.wikipedia.org/wiki?curid=1746872", "title": "Roulers", "text": ""}
{"id": "1746873", "revid": "686936", "url": "https://it.wikipedia.org/wiki?curid=1746873", "title": "Michael Bush", "text": "Carriera universitaria.\nNella stagione 2003 ha giocato 13 partite correndo 81 volte per 503 yard con 6 touchdown, ha fatto 11 lanci completandone 4 per 67 yard con 2 touchdown, ha ricevuto 17 volte per 240 yard con un touchdown, ha fatto 3 ritorni su kickoff per 48 yard e 2 tackle da solo.\nNella stagione 2004 ha giocato 12 partite correndo 132 volte per 734 yard con 7 touchdown, ha fatto 2 lanci completandone uno per 48 yard con un touchdown e ha ricevuto 11 volte per 155 yard.\nNella stagione 2005 la sua migliore \u00e8 andato vicino a una possibile candidatura per il trofeo Heisman del 2006, ha giocato 10 partite correndo 205 volte per 1.143 yard con 23 touchdown e infine ha ricevuto 21 volte per 253 yard con un touchdown.\nNella stagione 2006 ha iniziato bene la sua prima partita contro Kentucky, realizzando 3 touchdown solo nel primo tempo. Nel 3\u00ba quarto per\u00f2 si \u00e8 infortunato in durante corsa rompendosi la tibia. Ha saltato tutta la stagione e a fine anno ha dovuto inserire una barra d'acciaio per facilitare il recupero dall'infortunio. Ha concluso con una partita giocata correndo 17 volte per 128 yard con un touchdown e ha fatto una ricezione per 3 yard.\nSe non avesse subito l'infortunio sarebbe stato probabilmente tra una delle prime dieci scelte del draft 2007.\nCarriera professionistica.\nOakland Raiders.\nBush fu scelto al quarto giro del Draft 2007 dagli Oakland Raiders. Il 25 luglio 2007 firm\u00f2 un contratto quadriennale del valore di 2,165 milioni di dollari di cui 500.000 di bonus alla firma. Rimase per tutto la stagione sulla lista di chi doveva recuperare lo stato di forma a causa del suo infortunio subito al college.\nNella stagione successiva debutt\u00f2 nella NFL l'8 settembre contro i Denver Broncos. Chiuse giocando 15 partite, totalizzando 421 yard su corsa, 3 touchdown e un fumble perso. Nella successiva gioc\u00f2 16 partite di cui 7 da titolare con 589 yard su corda, 3 TD e 2 fumble persi.\nDurante la 3 partita di pre-stagione della stagione 2010, in una corsa sbatt\u00e9 contro un casco avversario e si ruppe il pollice della mano sinistra. Dopo l'operazione rimase fuori fino alla 2 settimana della stagione regolare. Trov\u00f2 pi\u00f9 spazio sul finire della stagione e nell'ultima partita contro i Kansas City Chiefs disput\u00f2 la sua miglior prova dell'anno. Chiuse giocando 14 partite, di cui 3 da titolare, con 655 yard su corsa e 8 TD.\nIl 6 agosto 2011 rifirm\u00f2 un contratto annuale per 2,61 milioni di dollari. Chiuse giocando 16 partite di cui 9 da titolare, 977 yard su corsa, 7 TD e un fumble perso.\nChicago Bears.\nBush firm\u00f2 un contratto quadriennale del valore di 14 milioni di dollari (di cui 6,45 milioni garantiti) di cui 4 milioni di bonus alla firma coi Chicago Bears il 22 marzo 2012.\nIl 13 settembre, nella sconfitta contro i Green Bay Packers, Bush entr\u00f2 in sostituzione dell'infortunato Matt Fort\u00e9 guidando i Bears con 54 yards corse su 14 tentativi, Nella settimana 12 rilev\u00f2 ancora l'infortunato Fort\u00e9 segnando due TD e correndo 60 yards nella vittoria sui Minnesota Vikings. Termin\u00f2 la stagione disputando 13 partite di cui una da titolare, con 411 yard corse e 5 touchdown.\nIl primo touchdown della stagione 2013, Bush lo segn\u00f2 nella settimana 3 contro gli Steelers e il secondo nella settimana 12 contro i Rams. Due settimane dopo segn\u00f2 il primo touchdown su ricezione nella netta vittoria sui Cowboys nel Monday Night Football e la settimana successiva contro i Browns segn\u00f2 il terzo su corsa del 2013. Il 10 marzo 2014 fu svincolato dai Bears.\nArizona Cardinals.\nIl 25 novembre 2014, Bush firm\u00f2 con gli Arizona Cardinals."}
{"id": "1746877", "revid": "1149807", "url": "https://it.wikipedia.org/wiki?curid=1746877", "title": "Hammer Bros.", "text": ""}
{"id": "1746879", "revid": "287204", "url": "https://it.wikipedia.org/wiki?curid=1746879", "title": "Porumbesti", "text": ""}
{"id": "1746882", "revid": "2093951", "url": "https://it.wikipedia.org/wiki?curid=1746882", "title": "Protosebastos", "text": "Protosebastos (in greco \u03c0\u03c1\u03c9\u03c4\u03bf\u03c3\u03ad\u03b2\u03b1\u03c3\u03c4\u03bf\u03c2, composto di \u03c0\u03c1\u03c9\u03c4\u03bf- \"proto-\", \"primo\", e \u03c3\u03b5\u03b2\u03b1\u03c3\u03c4\u03cc\u03c2 \"sebastos\", \"augusto\") era un titolo nobiliare in uso nell'Impero bizantino, a partire dall'XI secolo.\nIl titolo di \"protosebastos\" fu creato nell'XI secolo dal basileus Alessio I Comneno apposta per il fratello Adriano Comneno. Questo titolo, durante il XII secolo, come molte altre cariche bizantine perse il suo valore e divenne solo una carica cerimoniale: per questo motivo fu in seguito dato anche ai dogi di Venezia, come Vitale Falier, e ai sultani turchi.\nProtosebasto era Alessio Comneno, zio della regina di Costantinopoli Maria di Gerusalemme (seconda met\u00e0 del XII sec.)."}
{"id": "1746885", "revid": "83531", "url": "https://it.wikipedia.org/wiki?curid=1746885", "title": "Palazzo delle Poste (Arezzo)", "text": "Il Palazzo delle Poste \u00e8 un edificio situato in via Guido Monaco, 34 ad Arezzo.\nStoria.\nUna prima idea per il palazzo delle Poste, previsto con una lunghissima facciata in stile vagamente neogotico saldata senza soluzioni di continuit\u00e0 all'attiguo Teatro Petrarca, risale al 1885 ed \u00e8 firmata dall'Ufficio Tecnico comunale.\nL'incarico di un nuovo progetto venne affidato nel 1913 all'ingegnere comunale Umberto Tavanti, che nel 1915 presenta una proposta in chiave neorinascimentale, con il fronte tripartito, coronato da un pesante cornicione aggettante e concluso da una torretta poligonale sull'angolo tra le vie G. Monaco e G. Garibaldi.\nSecondo una Relazione del 13 aprile 1920, i lavori di costruzione vennero divisi in tre lotti: di preparazione, sbancamento e fondazione, eseguiti tra il 1920 e il 1924; di lavori murari dal piano dello spiccato, realizzati tra il 1924 e il 1927; di completamento e finiture, compiuti tra il 1928 e il 1929. Il terzo ed ultimo lotto di lavori fu autorizzato dal ministro Araldo di Crollalanza con i decreti n\u00b0 948 del 25/2/1928, n\u00b0 1694 dell'11/3/1929 e n\u00b0 3700 del 31/5/1929.\nLe opere murarie vennero affidate per il primo lotto di lavori all'Impresa Giovanni Mazzi, con contratto del 19 luglio 1921, e successivamente, con contratti dell'8 novembre 1927 e del 17 gennaio 1928, all'Impresa Mazzi Felice di Giovanni.\nI marmi delle pavimentazioni e delle zoccolature furono forniti dall'Impresa Leopoldo Maccari, con contratto del 31 agosto 1928; le opere in ferro e le opere in legno vennero affidate in data 7 gennaio 1928 rispettivamente alla ditta Bastanzetti Dyalma e alla ditta Migliarini Virgilio; le persiane in legno vennero fornite dall'Impresa Societ\u00e0 Anonima ing. Astalfoni, secondo il contratto del 25 giugno 1928, i mobili per i saloni del pubblico e del telegrafo furono opera dell'Impresa Ciofini Antonio con contratto del 25 maggio 1929.\nInfine, le decorazioni pittoriche e i soffitti in legno e ceramica vennero eseguiti in economia dalla Manifattura Chini di Borgo San Lorenzo. Con il progettista vennero stipulate ben sette convenzioni tra il 1922 e il 1930.\nLa realizzazione \u00e8 databile al 1925. Nel 1963 ha subito diversi interventi di restauro.\nDescrizione.\nUbicazione.\nImponente e rappresentativo, l'edificio sorge lungo la via G. Monaco, uno degli assi principali della citt\u00e0, di collegamento tra le due piazze G. Monaco, limitrofa alla stazione ferroviaria, e S. Francesco, nel cuore del centro antico.\nArretrato rispetto alla strada e preceduto da uno slargo che ne accentua la monumentalit\u00e0, l'edificio fa angolo con la via G. Garibaldi rispetto alla quale lo spazio antistante \u00e8 rialzato di diversi gradini per il dislivello di quota e delimitato da una balaustrata in pietra a pilastrini; l'angolo tra le due vie \u00e8 segnato da un albero ad alto fusto davanti al quale si trova attualmente un chiosco prefabbricato per edicola, che compromette la visuale dell'edificio dal rettifilo.\nSul retro, il palazzo prospetta sulla Piazza del Popolo con il fronte elevato di un piano in pi\u00f9 rispetto a quello sulla via G. Monaco, mentre sul lato destro \u00e8 separato dal Teatro Petrarca da un chiassino detto la Scaletta.\nL'esterno.\nDi impianto rettangolare, con torretta poligonale posta a cerniera tra il fronte principale e il fronte laterale su via G. Garibaldi, il palazzo si eleva lungo la via G. Monaco su tre piani fuori terra e presenta un lungo fronte scandito in tre settori con la parte centrale avanzata e rialzata rispetto alle ali.\nLa caratterizzazione in chiave neorinascimentale \u00e8 evidente nella perimetrazione e nel rivestimento dei fronti a finto bugnato liscio, esteso sia all'intero piano terreno che al primo piano del settore centrale, nel rafforzamento a bozze rustiche della parte basamentale dei fronti laterale e posteriore, nel cornicione di coronamento in forte aggetto sostenuto da mensolotti.\nIdentica ispirazione si rivela nel disegno e nella combinazione delle aperture incorniciate - centinate e tripartite al piano terreno e nel settore centrale del primo piano, architravate e tripartite all'ultimo piano del fronte principale, rettangolari con mostra in finta pietra nelle ali e nei fronti laterali e posteriore - e negli interventi decorativi della facciata, come i due stemmi in ceramica colorata tra le finestre del primo piano e i pannelli in ceramica policroma, eseguiti dalla Manifattura Chini di Borgo San Lorenzo, con putti e festoni robbiani.\nIl fregio centrale in piastrelle di ceramica rossa con bordo in colore contrastante reca la scritta cubitale Poste e Telegrafi.\nLa sostanziale omogeneit\u00e0 dei fronti si interrompe nella definizione della torretta angolare, dove il rivestimento a finto bugnato \u00e8 pressoch\u00e9 totale ma dove il linguaggio classicista viene meno nella scelta della forma circolare per i tre finestroni del primo livello, sottolineate da una spessa incorniciatura con volute superiori.\nL'interno.\nL'interno presenta un impianto distributivo di estrema semplicit\u00e0, con un atrio di ingresso su cui si aprono a destra e a sinistra i due saloni al pubblico mentre sul fondo una vetrata con infisso in legno immette nel vano dello scalone marmoreo e nella zona riservata agli uffici, aperti in fregio ad un corridoio centrale.\nLo scalone, a due rampe principali con una terza breve rampa di raccordo, conserva la ringhiera originale in ferro battuto con corrimano in legno; originali risultano anche le inferriate \"a mandorlato\" in ferro battuto che proteggono le finestre a pian terreno, molte delle pavimentazioni in marmo e in gr\u00e8s ceramico, gli infissi interni in legno e vetri piombati ed alcuni arredi (tavoli, sedie, panche e scrivanie) nei saloni al pubblico. In quest'ultimo si dispiegano vistosi interventi decorativi tipicamente chiniani, in cui la riproposizione dei modelli della tradizione toscana rinascimentale (soffitti cassettonati, putti e festoni sulle pareti) non sfugge ad un serpeggiante ma ormai abusato e tardivo gusto liberty.\nL'atrio di ingresso presenta una intelaiatura di lesene in finta pietra con cornice superiore che segna la base della soffittatura a cassettoni in legno dipinto con rosette in ceramica, con al centro una grande formella quadrata ornata dalla figura di un cavallo rampante incorniciata in ceramica policroma; la pavimentazione \u00e8 in marmo bordata da fasce perimetrali di colore contrastante.\nLe aperture sulle pareti laterali, sovrastate da una cornice in finta pietra, immettono nei due saloni per il pubblico, arricchiti dalle pavimentazioni in marmo, dalle soffittature in legno e ceramica e da decorazioni pittoriche parietali, in una eclettica combinazione non priva di un certo fascino.\nNel salone di sinistra, illuminato da tre grandi finestre ad arco protette da inferriate in ferro battuto e pavimentato in marmo chiaro con bordo perimetrale in marmette rosse a scacchiera, viene ripetuta ed accentuata l'intelaiatura a lesene, questa volta scanalate, che segnano i passaggi angolari e gli assi fra le arcate che circoscrivono il perimetro interno del vano e che su due lati costituiscono gli sportelli per i servizi al pubblico.\nLe arcate sono collegate da una fascia che corre all'altezza dell'imposta, mentre una notevole cornice superiore raccorda l'intera intelaiatura; sul cornicione sono applicati inoltre i mensolotti a volute che sostengono le travi in legno con vivaci inserti in ceramica del pesante soffitto a cassettoni, ornati da festoni, frutti e rosette centrali ancora in ceramica policroma.\nAl centro del soffitto, una grande formella quadrata con incorniciatura ceramica a frutti reca il brillante dipinto della figura alata di Mercurio circondata da un rosone in ceramica, mentre sulle pareti, negli spazi tra gli elementi \"strutturali\" in finta pietra, il fondo scuro \u00e8 animato dalla pittura di angiolini, festoni e nastri svolazzanti, riproposizione di motivi gi\u00e0 abbondantemente utilizzati da Galileo Chini a partire dalla fine dell'Ottocento.\nPi\u00f9 dimesso si presenta il salone di destra, in origine destinato al telegrafo, dove la decorazione pittorica, della pi\u00f9 varia ispirazione stilistica, si concentra intorno alle due porte sulla parete di fondo - ornate da sovrapporta a cartiglio e da festoni di verzura sui lati -, al portale di comunicazione con l'atrio - commentato da minute cornici medievaleggianti - e nella fascia blu intenso con motivi alternativi di vasi e di isolatori elettrici che segna la conclusione della zoccolatura parietale.\nOltre alla pavimentazione in marmettoni bianchi e rossi disposti a scacchiera in diagonale, non manca anche in questa sala la soffittatura a cassettoni, segnata alla base da una cornice lignea scolpita a palmette e ornata al centro da una grande formella rettangolare con stemma circolare affiancato da due pannelli intagliati con putti, festoni e nastri - riproposizione di un motivo usato pi\u00f9 di vent'anni prima da Galileo Chini nella decorazione del soffitto del vano scala del vicino ex-palazzo della Cassa di Risparmio.\nFortuna critica.\nRaro caso di costruzione ex novo all'interno del centro storico cittadino, il palazzo delle Poste \u00e8 segnalato soprattutto per l'apparato decorativo, \"\"particolarmente degno di attenzione\"."}
{"id": "1746887", "revid": "767487", "url": "https://it.wikipedia.org/wiki?curid=1746887", "title": "Porumbe\u0219ti (Satu Mare)", "text": "Porumbe\u015fti \u00e8 un comune della Romania di 2.573 abitanti, ubicato nel distretto di Satu Mare, nella regione storica della Transilvania. \nIl comune \u00e8 formato dall'unione di 2 villaggi: Cidreag e Porumbe\u0219ti.\nPorumbe\u015fti \u00e8 divenuto comune autonomo nel 2007, staccandosi dal comune di Halmeu."}
{"id": "1746889", "revid": "729019", "url": "https://it.wikipedia.org/wiki?curid=1746889", "title": "Dubrovka (metropolitana di Mosca)", "text": "Dubrovka () \u00e8 una stazione della Metropolitana di Mosca, situata sulla Linea Ljublinsko-Dmitrovskaja. In origine la stazione doveva essere aperta insieme all'inaugurazione della Linea intera, nel 1995, ma i problemi con la costruzione nelle aspre condizioni idrogeologiche le impedirono di essere aperta in quel momento. La stazione \u00e8 situata al centro di una zona industriale le cui aziende, a causa delle difficolt\u00e0 economiche della fine degli anni novanta che colpirono la Russia, furono privatizzate a causa della scarsit\u00e0 di finanze e la loro produzione fu interrotta. Questo fatto imped\u00ec il surriscaldamento addizionale del suolo ghiacciato fornito dalle imprese, ma alla fine, l'11 dicembre 1999, il sindaco di Mosca, Jurij Lu\u017ekov, inaugur\u00f2 la fermata. Situata alla profondit\u00e0 di 62,5 metri, la stazione fu la pi\u00f9 profonda della citt\u00e0 fino al 2003, quando fu battuta da Park Pobedy. Nel design, la stazione \u00e8 identica a Krest'janskaja Zastava.\nLa stazione non ha un tema particolare, ed \u00e8 opera degli architetti Ye.Barsky, V.Fillipov e S.Belyakova; \u00e8 decorata con marmo chiaro monocromatico, sia nelle colonne che nelle mura. Il pavimento \u00e8 invece ricoperto in granito rosso e nero; la stazione \u00e8 decorata anche da un mosaico al termine della banchina centrale (opera di Zurab Tsereteli). L'ingresso della stazione \u00e8 collegato con una rete di sottopassaggi al di sotto di via \u0160arikopod\u0161ipnikovskaja, con tettoie in metallo moderne. La media di passeggeri quotidiani \u00e8 di 14.400 persone. Oltre la stazione vi \u00e8 un binario di scambio utilizzato per inversioni di direzione di emergenza.\nA poca distanza si trova l'omonima stazione dell'anello centrale di Mosca."}
{"id": "1746891", "revid": "15783917", "url": "https://it.wikipedia.org/wiki?curid=1746891", "title": "Distretto di Oberegg", "text": ""}
{"id": "1746893", "revid": "1543377", "url": "https://it.wikipedia.org/wiki?curid=1746893", "title": "S\u00e9rgio Vieira de Mello", "text": "\u00c8 rimasto ucciso, assieme ad altri 21 membri del suo staff, nell'attentato dell'Hotel Canal a Baghdad, dove era in servizio come rappresentante speciale delle Nazioni Unite per l'Iraq. \u00c8 sepolto a Ginevra nel cimitero di Plainpalais.\nBiografia.\nVieira de Mello nacque a Rio de Janeiro dal diplomatico Arnaldo Vieira de Mello e da sua moglie Gilda; aveva una sorella, S\u00f3nia. Ha studiato presso il Lyc\u00e9e Chateaubriand di Roma.\n\u00c8 entrato a far parte delle Nazioni Unite nel 1969 mentre studiava filosofia e scienze umane presso l'Universit\u00e0 della Sorbona di Parigi, dove ottenne due diplomi di dottorato (1985). Parlava correntemente inglese, spagnolo, italiano, francese, arabo e ovviamente portoghese.\nIncomincia la sua carriera nelle Nazioni Unite come funzionario dell'Alto commissariato delle Nazioni Unite per i rifugiati (UNHCR) a Ginevra nel 1969. Ha lavorato con i rifugiati in Bangladesh nel corso della sua indipendenza nel 1971 e a Cipro dopo l'invasione turca 1974.\nEgli ha trascorso tre anni in Mozambico incaricato delle operazioni UNHCR durante la guerra civile che ha seguito la sua indipendenza dal Portogallo nel 1975; per altri tre anni prest\u00f2 servizio in Per\u00f9. Vieira de Mello ebbe anche l'incarico come inviato speciale dell'Alto commissario delle Nazioni Unite per i rifugiati per la Cambogia, e fu il primo e unico rappresentante delle Nazioni Unite a discutere con i Khmer rossi. \u00c8 stato consulente politico della Forza di Interposizione delle Nazioni Unite in Libano tra il 1981 e il 1983.\nI primi anni novanta si occup\u00f2 della rimozione delle mine antiuomo in Cambogia, e poi in Jugoslavia. Dopo aver lavorato sul problema dei profughi in Africa centrale, \u00e8 stato nominato assistente alto commissario per i rifugiati nel 1996 e due anni dopo divenne sottosegretario generale per gli affari umanitari e coordinatore dei soccorsi d'emergenza delle Nazioni Unite. Avrebbe tenuto questa posizione con le altre fino al gennaio 2001. Era inviato speciale delle Nazioni Unite in Kosovo dopo la fine del controllo controllo serbo su questa regione nel 1999. Vieira de Mello \u00e8 stato determinante nel trattare la questione dei boat people a Hong Kong.\nA met\u00e0 del 2000, ha visitato le isole Figi insieme con Don McKinnon, il segretario generale del Commonwealth of Nations, nel tentativo di aiutare a trovare una soluzione negoziata al rapimento del primo ministro e di altri membri del Parlamento figiano durante un colpo di Stato.\nPrima di diventare alto commissario delle Nazioni Unite per i diritti umani nel 2002, \u00e8 stato amministratore di transizione delle Nazioni Unite a Timor Est dal dicembre 1999 al maggio 2002, portando l'ex colonia portoghese occupata dall'Indonesia all'indipendenza. \u00c8 stato anche rappresentante speciale in Kosovo per un periodo iniziale di due mesi ed \u00e8 stato il coordinatore delle operazioni umanitarie dalla sede del quartier generale delle Nazioni Unite.\nNel maggio 2003 Vieira de Mello \u00e8 stato nominato rappresentante speciale delle Nazioni Unite per l'Iraq, un incarico inizialmente destinato a durare per quattro mesi. Secondo il giornalista James Traub del New York Times Magazine, nel suo libro \"Le migliori intenzioni\", Vieira de Mello aveva inizialmente rifiutato la nomina, prima di essere convinto da Condoleezza Rice e dal presidente George W. Bush. Era al lavoro in questa posizione quando \u00e8 stato ucciso nell'attentato del Canal Hotel.\nEgli \u00e8 stato menzionato in alcuni ambienti come un candidato adatto alla carica di segretario generale delle Nazioni Unite. La sua morte \u00e8 stata ampiamente pianta, in gran parte per i suoi meriti nella promozione della pace. Vieira de Mello ha lasciato la moglie francese Annie, e due figli adulti, Laurent e Adrien. \u00c8 stato sepolto presso il Cimeti\u00e8re des Rois a Ginevra, Svizzera.\nAlcuni dei suoi amici e la famiglia hanno creato la Fondazione Sergio Vieira de Mello per onorare la sua vita e continuare la sua missione.\nNel mese di aprile 2004, gli \u00e8 stato assegnato postumo il 'Statesman of the Year Award' dalla EastWest Institute, un think tank transatlantico che organizza ogni anno una conferenza sulla sicurezza a Bruxelles.\nDe Mello ha fondato due importanti agenzie: il Programma delle Nazioni Unite per il diritto alla casa (UNHRP) e il Progetto educativo delle Nazioni Unite per i diritti umani (UNHREP). Il primo \u00e8 una parte del programma UN-Habitat con sede a Nairobi, in Kenya.\nL'obiettivo di UNHREP \u00e8 quello di realizzare le strutture per l'insegnamento dei diritti umani da una variet\u00e0 di punti di vista. La scuola sar\u00e0 poi ulteriormente sviluppata per includere i temi delle relazioni internazionali, la risoluzione del conflitto, la diplomazia ed etichetta diplomatica.\nL'obiettivo dell'UNHRP \u00e8 quello di \"assistere gli Stati e le altre parti interessate nell'attuazione dei loro impegni in Agenda Habitat al fine di garantire la piena e progressiva realizzazione del diritto a un alloggio adeguato\".\nResoconto della morte.\nNel suo libro \"The Prince of the Marshes\", lo scrittore scozzese Rory Stewart racconta la sua esperienza presso l'Hotel Canal nel giorno della morte di De Mello.\nRiconoscimenti.\nDopo la sua morte, l'Assemblea Generale delle Nazioni Unite l'11 dicembre 2008, ha istituito la Giornata mondiale dell'aiuto umanitario che ricade annualmente il 19 agosto e la citt\u00e0 di Bologna ha intitolato a Sergio Vieira de Mello l'omonima piazza cittadina nei pressi di porta Europa, confine tra i quartieri San Donato e Navile.\nLa citt\u00e0 di Milano gli ha dedicato dei giardini pubblici.\nIl \"Premio Sergio Vieira De Mello\" \u00e8 stato istituito in Polonia, nella citt\u00e0 di Cracovia dall'ONG \"Villa Decius\"."}
{"id": "1746895", "revid": "125571099", "url": "https://it.wikipedia.org/wiki?curid=1746895", "title": "Aeroporto di Tel Aviv-Ben-Gurion", "text": "L'Aeroporto di Tel Aviv \"David Ben Gurion\" (, \"Namal HaTe'\u016bfa Ben G\u016bry\u014dn\", ), anche conosciuto con il suo acronimo ebraico Natbag (), \u00e8 il pi\u00f9 grande e pi\u00f9 trafficato aeroporto civile di Israele con un traffico di circa 14,2 milioni di passeggeri nel 2013. Fu chiamato Aeroporto Wilhelma quando fu fondato dagli inglesi durante il loro mandato in Palestina. Fu poi rinominato in Aeroporto di Lod dal 1948 al 1973 dopo il quale la struttura venne intitolata al fondatore di Israele David Ben-Gurion (1886-1973).\nL'aeroporto \u00e8 vicino alla citt\u00e0 di Lod, 15 chilometri (9 miglia) a sud-est di Tel Aviv. \u00c8 gestito dalla Israel Airports Authority (Autorit\u00e0 Aeroportuale Israeliana), un'azienda statale che amministra tutti gli aeroporti pubblici e i valichi di frontiera dello Stato di Israele.\nL'aeroporto Ben Gurion \u00e8 la sede della compagnia di bandiera israeliana El Al, di Israir Airlines, di Arkia Israel Airlines, delle Sun d'Or International Airlines. Durante gli anni ottanta e novanta era l'hub della ora defunta Tower Air. Oggi, il Terminal 3 \u00e8 usato per i voli internazionali e il Terminal 1 \u00e8 usato per i voli nazionali. L'aeroporto ha 3 piste ed \u00e8 utilizzato da voli commerciali, privati e militari.\nL'aeroporto si trova sulla Highway 1, l'autostrada principale Gerusalemme-Tel Aviv, accessibile con l'auto o con i mezzi pubblici. Entrambe le autolinee Egged e Dan utilizzano questa strada. Le Ferrovie Israeliane hanno collegamenti tra l'aeroporto e alcune parti del paese, mentre i parcheggi per i taxi sono situati subito fuori dagli Arrivi. Un'altra opzione sono i taxi condivisi, chiamati in ebraico \"sherut\" che collegano l'aeroporto a Beer Sheva, Haifa e Gerusalemme.\nL'Aeroporto Ben Gurion \u00e8 considerato uno degli aeroporti pi\u00f9 sicuri del mondo, con una forza di sicurezza che comprende polizia ed esercito (IDF - Forze di Difesa Israeliane). Le guardie di sicurezza operano sia in uniforme sia sotto copertura per mantenere un alto servizio di vigilanza e scoprire in tempo ogni possibile minaccia. L'aeroporto \u00e8 stato obiettivo di parecchi attacchi terroristici, il pi\u00f9 tristemente famoso dei quali il massacro dell'Aeroporto di Lod del 1972, ma nessun tentativo di dirottare un aereo in partenza dall'aeroporto Ben Gurion ha mai avuto successo.\nStoria.\nL'aeroporto Internazionale Ben Gurion vide gli albori nel 1936 come Aeroporto di Lydda, un aeroporto locale con quattro piste in cemento alla periferia della citt\u00e0 araba di Lydda. Fu costruito dagli inglesi durante il loro mandato in Palestina; l'importanza dell'aeroporto aument\u00f2 durante la Seconda Guerra Mondiale in quanto fu il teatro del traffico di aeroplani provenienti dall'Europa, dall'Estremo Oriente e da altri paesi del Medio Oriente.\nLa prima rotta transatlantica, Tel Aviv-New York, fu inaugurata dalla Trans World Airlines (TWA) nel 1946. Gli inglesi lasciarono l'aeroporto alla fine di aprile del 1948 e i soldati dell'esercito israeliano ne presero il possesso il 10 luglio 1948 con l'operazione Dani, trasferendone il controllo al neonato Stato di Israele.\nI voli ripresero il 24 novembre 1948. Quell'anno, 40.000 passeggeri transitarono nel terminal. Gi\u00e0 nel 1952, questo numero era aumentato a 100.000 al mese. Entro una decade, il traffico era cresciuto al punto che i voli locali dovettero essere trasferiti all'aeroporto Sde Dov (SDV) sulla costa nord di Tel Aviv. A met\u00e0 degli anni sessanta, 14 aerolinee internazionali facevano scalo all'Aeroporto di Lod.\nAltri edifici e piste furono aggiunti negli anni, ma con l'inizio dell'immigrazione di massa dall'Etiopia e dalla ex Unione Sovietica negli anni ottanta e novanta, e con l'incremento globale dei viaggi internazionali, le struttura esistenti divennero inadeguate, obbligando alla progettazione di un nuovo terminal che potesse accomodare il turismo previsto per le celebrazioni del nuovo millennio. La decisione di procedere con il progetto fu presa nel gennaio 1994, ma il Terminal 3 apr\u00ec le sue porte solo dieci anni dopo, il 2 novembre .\nAttivit\u00e0 del vecchio Terminal.\nInizialmente l'area check-in era situata al piano terra. I passeggeri procedevano al primo piano verso la sala partenze principale, che conteneva il controllo passaporti, i negozi duty-free, le sale VIP, la sinagoga e i gate di imbarco.\nAl gate, i passeggeri dovevano scendere un piano di scale per ritornare al piano terra dove erano in attesa i bus per trasportarli al loro aeroplano. La sala arrivi con il controllo passaporti, il carosello per i bagagli e la dogana si trovava nel lato sud dell'edificio. I bus trasferivano i passeggeri e gli equipaggi dall'aeroplano al terminal che distava pi\u00f9 di 500 metri. Dopo l'apertura del Terminal 3, il Terminal 1 \u00e8 stato chiuso eccetto che per voli governativi, tipo alcuni voli speciali di immigranti dal Nord America e dall'Africa.\nAttacchi terroristici.\nNonostante l'Aeroporto Ben Gurion sia stato un obiettivo per i gruppi militanti palestinesi, l'adozione di strette misure di sicurezza ha fatto s\u00ec che nessun aeroplano decollato dall'aeroporto sia mai stato dirottato. D'altro canto, aerei dirottati da altri paesi hanno atterrato a Ben Gurion, contribuendo a due dei pi\u00f9 gravi incidenti nella storia dell'aeroporto. Nel primo, l'8 maggio 1972, quattro terroristi palestinesi di Settembre Nero dirottarono un volo Sabena da Vienna, forzandolo ad atterrare all'aeroporto Ben Gurion. Una squadra di truppe speciali Sayeret Matkal condotta da Ehud Barak attacc\u00f2 l'aereo uccidendo due dirottatori e catturando gli altri due. Un passeggero rimase ucciso. Sempre nello stesso mese, il 30 maggio 1972, in un attacco che viene ricordato come il Massacro dell'Aeroporto di Lod, 24 persone furono uccise e 80 ferite quando tre membri dell'Armata Rossa Giapponese cominciarono a sparare con mitragliatori nell'area arrivo passeggeri. Le vittime includono Aharon Katzir, un famoso biofisico delle proteine e fratello del quarto presidente di Israele, Efraim Katzir e un gruppo di venti turisti portoricani che era appena arrivato in Israele. L'unico terrorista sopravvissuto all'attacco fu Kozo Okamoto, che fu condannato all'ergastolo ma fu liberato in uno scambio di prigionieri con il Fronte Nazionale per la Liberazione della Palestina - Comando Generale (costola separata del Fronte Popolare per la Liberazione della Palestina fondata da Ahmed Jibril nel 1968).\nStatistiche.\nIl 2013 \u00e8 stato finora l'anno pi\u00f9 trafficato con oltre 14 milioni di passeggeri, con un aumento dell'8,3% rispetto all'anno precedente. Nel 2012 le compagnie pi\u00f9 attive sulle rotte internazionali sono state El Al (4,09 milioni di passeggeri), Arkia (466.000), Lufthansa (428.000), Turkish Airlines (364.800), United Airlines (361.700), e Alitalia (326.400).\nUn deciso incremento nel numero di passeggeri che utilizzano l'aeroporto \u00e8 preventivato in base alla pianificata chiusura dell'\naeroporto di Sde Dov (dove attualmente il numero dei passeggeri su voli nazionali \u00e8 superiore a quello di Tel Aviv). \u00c8 previsto che tutti i voli commerciali verranno indirizzati sul Ben Gurion.\nTerminal.\nTerminal 1.\nIl Terminal 1 ha riaperto nel 2007 come terminale per i voli nazionali dopo una completa ristrutturazione. Nel periodo di chiusura l'edificio \u00e8 stato utilizzato come sede per vari eventi e manifestazioni inclusa la \"Bezalel Academy of Arts Centennial Exhibition\" del 2006. Ci sono progetti per mantenere il Terminal 1 aperto 24 ore al giorno, in modo da aumentare la ricezione del traffico di voli charter dall'Europa.\nLa ristrutturazione del Terminal 1 \u00e8 stata progettata da Yosef Assa con tre temi principali. Il primo, che si ritrova nelle sale pubbliche, cerca di ricreare il carattere della terra di Israele con le pareti dipinte con i colori delle montagne della Giudea, di Gerusalemme e della Galilea. Nella sala partenze \u00e8 riprodotta un'atmosfera di vacanze, mentre la sala arrivi ha un tema pi\u00f9 urbano in quanto riceve i passeggeri che ritornano in citt\u00e0."}
{"id": "1746901", "revid": "767487", "url": "https://it.wikipedia.org/wiki?curid=1746901", "title": "Camicia nera (film)", "text": "Camicia nera \u00e8 un film del 1933 diretto da Giovacchino Forzano.\nFilm corale di propaganda, girato in occasione del decennale del Fascismo, rappresenta le vicende italiane dal 1914 al 1932 secondo l'interpretazione che di queste fu data dal regime, con protagonisti uomini e donne di tutte le regioni d'Italia.\nIl film venne proiettato in prima nazionale, contemporaneamente, nella maggior parte delle sale cinematografiche d'Italia, il 23 marzo 1933.\nTrama.\nUn fabbro italiano emigrato in Francia (Mussolini era figlio di un fabbro) combattendo durante la prima guerra mondiale perde la memoria. La recupera anni dopo e torna in Italia, trovando un paese pi\u00f9 moderno (bonifica delle paludi pontine, l'inaugurazione della citt\u00e0 di Littoria) grazie al fascismo.\nCritica.\nTrattandosi di un film di regime, la critica all'epoca dell'uscita si dimostr\u00f2 entusiasta. Il critico Matteo Incagliati, sul \"Messaggero\" di Roma del 24 marzo 1933 scrisse che si trattava di \u00abun film italianissimo, le scene che maggiormente colpiscono e appassionano e che sono riprodotte con maggiore potenza di mezzi espressivi, sono principalmente quelle dei reduci della prima guerra mondiale ridotti allo squallore pi\u00f9 duro e vilipesi per aver dato il sangue alla Patria\u00bb.\nSuccessivamente questi giudizi furono drasticamente rovesciati: il dizionario \"Morandini\" lo definisce un \u00abbalbettante film di propaganda, girato per il decennale della marcia su Roma, in bilico tra l'insipienza e il guittume, con punte di comicit\u00e0 involontaria\u00bb, e Pietro Bianchi ha sostenuto che in \"Camicia nera\" \u00abla retorica si sposa alla presunzione, la convenzione all'enfasi, senza un attimo di tregua\u00bb. D'altra parte \u00abla sfacciata propaganda del film non convinse neppure gli stessi fascisti\u00bb dal che si pu\u00f2 dedurre che in questo caso regista e parte della stampa furono pi\u00f9 conformisti del regime stesso. Riguardo alla comicit\u00e0 involontaria si \u00e8 parlato della scena che tanto entusiasm\u00f2 il critico de Il Messaggero di Roma e che sarebbe stata considerata, in retrospettiva, una delle pi\u00f9 importanti scene di comicit\u00e0 involontaria del cinema italiano: si tratta dell'episodio del maniscalco ricoverato in un ospedale dopo aver perduto la memoria, che ritrova s\u00e9 stesso mentre lo staff medico prova a scoprire di quale nazionalit\u00e0 egli sia. Quando il dottore proietta sullo schermo una diapositiva con il bollettino che annuncia la vittoria dell'Italia, lo smemorato si alza in piedi, grida \u00abItalia\u00bb e sviene.\nVersione tedesca.\nLa versione tedesca \u00e8 curata dal regista Herbert Selpin, s'intitola \"Schwarzhemden\" ed \u00e8 dello stesso anno (1933)."}
{"id": "1746902", "revid": "1372005", "url": "https://it.wikipedia.org/wiki?curid=1746902", "title": "Hilde Bruch", "text": "Emigrata negli Stati Uniti nel 1934, nel 1964 divenne docente di psichiatria al Naylor College of Medicine di Houston.\nLa sua prima importante pubblicazione \u00e8 del 1973: \"Eating Disorders: Obesity, Anorexia Nervosa, and the Person Within\", tradotto in italiano come \"Patologia del comportamento alimentare: obesit\u00e0, anoressia mentale e personalit\u00e0\", basato su diversi decenni di osservazione e cura di soggetti affetti da disordini alimentari."}
{"id": "1746905", "revid": "767487", "url": "https://it.wikipedia.org/wiki?curid=1746905", "title": "Hooglede", "text": "Hooglede \u00e8 un comune belga di 10.106 abitanti, situato nella provincia fiamminga delle Fiandre Occidentali."}
{"id": "1746908", "revid": "76963", "url": "https://it.wikipedia.org/wiki?curid=1746908", "title": "Ashley Hartman", "text": ""}
{"id": "1746911", "revid": "767487", "url": "https://it.wikipedia.org/wiki?curid=1746911", "title": "Ingelmunster", "text": "Ingelmunster \u00e8 un comune belga di 10.789 abitanti, situato nella provincia fiamminga delle Fiandre Occidentali."}
{"id": "1746917", "revid": "110157", "url": "https://it.wikipedia.org/wiki?curid=1746917", "title": "Izegem", "text": "Izegem \u00e8 un comune belga di 27.364 abitanti, situato nella provincia fiamminga delle Fiandre Occidentali. La citt\u00e0 \u00e8 famosa per la produzione di spazzole e scarpe. La lingua della citt\u00e0 \u00e8 l'olandese. Il territorio comunale comprende citt\u00e0 di Izegem vera e propria e due citt\u00e0 minori, annesse successivamente all'istituzione del comune: Kachtem (dal 1977) ed Emelgem (dal 1965).\nGeografia fisica.\nTerritorio.\nGli abitati confinanti sono: (a) Ingelmunster, (b) Lendelede, (c) Sint-Eloois-Winkel, comune di Ledegem, (d) Rumbeke, comune di Roeselare, (e) Roeselare, (f) Ardooie, (g) Meulebeke\nMusei.\nMuseo Nazionale di scarpe\nMuseo Nazionale di spazzole\nSport.\nA Izegem \u00e8 presente una squadra di football americano, gli Izegem Tribes, che hanno vinto 8 volte il Belgian bowl."}
{"id": "1746919", "revid": "253269", "url": "https://it.wikipedia.org/wiki?curid=1746919", "title": "Molly Shannon", "text": "Biografia.\nNata nell'Ohio in una famiglia cattolica di origini irlandesi; all'et\u00e0 di 4 anni, ebbe un incidente stradale in cui morirono sua madre, sua sorella (3 anni) e un suo cugino (25 anni). Debutta nel 1989 nel film \"Il fantasma dell'Opera\", con Robert Englund. Divenuta famosa in seguito per la sua partecipazione al \"Saturday Night Live\", dove ha dato vita a sketch comici ed imitazioni parodistiche di personaggi come Courtney Love, Monica Lewinsky, Elizabeth Taylor, Bj\u00f6rk e Tori Amos.\nTra i film a cui ha preso parte vi sono \"Happiness - Felicit\u00e0\", \"A Night at the Roxbury\", \"Terapia e pallottole\", \"Mai stata baciata\" ed \"Il Grinch\". Negli anni seguenti ha recitato nelle commedie romantiche \"Quando l'amore \u00e8 magia - Serendipity\" e \"Amore a prima svista\".\nTra il 1999 ed il 2004 ha interpretato il ruolo ricorrente di Val Bassett, strampalata vicina di casa dei protagonisti di \"Will &amp; Grace\". Sempre nel 2004 ha partecipato ad un episodio si \"Scrubs - Medici ai primi ferri\" nel ruolo del paramedico Denise Lemmon. Nel 2006 Sofia Coppola le affida la parte di Zia Vittoria in \"Marie Antoinette\", successivamente torna ai ruolo comici e brillanti in \"Scary Movie 4\", \"Quel nano infame\", \"Ricky Bobby - La storia di un uomo che sapeva contare fino a uno\" e \"Un'impresa da Dio\".\nNel 2007 \u00e8 protagonista della commedia drammatica \"Year of the Dog\".\nVita privata.\nL'attrice \u00e8 sposata dal 2004 con l'artista Fritz Chestnut, e ha due figli: Stella (nata nel 2003) e Nolan (nato nel 2005).\nDoppiatrici italiane.\nNelle versioni in italiano dei suoi lavori, Molly Shannon \u00e8 stata doppiata da:\nDa doppiatrice \u00e8 sostituita da:"}
{"id": "1746920", "revid": "117610038", "url": "https://it.wikipedia.org/wiki?curid=1746920", "title": "Ledegem", "text": "Ledegem \u00e8 un comune belga di abitanti, situato nella provincia fiamminga delle Fiandre Occidentali."}
{"id": "1746921", "revid": "174925", "url": "https://it.wikipedia.org/wiki?curid=1746921", "title": "Holly Fischer", "text": ""}
{"id": "1746923", "revid": "884077", "url": "https://it.wikipedia.org/wiki?curid=1746923", "title": "Rugby Viadana 2006-2007", "text": ""}
{"id": "1746925", "revid": "1305772", "url": "https://it.wikipedia.org/wiki?curid=1746925", "title": "Lichtervelde", "text": "Lichtervelde \u00e8 un comune belga di 8.625 abitanti, situato nella provincia fiamminga delle Fiandre Occidentali."}
{"id": "1746927", "revid": "1149807", "url": "https://it.wikipedia.org/wiki?curid=1746927", "title": "Petz", "text": "Petz \u00e8 una serie di videogiochi, nel quale si allevano animali domestici virtuali con il quale si pu\u00f2 interagire in vari modi. \u00c8 cominciata nel 1995 con \"Dogz\" e \"Catz\", rispettivamente dedicati a cani e gatti, sviluppati per Windows da PF Magic e pubblicati da Virgin Interactive; la serie \u00e8 proseguita nel corso degli anni, approdando anche nelle console portatili come Game Boy Color, Nintendo DS e PlayStation Portable. La particolarit\u00e0 della serie \u00e8 che gli animali possono avere dei figli, che avranno i tratti caratteristici dei genitori."}
{"id": "1746928", "revid": "110157", "url": "https://it.wikipedia.org/wiki?curid=1746928", "title": "Moorslede", "text": "Moorslede \u00e8 un comune belga di 10.962 abitanti, situato nella provincia fiamminga delle Fiandre Occidentali."}
{"id": "1746931", "revid": "767487", "url": "https://it.wikipedia.org/wiki?curid=1746931", "title": "Staden", "text": "Staden \u00e8 un comune belga di 11.068 abitanti, situato nella provincia fiamminga delle Fiandre Occidentali."}
{"id": "1746932", "revid": "34928", "url": "https://it.wikipedia.org/wiki?curid=1746932", "title": "Hamme Durme", "text": ""}
{"id": "1746934", "revid": "123068242", "url": "https://it.wikipedia.org/wiki?curid=1746934", "title": "Michel Th\u00e9ato", "text": "Ai Giochi olimpici di Parigi 1900 fu campione olimpico nella maratona (allora lunga 40,260 km, e che Th\u00e9ato percorse in 2h59'45\"). La sua vittoria fu contestata.\nBiografia.\nLa maratona di Parigi 1900.\nTh\u00e9ato lavorava a Parigi come fattorino di una panetteria e grazie alla sua attivit\u00e0 conosceva a menadito le vie della capitale francese. Alcuni concorrenti, in particolare lo statunitense Arthur Newton, lo accusarono per questo di aver preso delle scorciatoie.\nNelle classifiche ufficiali del CIO, ancora oggi la sua medaglia viene contata come francese, solo alla fine del XX secolo \u00e8 stata infatti riscoperta la sua origine lussemburghese. Anche se non ufficialmente, fu dunque lui il primo atleta del Granducato a divenire campione olimpico, mentre per le classifiche del Comitato Olimpico risulta essere Joseph Barthel (nel 1952 sui 1500 metri piani)."}
{"id": "1746935", "revid": "767487", "url": "https://it.wikipedia.org/wiki?curid=1746935", "title": "Livio Pin", "text": "Carriera.\nHa militato in Serie A con , Napoli e Udinese."}
{"id": "1746936", "revid": "183483", "url": "https://it.wikipedia.org/wiki?curid=1746936", "title": "Ammasso Doppio", "text": ""}
{"id": "1746938", "revid": "110157", "url": "https://it.wikipedia.org/wiki?curid=1746938", "title": "Ardooie", "text": "Ardooie \u00e8 un comune belga di 9.056 abitanti, situato nella provincia fiamminga delle Fiandre Occidentali."}
{"id": "1746940", "revid": "767487", "url": "https://it.wikipedia.org/wiki?curid=1746940", "title": "Dentergem", "text": "Dentergem \u00e8 un comune belga di 8.340 abitanti, situato nella provincia fiamminga delle Fiandre Occidentali."}
{"id": "1746941", "revid": "767487", "url": "https://it.wikipedia.org/wiki?curid=1746941", "title": "Meulebeke", "text": "Meulebeke \u00e8 un comune belga di 11.078 abitanti, situato nella provincia fiamminga delle Fiandre Occidentali, famoso per avere dato i natali a Karel van Mander."}
{"id": "1746947", "revid": "767487", "url": "https://it.wikipedia.org/wiki?curid=1746947", "title": "Oostrozebeke", "text": "Oostrozebeke \u00e8 un comune belga di 7.678 abitanti, situato nella provincia fiamminga delle Fiandre Occidentali."}
{"id": "1746948", "revid": "857138", "url": "https://it.wikipedia.org/wiki?curid=1746948", "title": "Panhypersebastos", "text": "Panhypersebastos (\"sopra tutti onoratissimo\") era un titolo nobiliare in uso nell'impero bizantino, dal 1118 circa.\nIl titolo di \"panhypersebastos\", fu creato intorno al 1118, dal basileus Alessio I Comneno (1081-1118), creato apposta per il genero Niceforo Briennio, che aveva sposato la figlia primogenita dell'imperatore, Anna Comnena. Questo titolo conferma quanto i titoli bizantini stavano perdendo il loro valore, i titoli diventavano solo di significati cerimoniali, per la corte bizantina."}
{"id": "1746951", "revid": "125992122", "url": "https://it.wikipedia.org/wiki?curid=1746951", "title": "Vasilij Grigor'evi\u010d Perov", "text": "Dopo il completamento della scuola ad Arzamas, fu trasferito alla scuola d'arte Aleksandr Stupin, anch'essa ad Arzamas. Nel 1853 fu ammesso alla scuola di pittura, scultura ed architettura di Mosca, dove impar\u00f2 da diversi artisti rinomati.\nNel 1856 fu premiato con la medaglia d'argento per il suo schizzo di una testa di bambino presentato all'accademia imperiale delle arti. In seguito l'accademia lo premi\u00f2 molte altre volte: nel 1857 una medaglia d'oro per il \"Commissario inquirente della polizia rurale\", un'altra medaglia d'oro per la \"Scena su una tomba\" e il \"Figlio di un dyak\" che lo promosse in prima fila, nel 1861 una medaglia d'oro per \"Predica in un villaggio\".\nDopo aver ricevuto il diritto di fare una gita all'estero pagata dallo Stato insieme ad una medaglia d'oro, nel 1862 Perov and\u00f2 nell'Europa occidentale, visitando diverse citt\u00e0 tedesche e poi Parigi. Durante questo viaggio dipinse delle scene della vita di strada europea come ad esempio il \"Venditore di statuette\", il \"Savoiardo\", l'\"Affilatore di organi a Parigi\", \"I musicisti e i passanti\", il \"Raccoglitore di stracci parigino\".\nTornato a Mosca, tra il 1865 ed il 1871 Perov cre\u00f2 i suoi capolavori \"La coda alla fontana\", \"Un pasto nel monastero\", \"L'ultimo viaggio\", \"Trojka\", il \"Luned\u00ec di quaresima\", \"Una governante arriva alla casa del mercante\", l'\"Insegnante di disegno\", \"Sulla ferrovia\", \"L'ultima taverna alle porte della citt\u00e0\", \"L'acchiappauccelli\", \"Il pescatore\", \"I cacciatori a riposo\".\nNel 1866 ricevette il titolo di accademico e nel 1871 di professore alla scuola di arte, scultura ed architettura di Mosca. Fu pi\u00f9 o meno in questo periodo che si un\u00ec ai Peredvi\u017eniki.\nPerov mor\u00ec il 10 giugno 1882 nel villaggio di Kuzminki (ora \u00e8 un quartiere di Mosca) di tubercolosi. Il suo corpo fu sepolto nel cimitero del monastero di Donskoj."}
{"id": "1746955", "revid": "110157", "url": "https://it.wikipedia.org/wiki?curid=1746955", "title": "Pittem", "text": "Pittem \u00e8 un comune belga di 6.758 abitanti, situato nella provincia fiamminga delle Fiandre Occidentali.\nGeografia fisica.\nTerritorio.\nGli abitati confinanti sono: (a) Tielt, (b) Meulebeke, (c) Ardooie, (d) Koolskamp, comune di Ardooie, (e) Zwevezele, comune di Ardooie, (f) Wingene"}
{"id": "1746957", "revid": "59976", "url": "https://it.wikipedia.org/wiki?curid=1746957", "title": "Vasily Perov", "text": ""}
{"id": "1746959", "revid": "80339", "url": "https://it.wikipedia.org/wiki?curid=1746959", "title": "Vasili Perov", "text": ""}
{"id": "1746962", "revid": "767487", "url": "https://it.wikipedia.org/wiki?curid=1746962", "title": "Ruiselede", "text": "Ruiselede \u00e8 un comune belga di 5.253 abitanti, situato nella provincia fiamminga delle Fiandre Occidentali."}
{"id": "1746964", "revid": "180559", "url": "https://it.wikipedia.org/wiki?curid=1746964", "title": "Elezioni politiche italiane del 2008 (Veneto)", "text": "Le elezioni politiche si sono svolte in Italia tra il 13 ed il 14 aprile 2008. La vittoria in Veneto \u00e8 andata alla coalizione fra Il Popolo della Libert\u00e0 e la Lega Nord, come del resto \u00e8 accaduto a livello nazionale. Il Popolo della Libert\u00e0 ha raggiunto il 27.4% dei consensi, tallonati dal 27.0% raggiunto dalla Lega Nord, mentre al Partito Democratico \u00e8 andato il 26.5%."}
{"id": "1746965", "revid": "287204", "url": "https://it.wikipedia.org/wiki?curid=1746965", "title": "Kostroma", "text": ""}
{"id": "1746967", "revid": "44939", "url": "https://it.wikipedia.org/wiki?curid=1746967", "title": "Lipoato", "text": ""}
{"id": "1746969", "revid": "44939", "url": "https://it.wikipedia.org/wiki?curid=1746969", "title": "Propanoato", "text": ""}
{"id": "1746971", "revid": "140359", "url": "https://it.wikipedia.org/wiki?curid=1746971", "title": "Hildegard Burkhardt", "text": ""}
{"id": "1746973", "revid": "1003477", "url": "https://it.wikipedia.org/wiki?curid=1746973", "title": "Tielt", "text": "Tielt (in francese Thielt) \u00e8 un comune belga di 19.968 abitanti, situato nella provincia fiamminga delle Fiandre Occidentali."}
{"id": "1746977", "revid": "203752", "url": "https://it.wikipedia.org/wiki?curid=1746977", "title": "Germano beccogiallo", "text": ""}
{"id": "1746978", "revid": "767487", "url": "https://it.wikipedia.org/wiki?curid=1746978", "title": "Wielsbeke", "text": "Wielsbeke \u00e8 un comune belga di 9.367 abitanti, situato nella provincia fiamminga delle Fiandre Occidentali."}
{"id": "1746982", "revid": "110157", "url": "https://it.wikipedia.org/wiki?curid=1746982", "title": "Wingene", "text": "Wingene \u00e8 un comune belga di 14.134 abitanti, situato nella provincia fiamminga delle Fiandre Occidentali, circa 20 km a sud del capoluogo Bruges. \u00c8 costituito dal centro di Wingene vero e proprio e dalla frazione di Zwevezele, fino al 1977 comune autonomo."}
{"id": "1747010", "revid": "958252", "url": "https://it.wikipedia.org/wiki?curid=1747010", "title": "Anzegem", "text": "Anzegem \u00e8 un comune belga di 14.716 abitanti, situato nella provincia fiamminga delle Fiandre Occidentali."}
{"id": "1747012", "revid": "729019", "url": "https://it.wikipedia.org/wiki?curid=1747012", "title": "Rimskaja", "text": "Rimskaja (, \"romana\") \u00e8 una stazione della Metropolitana di Mosca, situata sulla Linea Ljublinsko-Dmitrovskaja. Fu inaugurata il 28 dicembre 1995, giorno dell'inaugurazione della linea. La fermata \u00e8 intitolata alla capitale italiana, Roma, ed \u00e8 opera degli architetti Lev Popov e Nattalia Rasstegnyaeva, che la disegnarono seguendo il tema della storia di Roma.\nLa stazione \u00e8 unica ed \u00e8 costruita secondo un progetto inusuale, in cui \u00e8 applicato il design con tre ambienti (due banchine divise tramite delle colonne da un corridoio), e tutte le infrastrutture giacciono su una struttura monolitica. La stazione si trova alla profondit\u00e0 di 54 metri. Le larghe colonne squadrate sono ricoperte in marmo grigio, cos\u00ec come le mura; il soffitto \u00e8 di alluminio; granito rosso, nero, grigio e bianco ricopre invece il pavimento.\nLe decorazioni sono di scultore Leonid Berlin e architetti italiani G.Imbrighi, A.Quattrocchi, e tra queste vi \u00e8 una fontana (attualmente non funzionante a causa dell'umidit\u00e0 dell'aria) con colonne romane tipiche, oltre a una scultura di un bambino al termine del corridoio centrale e a quattro medaglioni che ritraggono una donna-lupo, Romolo, Remo e un arco trionfale di Roma.\nInterscambi.\nDa questa stazione \u00e8 possibile effettuare il trasbordo a Plo\u0161\u010dad' Ilji\u010da, sulla Linea Kalininskaja, attraverso passaggi pedonali. L'ingresso della stazione si trova sotto piazza Rogo\u017eskaja Zastava."}
{"id": "1747019", "revid": "1543377", "url": "https://it.wikipedia.org/wiki?curid=1747019", "title": "Philippe Soupault", "text": "Biografia.\nDopo la pubblicazione della sua prima raccolta di poesie \"Aquarium\", del 1917, Soupault fond\u00f2 con Louis Aragon e Andr\u00e9 Breton la rivista \"Litt\u00e9rature\" e partecip\u00f2 con altri scrittori, raccolti intorno a Tristan Tzara, al movimento dadaista.\nIn questo periodo compose \"Les champs magn\u00e9tiques\", (I campi magnetici, del 1920), scritto in collaborazione con Breton, che pu\u00f2 considerarsi il primo esperimento di \"scrittura automatica\" nel chiaro tentativo di indirizzare il dadaismo, sempre nell'ambito dell'avanguardia letteraria, a forme pi\u00f9 vicine al surrealismo.\nNel 1927 Soupault si dedic\u00f2 al giornalismo e al romanzo, genere quest'ultimo che sino ad allora lo scrittore non aveva mai voluto prendere in considerazione. Nel 1937 raccolse le sue poesie nel volume \"Po\u00e9sies compl\u00e8tes\", cui seguirono nel 1947 \"Odes\" (Odi) e nel 1949 \"Chansons\" (Canzoni).\nDei suoi romanzi, che risentono dell'esperienza surrealista e ne conservano i modi espressivi tesi e allucinati, vanno ricordati \"Le negre\" (Il negro, del 1927) e l'autobiografico \"Les temps des assassins. Histoire du d\u00e9t\u00e9nu N. 1934\" (Il tempo degli assassini. Storia del detenuto n. 1934, del 1949).\nNel 1977 riceve dal Ministero della Cultura francese il Grand Prix national des lettres."}
{"id": "1747023", "revid": "93556", "url": "https://it.wikipedia.org/wiki?curid=1747023", "title": "Avelgem", "text": "Avelgem \u00e8 un comune belga di 9.727 abitanti, situato nella provincia fiamminga delle Fiandre Occidentali."}
{"id": "1747028", "revid": "110157", "url": "https://it.wikipedia.org/wiki?curid=1747028", "title": "Deerlijk", "text": "Deerlijk \u00e8 un comune belga di 11.372 abitanti, situato nella provincia fiamminga delle Fiandre Occidentali."}
{"id": "1747031", "revid": "767487", "url": "https://it.wikipedia.org/wiki?curid=1747031", "title": "Silverstein", "text": "I Silverstein (IPA: /'s\u026alv\u0259rsti:n/) sono un gruppo screamo/post-hardcore formatosi nel 2000 a Burlington, Canada.\nStoria.\nI Silverstein si formarono il 30 aprile del 2000, su iniziativa di Josh Bradford e Richard McWalter, ai quali si aggiunse poi il cantante Shane Told. I membri originali suonavano tutti in piccole band locali come i Jerk Circus (Shane) e i Questionable Sushis (Josh e Richard), e si conoscevano per aver condiviso il palco in alcune date nei dintorni di Burlington. L'obiettivo della band era quello di suonare un genere di musica diverso da quello punk rock/ska predominante nella scena della loro citt\u00e0. Il batterista Paul Koehler entr\u00f2 in contatto con gli altri membri rispondendo ad un messaggio che avevano inviato su internet per cercare un nuovo batterista. Inizialmente la band effettuava le prove nello scantinato della casa del chitarrista Josh Bradford, e fu proprio durante una di queste prove che fu scelto il nome del gruppo: dato che il cantante Shane Told non aveva ancora pronti dei testi per loro canzoni, usava cantare pezzi di libri o giornali che trovava nello scantinato. Un giorno capit\u00f2 che cant\u00f2 dei pezzi da un libro di poesie di Shel Silverstein, trovato per terra nel locale, e poco tempo dopo, quando la band dovette pensare ad un nome da assumere, allo stesso Shane venne in mente di chiamare il gruppo \"Silverstein\", e tutti gli altri membri furono d'accordo. Precedentemente, l'idea che andava per la maggiore era quella di chiamare la band \"Dawn of the Fall\" (anche titolo di una canzone all'EP \"When the Shadows Beam\").\nNel corso di quello stesso anno, autoprodussero il loro primo EP, \"Summer's Stellar Gaze\". Poco dopo, la band prese Billy Hamilton, uno dei fan locali che seppe della necessit\u00e0 della band di avere un bassista nel messaggio inviato sul sito internet \"The 905 Board\" (un sito dove si cercano musicisti). Nel dicembre del 2000, Hamilton si un\u00ec alla band e il cantante Shane Told lo aiut\u00f2 a imparare le loro canzoni. Il 27 dicembre debutt\u00f2 ufficialmente con i Silverstein. L'anno successivo il chitarrista Richard McWalter lasci\u00f2 Burlington per dedicarsi agli studi di ingegneria, e i Silverstein restarono fermi per circa 4 mesi, fino a quando Richard comunic\u00f2 verso Natale che avrebbe lasciato definitivamente il gruppo. \u00c8 stato poi sostituito da Neil Boshart, amico d'infanzia di Shane Told. In precedenza la band aveva anche pensato come sostituto a Steve Fennell dei Wheels on the Bus. La nuova formazione registr\u00f2 un secondo EP, \"When the Shadows Beam\", ed ebbe modo di partire per il primissimo tour in Canada, assieme ai Safeway Home; alla data di Ottawa la band di apertura sono gli Arcade Fire, allora sconosciuti. Con il nuovo materiale prodotto, la band chiese al loro amico e batterista dei Grade Charlie Moniz di presentarla alla Victory Records, etichetta indipendente molto nota nel settore. La band piacque al presidente dell'etichetta Tony Brummel, che decise di mettere sotto contratto i Silverstein e vol\u00f2 a Toronto per ascoltarli e far loro mettere la firma su un contratto da 4 dischi. Il favore \u00e8 stato successivamente ricambiato da Shane Told, che ha presentato Moniz ad alcune persone che conosceva dell'entourage di Avril Lavigne, aiutandolo cos\u00ec ad entrare nella sua band come bassista.\n\"When Broken Is Easily Fixed\" (2003-2004).\nIl gennaio successivo la band registra il suo primo album di debutto: \"When Broken Is Easily Fixed\", con la Victory. Circa un mese prima della pubblicazione del disco, i Silverstein partono per il loro primo tour negli Stati Uniti, organizzato da Michael Kelley, un booking agent non di professione, che porta la band in una serie di piccole cittadine (a parte la prima data a Chicago, sede della Victory). Come detto dalla band, questo tour si \u00e8 rivelato molto importante per tutti i membri per capire che questo era ci\u00f2 che volevano davvero fare e come sarebbe stato, ed anche il fatto di girare in piccole citt\u00e0 pu\u00f2 aver avuto un effetto positivo, perch\u00e9 ha permesso alla band di farsi notare in piccoli mercati prima di sbarcare in citt\u00e0 pi\u00f9 quotate dove c'era il rischio che non venissero notati per la grande presenza di altre band simili. L'album ha un ottimo esito, tanto da vendere pi\u00f9 di 200.000 copie in tutto il mondo.\nPer tutto il 2004 la band \u00e8 impegnata in tour: ne fa uno con gli Spitalfield, poi ottiene in primavera il suo primo tour da headliner, con supporto di Alexisonfire, Emery e Hawthorne Heights. Tutte queste band di l\u00ec a poco sarebbero esplose anche alla radio, portando il genere alla ribalta dell'attenzione mediatica. In questo tour i Silverstein sono costretti a chiedere ospitalit\u00e0 sui pulmini delle altre band perch\u00e9 il loro si rompe dopo pochi giorni. Durante l'estate il gruppo partecipa anche al suo primo Warped Tour, dove per la prima volta viaggia su un autobus e non su un furgoncino come aveva fatto fino ad allora.\nDopo il Warped, la band va in tour come supporto ai Fall Out Boy in sostituzione degli Underoath, che nel frattempo con la pubblicazione di \"They're Only Chasing Safety\" avevano fatto troppo successo per fare da spalla. Finito il ciclo di tour, a fine anno i Silverstein tornano a comporre nuovi brani per il secondo CD. A gennaio del 2005 il gruppo si reca per la prima volta in Europa assieme agli Underoath ed ai The Hurt Process; tutte e tre le band viaggiano sullo stesso bus, col risultato che 21 persone dovevano dormire in 18 posti letto.\n\"Discovering the Waterfront\" (2005-2006).\nTra febbraio e marzo i Silverstein sono in studio con Cameron Webb per registrare il secondo album \"Discovering the Waterfront\". Dopodich\u00e9 si recano di nuovo in tour con i Fall Out Boy. In seguito la band si esibisce al Never Sleep Again Tour con band come Aiden, Hawthorne Heights e Bayside, durante il quale il batterista John \"Beatz\" Holohan rimane ucciso in un incidente d'auto. Nel gennaio-febbraio 2006, suonano con gli amici canadesi Simple Plan in Europa. Il 31 gennaio un concorrente del talent show American Idol, Ryan Hart, si esibisce cantando \"Smashed into Pieces\". La band -che \u00e8 in tour- viene a conoscenza di questo fatto grazie alla pioggia di mail che riceve nelle ore seguenti. Va poi in tour in Canada per il \"Taste of Chaos Tour\", e anche in Europa, Giappone e Australia. Partecipa inoltre al \"Give It a Name Festival\" a Earls Court ed alla MEN Arena in Gran Bretagna, aprendo il palco principale. La band prende parte al Warped Tour 2006, a supporto di \"Discovering the Waterfront\" e della compilation \"\", pubblicata nel 2006 sull'onda del successo. \"Discovering the Waterfront\" \u00e8 ripubblicato nel settembre 2006 con una canzone extra, la reinterpretazione di \"Rodeo Clown\" dei Lifetime, e un DVD. Sempre nel 2006, i Silverstein sono nominati per il premio \"Best New Band\", ma lo vincono i Bedouin Soundclash. Nell'autunno, partecipano al Never Shave Again Tour, insieme ad Aiden, It Dies Today, e He Is Legend.\n\"Arrivals &amp; Departures\" (2007-2008).\nIl terzo album della band, \"Arrivals &amp; Departures\", \u00e8 stato pubblicato il 3 luglio 2007. L'album, nonostante il grande successo del precedente lavoro, non riusc\u00ec a bissarne l'esito, e fin\u00ec per vendere solamente poco pi\u00f9 di 62.000 copie nei primi due mesi, risultando dunque un flop commerciale. Interrogato su questo fatto, il cantante Shane Told ha tentato di dare una spiegazione parlando di vari fattori che hanno negativamente influenzato l'album: secondo Told, il produttore dell'album, Mark Trombino, non era adatto a lavorare con la band, dato che imponeva le proprie scelte a dispetto di ci\u00f2 che i membri del gruppo credevano fosse meglio fare; ad esempio, volle che tutte le parti in scream fossero registrate in un solo giorno e che il disco nell'insieme fosse finito il pi\u00f9 presto possibile. Questo mise la band in condizioni di stress che non le permisero di lavorare al meglio. Inoltre l'aver registrato l'album a Los Angeles fu fonte di continue distrazioni per la band, che quindi era poco concentrata sul lavoro in studio. Told ha detto che se potesse, tornerebbe indietro e modificherebbe numerose cose riguardanti questo album. I Silverstein eseguirono una nuova versione acustica del loro brano \"Red Light Pledge\" per la compilation Punk Goes Acoustic 2, pubblicata l'8 maggio 2007 dalla Fearless Records.\nIn seguito al completamento del terzo album in studio, la band suon\u00f2 qualche concerto in primavera, e fu impegnata in un tour estivo con i Rise Against. La band \u00e8 poi stata in tour negli Stati Uniti nell'autunno del 2007 con i From Autumn to Ashes e poi con i Blessthefall. In seguito al tour in Australia e in Giappone nel gennaio 2008, la band suon\u00f2 il suo primo tour da \"headliner\" nell'intero Canada con i Protest the Hero, The Scarlett e The Devil Wears Prada. Dopo le fatiche dei vari tour, la bene si prende un momento di pausa, prima di tornare in tour negli Stati Uniti a fine 2008 (con uno spettacolo finale a Toronto) con Chiodos, Escape the Fate e Alesana. La band suon\u00f2 anche in un tour sudamericano a febbraio seguito da uno show alle Hawaii e a un festival in Australia.\n\"A Shipwreck in the Sand\" (2009-2010).\nIl 14 dicembre 2008, la band annunci\u00f2 sul suo profilo di MySpace che il quarto album sarebbe stato pubblicato il 31 marzo 2009. Il nome del nuovo album, \"A Shipwreck in the Sand\", \u00e8 stato annunciato il 29 gennaio 2009. Una versione demo di una canzone, \"Broken Stars\" dal nuovo CD fu pubblicata sempre su MySpace a fine 2008. Una clip di una seconda canzone, \"Vices\", fu resa disponibile su MySpace, come avvenne poi con le canzoni \"Born Dead\" e \"American Dream\". Il 17 marzo, la band gir\u00f2 un video musicale per \"Vices\" con il regista Robby Starbuck. Pi\u00f9 tardi, il 23 marzo 2009, la band post\u00f2 l'intero album in streaming sulla sua pagina MySpace. Una versione comprensiva di bonus track dell'album, con quattro cover, \"Help!\" (cover dei Beatles), \"Go Your Own Way\" (cover dei Fleetwood Mac), Three Miles Down (cover dei Saves the Day), e Total Bummer (cover dei NOFX) venne successivamente pubblicata su iTunes. I Silverstein registrarono per la compilation Punk Goes Pop 2 la reinterpretazione di \"Apologize\", degli OneRepublic.\nDopo tre show nell'Ontario, la band intraprese un tour negli Stati Uniti con Norma Jean, Before Their Eyes e Blessthefall. Il gruppo ha poi suonato in diversi show sul continente europeo, e ha completato un tour nel Regno Unito a sostegno della band gallese The Blackout insieme a We Are The Ocean e Hollywood Undead. La band fece un piccolo tour promozionale nell'Ontario e nel Midwest (Stati Uniti), e partecip\u00f2 per un breve periodo al Warped Tour, seguito dallo spettacolo ad Anchorage (in Alaska) e un cross-tour in Canada. Hanno tenuto in Europa alcuni concerti a sostegno dei Billy Talent a partire dal 16 novembre 2009.\nIl 15 marzo 2010 i Silverstein annunciano che pubblicheranno in estate un CD/DVD di un live a Toronto.. Nell'aprile 2010 svelano il nome dell'album, 'Decade'.. \"Decade (Live at the El Mocambo)\" venne poi pubblicato l'8 luglio 2010.\n\"Rescue\" e \"Short Songs\" (2011-2012).\nNel novembre del 2010 i Silverstein lasciano la Victory Records e firmano un contratto con la Hopeless Records per Stati Uniti, Europa e Giappone e con la Universal per il Canada. Precedentemente il cantante Shane Told aveva annunciato che la band aveva pronte 16 tracce, e che il nuovo CD sarebbe uscito ad inizio 2011.\nIl 7 dicembre viene pubblicato l'EP \"Transitions\", il quale contiene due tracce che appariranno poi nel successivo album, ovvero \"Sacrifice\" (che viene anche lanciata come singolo) e \"Darling Harbour\", pi\u00f9 una versione acustica di \"Replace You\", che apparir\u00e0 anch'essa nell'album.\nIl titolo di quest'ultimo, che inizialmente si pensava potesse essere \"Set This All Ablaze\", viene rivelato il 9 febbraio su Facebook e Tumblr: sar\u00e0 \"Rescue\" e la data d'uscita \u00e8 il 26 aprile. A febbraio, l'emittente 89X Radio aveva trasmesso in anteprima una canzone dell'album, intitolata \"Burning Hearts\".\nIl nuovo disco \u00e8 descritto da Told come \"un misto tra \"Discovering the Waterfront\" e \"A Shipwreck in the Sand\"\", e vi appaiono come \"guest vocalists\" Anthony Raneri dei Bayside in \"Texas Mickey\", e Brendan Murphy dei Counterparts in \"The Artist\", che \u00e8 anche il secondo singolo dell'album. La canzone era apparsa pochi giorni prima la pubblicazione dell'album nell'EP \"Support Your Local Record Store\", in occasione del Record Store Day. I Silverstein hanno anche registrato una canzone che parla di New York, chiamata \"Stay Posi\", con il cantante degli Yellowcard Ryan Key per la compilation \"Take Action! Vol. 10\", e sono apparsi in \"Punk Goes Pop 4\" con una cover di \"Runaway\", originariamente di Kanye West, che vede la partecipazione di Camm Hunter dei Down with Webster per le parti rap. La band fa anche una comparsata, assieme ad altri gruppi, nel video per \"All I Want\" degli A Day to Remember.\nA fine anno la band dovrebbe supportare i Sum 41 nel loro tour in Canada, ma il tour viene cancellato per i problemi di droga del cantante dei Sum Deryck Whibley e cos\u00ec i Silverstein iniziano a lavorare su un nuovo progetto: il 17 ottobre 2011 la band annuncia con un video su YouTube un nuovo CD che si intitola \"Short Songs\" e sar\u00e0 composto di canzoni della durata massima di 1.30 minuti. La prima parte dell'album sar\u00e0 formata da 11 canzoni scritte dalla band, mentre nella seconda parte saranno proposte 11 cover di band che hanno influenzato il gruppo, come Green Day (\"The Ballad of Wilhelm Fink\") e NOFX (\"It's My Job to Keep Punk Rock Elite\"). L'album \u00e8 uscito il 7 febbraio 2012.\nNel frattempo i Silverstein hanno svolto un tour negli USA con gli August Burns Red e poi uno europeo come \"headliner\" assieme ai We Are the Ocean tra marzo ed aprile, e successivamente hanno fatto tappa in Asia ed Oceania. Il 29 maggio viene annunciato un minitour estivo di 10 tappe in Canada e Stati Uniti in cui suoneranno per intero \"Short Songs\" pi\u00f9 altri loro successi.\nAddio di Neil Boshart e \"This Is How the Wind Shifts\" (2012-2014).\nCon un post su Facebook del 4 luglio, la band annuncia di avere in programma di iniziare a lavorare su qualcosa di nuovo dopo un ultimo concerto a Toronto in agosto. Il 24 settembre, con un annuncio su Facebook, i Silverstein comunicano che il chitarrista Neil Boshart ha lasciato ufficialmente la band; gi\u00e0 da diverse settimane la band si era esibita senza di lui negli ultimi concerti. Il suo sostituto \u00e8 Paul Marc Rousseau, gi\u00e0 membro di I Am Committing a Sin e Burst &amp; Bloom, nonch\u00e9 turnista e amico della band. I Silverstein cambiano cos\u00ec la loro \"lineup\" dopo 12 anni. Secondo quanto dichiarato all'epoca da Shane Told, Boshart stava prendendo una direzione diversa da quella della band, sia musicalmente, sia in termini di disponibilit\u00e0 per gli intensi tour del gruppo, ed \u00e8 per questo che il resto della band ha deciso di sostituirlo. Successivamente la band ha chiarito che le relazioni con Neil erano diventate problematiche gi\u00e0 da diverso tempo e il cambio di formazione si era reso dunque necessario.\nIl 28 settembre il produttore Jordan Valeriote (gi\u00e0 in \"Rescue\" e \"Short Songs\") annuncia tramite Twitter l'inizio della preproduzione per il nuovo progetto della band. Il 7 ottobre viene lanciata gratuitamente l'applicazione ufficiale dei Silverstein per smartphone: contiene accesso a canzoni, video, interviste ed altre informazioni come news e concerti della band. Un video per la canzone \"SOS\" (da \"Short Songs\") diretto da Josh Bradford \u00e8 stato presentato il 24 ottobre.\nIl 26 novembre, dopo avere alcuni giorni prima annunciato novit\u00e0 per la data in questione, i Silverstein comunicano che il 5 febbraio 2013 uscir\u00e0 il settimo album in studio, intitolato \"This Is How the Wind Shifts\", un \"concept album\" di 14 tracce, di cui la prima, \"Stand Amid the Roar\", viene caricata su SoundCloud per essere ascoltata da tutti i fan. Dallo stesso giorno \u00e8 possibile preordinare l'album, e inoltre viene annunciato un lungo tour negli Stati Uniti e Canada dal 25 gennaio al 2 marzo (con Like Moths to Flames, Secrets, Glass Cloud e Issues), a cui si aggiungono 6 date in Europa ad aprile assieme ai Funeral for a Friend e ai The Tidal Sleep in Svizzera, Austria e Germania. Aprile vede invece la band impegnata dapprima in Russia, Ucraina e Bielorussia, e poi in Australia assieme agli Issues per altre 6 date.\nIl 14 gennaio esce il primo singolo ufficiale tratto dall'album, \"Massachusetts\", caricato in anteprima su AbsolutePunk. A marzo viene annunciato un tour per il Canada assieme ai The Wonder Years, che si svolger\u00e0 nel mese di giugno, ma soprattutto viene confermata la partecipazione della band all'intero Warped Tour 2013, dal 15 giugno al 4 agosto. Inoltre, in occasione del Record Store Day 2013, pubblicano uno split con gli August Burns Red intitolato \"Four Minutes Being Cool\", in cui presentano una cover di \"Coming Clean\" dei The Get Up Kids. A maggio la band partecipa a un tour nel Giappone assieme a The Used e Crossfaith, mentre dicembre vede di nuovo la band in Europa (assieme a Dream on Dreamer e Palisades) per una serie di 8 concerti in Germania, pi\u00f9 alcune tappe in Danimarca, Paesi Bassi, Svezia, Austria, Svizzera e Belgio.\nIl 13 maggio viene annunciato uno show in Inghilterra per novembre; la band non si esibiva nel Regno Unito dal 2011 ed aveva pi\u00f9 volte espresso la sua volont\u00e0 di non rimettervi piede per un bel po' di tempo. In occasione dei 10 anni dalla pubblicazione dell'album d'esordio \"When Broken Is Easily Fixed\" la band riregistra il celebre primo singolo \"Smashed into Pieces\" con apparecchiature pi\u00f9 moderne e con notevoli migliorie, soprattutto a livello vocale. La canzone \u00e8 pubblicata il 20 maggio e offerta ai fan in download gratuito come ringraziamento per i 10 anni di continuo supporto. Dal 2 ottobre al 3 novembre la band suona in supporto dei We Came as Romans nel loro tour tra Stati Uniti e Canada assieme a Chunk! No, Captain Chunk!, The Color Morale e Dangerkids; in seguito fa due date da headliner a New York il 5 e 6 novembre, prima di esibirsi nelle ultime 3 date dello Scream It Like You Mean It tour in Canada (7-9 novembre).\nIl 25 settembre i Silverstein annunciano che il nuovo album \"This Is How the Wind Shifts\" verr\u00e0 ripubblicato il 15 ottobre con l'aggiunta di 4 nuove canzoni: due inediti scritti per l'occasioni e due versioni riarrangiate. Lo stesso giorno Revolvermag ospita l'anteprima della nuova canzone \"I Will Illuminate\", mentre il terzo singolo dall'album, \"A Better Place\", esce il 14 ottobre.\nIl 2014 inizia per la band con un tour in Ontario e Qu\u00e9bec toccando alcune piccole citt\u00e0 dei due Stati, tra il 2 gennaio e l'8 febbraio (alcune di queste date sono per\u00f2 spostate a causa di un intervento d'urgenza cui si \u00e8 dovuto sottoporre il chitarrista Paul Marc Rousseau); in seguito la band si sposta negli Stati Uniti dal 2 aprile al 15 maggio per alcune date da headliner pi\u00f9 un tour con Blessthefall, The Amity Affliction, Secrets e Heartist. Il 10 febbraio 2014 viene pubblicato su Loudwire il video ufficiale del quarto singolo \"On Brave Mountains We Conquer\". Nel frattempo la band continua l'attivit\u00e0 in tour: a fine maggio i Silverstein ritornano in Messico per quattro concerti, per poi volare in Europa tra giugno e luglio, dove tra festival e date da headliner toccano Svizzera, Francia, Slovenia, Italia, Austria, Germania, Repubblica Ceca e Regno Unito.\nA luglio, la band riceve la nomination come miglior band straniera alla prima edizione degli Alternative Press Music Awards, ma il premio \u00e8 poi vinto dai Bring Me the Horizon.\n\"I Am Alive in Everything I Touch\" (2014-presente).\nIl 9 settembre 2014 la band annuncia di aver firmato un contratto valido per la pubblicazione del successivo album in tutto il mondo con la Rise Records ed in Canada tramite la New Damage Records.\nGenere musicale.\nI Silverstein sono generalmente indicati come una band screamo/emo e post-hardcore, anche se per loro stessa ammissione questa identificazione potrebbe risultare fuorviante: il cantante Shane Told ha spiegato che i termini \"screamo\" ed \"emo\" originariamente identificavano un genere musicale molto affine all'hardcore punk rock con il quale i Silverstein sono cresciuti, e non aveva niente a che vedere con quello che nel mainstream ad inizio anni 2000 (con gruppi come Jimmy Eat World e The Ataris) \u00e8 stato definito \"emo\". Di conseguenza, l'etichetta di \"screamo\" non risulta molto gradita alla band perch\u00e9 i Silverstein non suonano lo stesso genere delle band che erano originariamente definite cos\u00ec. Loro stessi, in ogni caso, sulle proprie pagine ufficiali, si definiscono \"post-hardcore\" ed \"emo\", probabilmente per uniformarsi alla categorizzazione nella quale vengono comunemente fatti rientrare.\nFormazione.\nLa \"lineup\" dei Silverstein \u00e8 rimasta invariata fin quasi dagli esordi per 12 anni prima dell'addio di Neil Boshart, cosa molto rara per una band con una carriera ultradecennale. Il cantante Shane Told ha provato a spiegare questo fatto dicendo che tutti e cinque i membri sono ovviamente amici, ma non \"migliori amici\", nel senso che raramente si incontrano al di fuori dell'ambito professionale (cosa che comunque li tiene solitamente impegnati per buona parte dell'anno), preferendo dedicarsi alla famiglia e anche ad altre amicizie. Secondo Told, questo ha permesso alla band di raggiungere negli anni un'intesa perfetta e di evitare contrasti e litigi. Nel 2012 si \u00e8 avuto il primo grande cambio di \"lineup\", con Paul Marc Rousseau che ha preso il posto di chitarrista di Neil Boshart. Dopo l'addio di Neil, la band ha peraltro intensificato le relazioni interpersonali anche al di fuori dell'ambito lavorativo (Paul Marc, Billy e Josh hanno anche vissuto nello stesso appartamento per qualche mese)."}
{"id": "1747033", "revid": "767487", "url": "https://it.wikipedia.org/wiki?curid=1747033", "title": "Tutti pazzi per l'oro", "text": "Tutti pazzi per l'oro (\"Fool's Gold\") \u00e8 un film del 2008 diretto da Andy Tennant, che mischia avventura e romanticismo con gli attori Matthew McConaughey e Kate Hudson, che tornano a lavorare assieme dopo la commedia \"Come farsi lasciare in 10 giorni\".\nIn Italia il film \u00e8 uscito nelle sale il 23 aprile 2008.\nTrama.\nFinn e Tess, da poco divorziati, si ritrovano loro malgrado a collaborare alla ricerca di un tesoro chiamato la \"Dote della Regina\", appartenente ad un galeone spagnolo, di nome Aurelia, affondato nel 1715. Tra litigi e ripicche i due si accorgono presto di non essere i soli interessati al prezioso relitto.\nCritica.\nIl film ha ricevuto durante l'edizione dei Razzie Awards 2008 una nomination come peggior attrice per Kate Hudson."}
{"id": "1747034", "revid": "1226", "url": "https://it.wikipedia.org/wiki?curid=1747034", "title": "Jolanda, la figlia del Corsaro Nero (romanzo)", "text": "Jolanda, la figlia del Corsaro Nero \u00e8 un romanzo di Emilio Salgari pubblicato in prima edizione da Donath nel 1905.\n\u00c8 il terzo libro del ciclo de \"I corsari delle Antille\" e segue il romanzo \"La regina dei Caraibi\", ambientandosi circa vent'anni dopo.\nTrama.\nSono passati diversi anni da quando, alla fine del precedente romanzo, il Corsaro Nero ha lasciato il Mar dei Caraibi per tornare in Italia, ove ha sposato Honorata, figlia del suo defunto mortale nemico, il duca di Wan Guld. Tuttavia gi\u00e0 all'inizio di questo terzo romanzo si apprende che anche l'ex-Corsaro e Honorata sono nel frattempo morti: lei dando alla luce una bambina di nome Jolanda, lui l'anno dopo combattendo contro truppe d'invasione francesi (in verit\u00e0 cercava la morte per la disperazione della perdita della moglie). Jolanda di Ventimiglia \u00e8 cresciuta quindi come orfana.\nIl romanzo ha inizio a Maracaibo, citt\u00e0 spagnola sulle coste caraibiche, dove Wan Stiller e Carmaux, due filibustieri che in passato facevano parte della ciurma del Corsaro Nero, si sono infiltrati, fingendosi inviati del Presidente dell'Udienza Reale. I due sono in verit\u00e0 agli ordini di Morgan, ex-luogotenente del Corsaro Nero, che nel frattempo \u00e8 diventato capitano della nave \"Folgore\" e uno dei pi\u00f9 famigerati bucanieri della Tortue, ed \u00e8 interessato alla sorte della figlia del suo capitano d'un tempo. Wan Stiller e Carmaux avvicinano un ignaro piantatore locale, don Raffaele, e scoprono che Jolanda di Ventimiglia \u00e8 venuta dall'Europa nel Nuovo Mondo a reclamare il patrimonio di suo nonno, il duca di Wan Guld, ma durante la traversata dell'Atlantico \u00e8 stata fatta prigioniera. Il colpevole \u00e8 il conte di Medina e Torres, figlio illegittimo del duca Wan Guld e di una marchesa messicana e quindi fratellastro della madre di Jolanda, che desidera impossessarsi dei beni del padre. Morgan guida i filibustieri all'attacco di Maracaibo e della vicina Gibraltar, che vengono espugnate, e durante il saccheggio rintraccia Jolanda, il cui coraggio fa subito colpo sul rude bucaniere. Per proteggerla, Morgan cerca di impadronirsi del conte di Medina, ma costui ha un valido complice nel capitano spagnolo Valera, che sabota il viaggio di ritorno della \"Folgore\" e riesce a sfuggire con il conte alla prigionia. A causa di una tempesta Morgan e Jolanda finiscono naufraghi sulla spiaggia, ove la ragazza si prende cura del bucaniere ferito e lo difende dai vari pericoli della foresta. I due progressivamente si innamorano. Giunti ad un villaggio di nativi, grazie al loro tradimento, il conte di Medina e il capitano Valera riescono a sequestrare di nuovo Jolanda e a condurla a Panama, colonia spagnola ritenuta inespugnabile. Morgan allora raduna in fretta e furia una piccola truppa di filibustieri e con essi sbarca sull'istmo, lo traversa, sbaraglia tutti i nemici in cui si imbatte e infine conquista la potente citt\u00e0. Il conte di Medina e il capitano Valera rimangono uccisi nello scontro finale, ma prima di vederlo spirare Jolanda concede il perdono allo zio. Infine Morgan ritorna con Jolanda alla Tortue e l\u00ec la sposa. In seguito diventa governatore della Jamaica per il regno d'Inghilterra, e i fedeli Carmaux e Wan Stiller si ritirano l\u00ec per godersi il frutto delle loro scorrerie.\nCome anche negli altri romanzi del ciclo dei C\"orsari delle Antille\", parte della trama \u00e8 tratta da eventi e personaggi storici. Cos\u00ec, Henry Morgan fu veramente un famoso pirata inglese, che, fra le tante imprese, guid\u00f2 gli assalti a Maracaibo e Gibraltar (1669) e quello a Panama (1671) descritti nel romanzo . Le date indicate da Salgari per\u00f2 sono diverse."}
{"id": "1747035", "revid": "1265762", "url": "https://it.wikipedia.org/wiki?curid=1747035", "title": "Spiere-Helkijn", "text": "Spiere-Helkijn (in francese \"Espierres-Helchin\") \u00e8 un comune belga di 2.120 abitanti, situato nella provincia fiamminga delle Fiandre Occidentali. Fa parte dei comuni a facilitazione linguistica."}
{"id": "1747036", "revid": "15785025", "url": "https://it.wikipedia.org/wiki?curid=1747036", "title": "Espierres-Helchin", "text": ""}
{"id": "1747038", "revid": "1305772", "url": "https://it.wikipedia.org/wiki?curid=1747038", "title": "Harelbeke", "text": "Harelbeke \u00e8 un comune belga di 26.957 abitanti, situato nella provincia fiamminga delle Fiandre Occidentali."}
{"id": "1747043", "revid": "254401", "url": "https://it.wikipedia.org/wiki?curid=1747043", "title": "Kuurne", "text": "Kuurne (in francese \"Cuerne\", in italiano antico \"Crona\") \u00e8 un comune belga di abitanti, situato nella provincia fiamminga delle Fiandre Occidentali."}
{"id": "1747045", "revid": "110157", "url": "https://it.wikipedia.org/wiki?curid=1747045", "title": "Lendelede", "text": "Lendelede \u00e8 un comune belga di abitanti, situato nella provincia fiamminga delle Fiandre Occidentali."}
{"id": "1747046", "revid": "599013", "url": "https://it.wikipedia.org/wiki?curid=1747046", "title": "Villa di Corte Vecchia", "text": "La Villa di Corte Vecchia \u00e8 situata nel cuore dell'omonima tenuta, nei pressi di Cellena, all'estremit\u00e0 orientale del territorio comunale di Semproniano, non lontano dalla sponda destra del fiume Fiora.\nStoria.\nAll'interno della tenuta di Corte Vecchia, sono state rinvenute tracce risalenti all'epoca etrusca, vista la sua posizione a ovest dell'area archeologica di Sovana, dalla quale \u00e8 separata dal corso del fiume Fiora, ma a cui doveva certamente essere collegata in quel periodo storico.\nIn epoca medievale, il luogo divenne un punto strategico per le truppe di Federico II, durante gli assedi che furono portati, nel corso del 1240, alle vicine localit\u00e0, tra cui Sovana: in quel periodo fu costruita una prima struttura fortificata all'interno della tenuta.\nDurante i secoli successivi, la stabilizzazione politica della zona port\u00f2 a momenti di maggiore tranquillit\u00e0, tanto che in epoca rinascimentale fu decisa la completa ricostruzione della precedente struttura. Nel Cinquecento vennero cos\u00ec realizzati la villa e il parco attiguo.\nNel corso degli ultimi secoli, la villa padronale e il parco hanno mantenuto pressoch\u00e9 intatto il loro aspetto, mentre all'interno della tenuta furono costruiti alcuni fabbricati, in seguito adibiti ad annessi agricoli e d\u00e9pendance.\nDescrizione.\nLa Villa di Corte Vecchia si presenta a pianta rettangolare, disposta su due livelli principali, con pareti rivestite in intonaco ed ornate agli angoli da pietre squadrate, che ricordano lo stile delle ville rinascimentali fiorentine.\nSulle pareti si aprono varie finestre di forma quadrangolare, mentre al pian terreno si trovano le porte di accesso alla villa che sono a loro volta sovrastate da finestre con terrazzo. Il tetto \u00e8 a quattro spioventi.\nAll'interno della villa, adibita a residenza agrituristica, \u00e8 stato allestito uno spazio museale con dipinti e sculture dal tardo Cinquecento in poi (modalit\u00e0 di visita da concordare). Gli arredi e le decorazioni delle varie sale risalgono prevalentemente al Seicento. \nAttorno alla villa, si sviluppa un caratteristico giardino all'italiana con elementi stilistici tardorinascimentali e barocchi, che crea un ulteriore effetto scenografico al teatro di verzura. La rimanente area della tenuta \u00e8 caratterizzata prevalentemente da un parco all'inglese che si inoltra nel fitto bosco. In una parte della tenuta, \u00e8 stato allestito un museo all'aperto, ove sono conservati antichi attrezzi e mezzi agricoli.\nDa segnalare, inoltre, la cappella gentilizia, tuttora consacrata, che in passato svolgeva funzioni di pieve, prima che fosse realizzata la chiesa dell'Annunziata a Cellena nel 1787."}
{"id": "1747048", "revid": "110157", "url": "https://it.wikipedia.org/wiki?curid=1747048", "title": "Apodotia", "text": "Apodotia () \u00e8 un ex comune della Grecia nella periferia della Grecia Occidentale (unit\u00e0 periferica dell'Etolia-Acarnania) con 2.589 abitanti secondo i dati del censimento 2001.\n\u00c8 stato soppresso a seguito della riforma amministrativa detta \"piano Kallikratis\", in vigore dal gennaio 2011, ed \u00e8 ora compreso nel comune di Nafpaktia.\nIl nome del comune proviene dalla trib\u00f9 greca antica dei Apodoti. Come comune e gi\u00e0 esistito dal 1835, per\u00f2 \u00e8 stato diviso e riunito ultimamente. .\nMonumenti e luoghi d'interesse.\nIn Apodotia ci sono luoghi e montagne bellissime da visitare e d'inverno \u00e8 piena di turisti. D'estate ci sono tantissime persone che arrivano da Atene per passare qui i giorni di caldo.\nDestinazione famosa e la capitale del comune e il villaggio di Ampelakiotissa con il famoso monastero della Madonna con storia di 6 secoli, all'interno del monastero c'\u00e8 anche la mano destra dello santo Policarpo.\nLocalit\u00e0.\nApodotia \u00e8 suddiviso nelle seguenti comunit\u00e0:"}
{"id": "1747051", "revid": "74801", "url": "https://it.wikipedia.org/wiki?curid=1747051", "title": "Wevelgem", "text": "Wevelgem \u00e8 un comune belga di abitanti, situato nella provincia fiamminga delle Fiandre Occidentali."}
{"id": "1747054", "revid": "958252", "url": "https://it.wikipedia.org/wiki?curid=1747054", "title": "Zwevegem", "text": "Zwevegem \u00e8 un comune belga di 24.853 abitanti, situato nella provincia fiamminga delle Fiandre Occidentali."}
{"id": "1747059", "revid": "123353160", "url": "https://it.wikipedia.org/wiki?curid=1747059", "title": "Maria Adelaide di Cambridge", "text": "Maria Adelaide \u00e8 ricordata per essere la madre della Regina Mary, la consorte di Giorgio V del Regno Unito. Fu uno dei primi Reali a patrocinare una vasta gamma di enti di beneficenza.\nInfanzia.\nMaria Adelaide nacque il 27 novembre 1833 ad Hannover in Germania. Suo padre era il Principe Adolfo, Duca di Cambridge, il minore dei figli sopravvissuti di Giorgio III del Regno Unito e Carlotta di Meclemburgo-Strelitz. Sua madre era la Principessa Augusta di Assia-Kassel, figlia del Principe Federico d'Assia-Kassel. La giovane principessa fu battezzata il 9 gennaio 1834 a Cambridge House ad Hannover dal Rev John Ryle Wood, cappellano del Duca di Cambridge. La sua madrina e zia paterna, la Langravina d'Assia-Homburg era l'unica dei padrini presenti. Gli altri (che erano assenti, eventualmente rappresentati per procura) erano il Re e la Regina (suo zio paterno e la moglie), la Duchessa di Gloucester ed Edimburgo (sua zia paterna), la Granduchessa di Meclemburgo-Strelitz (sua zia materna) e la Principessa Federico Augusto di Anhalt-Dessau (sua cugina di primo grado). Fu chiamata Maria Adelaide Guglielmina Elisabetta.\nMaria Adelaide trascorse i primi anni della sua vita ad Hannover in Germania, dove suo padre funse da vicer\u00e9 per conto dei suo zii Giorgio IV e poi Guglielmo IV. Il suo amore per il cibo e la tendenza a rimpinzarsi la port\u00f2 a diventare seriamente in sovrappeso e al suo successivo nomignolo di \"Fat Mary.\"\nDopo la morte di Guglielmo IV, la cugina di Maria Adelaide, la Principessa Vittoria di Kent sal\u00ec al trono nel 1837. Tuttavia la legge salica imped\u00ec a Vittoria di salire al trono di Hannover, che invece pass\u00f2 al Principe Ernesto Augusto, Duca di Cumberland. Quindi, l'unione personale che era esistita per oltre un secolo tra la Gran Bretagna e l'Hannover si concluse insieme con la disposizione per il sovrano di Hannover di vivere in Inghilterra come monarca britannico e delle sue colonie e l'utilizzo di un vicer\u00e9 di rappresentarli nel territorio tedesco. Pertanto, il Duca di Cumberland si trasfer\u00ec a Hannover come Ernesto Augusto I e il Duca di Cambridge, non pi\u00f9 necessario ad Hannover, torn\u00f2 a Londra con la sua famiglia, stabilendo la propria residenza a Kensington Palace.\nMatrimonio.\nAll'et\u00e0 di trent'anni, Maria Adelaide non era ancora sposata. Il suo aspetto poco attraente e la mancanza di reddito erano fattori contribuenti, come lo era la sua et\u00e0 avanzata. Tuttavia, il suo rango regale le impediva di sposare una persona non di sangue reale. Sua cugina, la Regina Vittoria, ebbe piet\u00e0 di lei, e tent\u00f2 di trovarle un marito.\nAlla fine un candidato adatto fu trovato in W\u00fcrttemberg, il Principe Francesco di Teck. Il Principe era di rango inferiore rispetto a Maria Adelaide, era il prodotto di un matrimonio morganatico, e non aveva diritti di successione al trono di W\u00fcrttemberg, per\u00f2 aveva sangue reale. Non avendo altre opportunit\u00e0, Maria Adelaide decise di sposarlo. La coppia si spos\u00f2 il 12 giugno 1866 nella St. Anne's Church a Kew nel Surrey.\nMaria Adelaide, appoggiata dalla madre e dal fratello, il duca di Cambridge, chiese che a suo marito fosse concesso il trattamento di Altezza Reale, ma la Regina Vittoria rifiut\u00f2. La regina fece, tuttavia, promuovere Francesco al rango di Altezza nel 1887 in occasione del suo Golden Jubilee.\nEsilio.\nIl Duca e la Duchessa di Teck scelsero di risiedere a Londra piuttosto che all'estero, principalmente perch\u00e9 Maria Adelaide era l'unico sostegno della famiglia per i Teck. Ricevette 5000\u00a3 annue come rendita parlamentare per l'adempimento dei doveri reali. Sua madre, la Duchessa di Cambridge, diede loro un ulteriore contributo di 4000\u00a3. Richieste alla Regina Vittoria di fondi aggiuntivi furono generalmente rifiutate. Tuttavia, la Regina Vittoria forn\u00ec ai Teck appartamenti a Kensington Palace e di White Lodge a Richmond Park come residenza di campagna.\nNonostante il loro reddito modesto, Maria Adelaide aveva gusti piuttosto costosi e viveva una vita stravagante fatta di abiti sfarzosi, feste grandiose e vacanze all'estero. I debiti presto si accumularono ed i Teck furono costretti a lasciare il paese nel 1883 per sfuggire ai creditori. Si recarono a Firenze e soggiornarono presso i parenti in Germania e Austria. In principio viaggiarono sotto i nomi di Conte e Contessa von Hohenstein. Tuttavia, Maria Adelaide desiderava viaggiare in modo pi\u00f9 consono e ritorn\u00f2 al suo stile regale, che imponeva attenzione significativamente maggiore e un servizio migliore.\nVita successiva.\nI Teck rientrarono dal loro esilio nel 1885 e continuarono a vivere a White Lodge a Richmond Park. Maria Adelaide cominci\u00f2 a dedicare la sua vita agli enti di beneficenza, servendo come patrona di Barnardo's ed altri enti di beneficenza per bambini..\nNel 1891, Maria Adelaide si premur\u00f2 che sua figlia, la Principessa Victoria Mary di Teck (nota come \"May\") sposasse uno dei figli del Principe di Galles, il futuro Edoardo VII. Allo stesso tempo, la Regina Vittoria voleva una sposa inglese per il futuro re, bench\u00e9 naturalmente di rango e ascendenza reale \u2013 non una nobildonna \"umile\" \u2013 e la figlia di Maria Adelaide soddisfaceva i criteri di rango. Dopo l'approvazione della regina Vittoria, May venne fidanzata al secondo in linea al trono britannico, il Principe Alberto Vittorio, Duca di Clarence e Avondale. La morte del duca di Clarence solo sei settimane dopo, sembr\u00f2 un duro colpo. Tuttavia, la Regina Vittoria era affezionata alla Principessa Mary e persuase il fratello del Duca di Clarence e successivo nella linea al trono, il Principe Giorgio, Duca di York, a sposarla.\nIl matrimonio di Mary fra i primi ranghi della famiglia reale port\u00f2 a un rinnovamento spettacolare delle fortune dei Teck, in quanto la loro figlia un giorno sarebbe diventata regina consorte. Maria Adelaide non vide mai sua figlia incoronata regina, poich\u00e9 mor\u00ec il 27 ottobre 1897 a White Lodge e fu sepolta nella Royal Vault della Cappella di St. George, a Windsor\nTitoli e stili.\nCome nipote in linea maschile di un sovrano britannico, la principessa Maria Adelaide portava il titolo di Principessa del Regno Unito di Gran Bretagna e d'Irlanda, con il trattamento di Altezza Reale. Inoltre, come nipote in linea maschile di un re di Hannover, portava anche il titolo di Principessa di Hannover e Duchessa di Brunswick-L\u00fcneburg.\nDiscendenza.\nIl Duca e la Duchessa di Teck ebbero quattro figli:"}
{"id": "1747060", "revid": "118430496", "url": "https://it.wikipedia.org/wiki?curid=1747060", "title": "August Schleicher", "text": " La sua opera principale, \"Compendium der vergleichenden Grammatik der indo-germanischen Sprachen\" (\"Compendio della grammatica comparativa delle lingue indoeuropee\", 1861-1862) ha rappresentato una delle pietre miliari della linguistica indoeuropea.\nFu il primo a proporre il modello ad albero genealogico che individuava ed esemplificava le parentele fra lingue e gruppi linguistici e la loro appartenenza ad una determinata famiglia.\nBiografia.\nLa docenza a Praga.\nAugust Schleicher nacque a Meiningen, nel ducato di Sassonia-Meiningen (in Turingia, a sud-ovest di Weimar).\nDal 1850 al 1857 Schleicher fu docente di Filologia classica e di studi comparati di greco e latino presso l'Universit\u00e0 Carolina di Praga, ove intraprese lo studio delle lingue slave. Nel 1852 trascorse un periodo di studio in Prussia per compiere ricerche sulla lingua lituana, nel tentativo di studiare una lingua indoeuropea direttamente dal parlato della gente anzich\u00e9 su testi scritti. I risultati delle sue osservazioni confluirono in \"Handbuch der litauischen Sprache\" (\"Manuale della lingua lituana\", 1856\u20131857), la prima descrizione completa della lingua baltica corredata di grammatica e glossario.\nSchleicher, influenzato da Hegel e dalla corrente di pensiero evoluzionistica che da l\u00ec a poco sarebbe stata sistematizzata, in ambito biologico, nell'opera fondamentale di Charles Darwin, \"L'origine delle specie\" (1859), formul\u00f2 una teoria che concepiva il linguaggio come un organismo vivente, con periodi di nascita, crescita, maturit\u00e0 e declino; nel descrivere le lingue utilizz\u00f2 quindi termini tratti dal linguaggio della biologia quali genere, specie e variet\u00e0.\nNel 1850 Schleicher complet\u00f2 \"Die Sprachen Europas in systematischer \u00dcbersicht\" (\"Le lingue d'Europa in una prospettiva sistematica\"), la sua teoria sull'origine e sull'evoluzione della lingue indoeuropee, nota come Teoria dell'albero genealogico (\"Stammbaumtheorie\").\nLa docenza a Jena.\nNel 1857 fu chiamato all'Universit\u00e0 di Jena, dove insegn\u00f2 fino alla morte raffinando la sua teoria. \nNel 1860 pubblic\u00f2 \"Deutsche Sprache\" (\"Lingua tedesca\") e nel 1861-1862 sistematizz\u00f2 la sua teoria in \"Compendium der vergleichenden Grammatik der indogermanischen Sprachen\" (\"Compendio di grammatica comparata delle lingue indoeuropee\"), la sua opera capitale.\nPer mostrare come poteva apparire la lingua indoeuropea, nel 1868 scrisse una favola, \"La pecora e i cavalli\" (nota anche come \"Favola di Schleicher\"), nella lingua che riteneva essere l'indoeuropeo. A differenza dello stesso Franz Bopp, Schleicher apparteneva infatti a quella corrente dell'indoeuropeistica che riteneva possibile la ricostruzione concreta della lingua indoeuropea, e che sarebbe stata sistematizzata dai Neogrammatici tedeschi.\nMor\u00ec all'et\u00e0 di quarantasette anni a Jena nel 1868.\nLa fortuna.\nLa Teoria dell'albero genealogico rappresent\u00f2 il principale contributo di Schleicher alla linguistica comparata ed ebbe una profonda influenza sull'indoeuropeistica tra fine XIX ed inizio XX secolo, nonostante le numerose difficolt\u00e0 che presentava e che vennero via via evidenziate.\nLo schema ad albero genealogico apparve infatti presto eccessivamente rigido, e pertanto inadeguato a spiegare la molteplicit\u00e0 dei nessi dialettali esistenti tra le varie lingue indoeuropee; inoltre, postulava che ogni relazione esistente tra due esse fosse originata da una fase comune condivisa da entrambe, costringendo pertanto a introdurre numerose \"lingue comuni\" intermedie tra l'indoeuropeo ricostruito e le lingue storicamente note (\"slavo-germanico\", \"balto-slavo\", \"ario-pelasgico\", \"pelasgico\" e \"ario\" nella prima formulazione della teoria, del 1853; \"ario-greco-italo-celtico\", \"ario\", \"greco-italo-celtico\", \"italo-celtico\", \"slavo-germanico\" e \"slavo-lituano\" in quella definitiva, del 1861): una necessit\u00e0 da molti ritenuta un eccesso di speculazione, senza concretezza n\u00e9 storica n\u00e9 linguistica. Un tentativo di superare alcune di tali difficolt\u00e0 fu proposto da Johannes Schmidt, allievo dello stesso Schleicher, con il modello alternativo noto come Teoria delle onde; nel corso del XX secolo, tuttavia, tale genere di schematismi fu progressivamente abbandonato a favore di modelli pi\u00f9 flessibili (tanto in quello di Schleicher quanto in quello di Schmidt, infatti, ogni nuova lingua indoeuropea scoperta - per esempio l'ittita, decifrato nel 1917 - imponeva la necessit\u00e0 di ridisegnare l'intero schema) e storicamente pi\u00f9 plausibili (quelli di Schleicher, di Schmidt e dei loro epigoni erano sostanzialmente astorici), fino al definitivo imporsi del modello del \"frazionamento scaglionato\".\nAnche \"La pecora e i cavalli\" conobbe una certa fortuna. Man mano che progrediva lo sviluppo della disciplina, diversi altri indoeuropeisti proposero loro versioni della favola; tuttavia, presto questi esperimenti si ridussero a meri giochi intellettuali, poich\u00e9 divenne chiaro che la ricostruzione dell'indoeuropeo come insieme unitario, completo in ogni sua parte fonetica, lessicale e grammaticale e quindi \"lingua viva\", non \u00e8 alla portata dell'indoeuropeistica: l'indoeuropeo \u00e8 ricostruibile soltanto nel senso che \u00e8 possibile illuminare diacronicamente singoli processi evolutivi, senza per questo fornire un \"corpus\" sincronico quale quello necessario per \"scrivere\" in indoeuropeo."}
{"id": "1747062", "revid": "921573", "url": "https://it.wikipedia.org/wiki?curid=1747062", "title": "Bradley Stryker", "text": ""}
{"id": "1747063", "revid": "767487", "url": "https://it.wikipedia.org/wiki?curid=1747063", "title": "Le sessioni ricreative", "text": "Le sessioni ricreative, \u00e8 il terzo EP del gruppo rock italiano Afterhours, uscito il 24 aprile 2008.\nIl disco.\nIl disco \u00e8 stato venduto in allegato alla rivista musicale xL del mese di aprile. La scelta di non utilizzare i canali di vendita convenzionali \u00e8 del tutto voluta dagli Afterhours, e adatta al contenuto che viene proposto. Infatti il disco raccoglie alcune fasi della lavorazione dell'album I milanesi ammazzano il sabato, uscito una settimana dopo: i pezzi segnano il percorso e l'evoluzione del lavoro condotto dagli autori in vista dell'album. Tra i vari demo contenuti, \u00e8 possibile seguire la creazione di una delle canzoni dell'album successivo, attraverso 3 passi successivi di lavorazione: la canzone \"Dall'alto. A sinistra del leccio\" \u00e8 un pezzo strumentale composto dal polistrumentista del gruppo, Enrico Gabrielli, da cui poi il gruppo ha preso spunto per la composizione di \"\u00c8 solo febbre\"."}
{"id": "1747070", "revid": "216824", "url": "https://it.wikipedia.org/wiki?curid=1747070", "title": "Sint-Agatha-Berchem", "text": ""}
{"id": "1747071", "revid": "112913882", "url": "https://it.wikipedia.org/wiki?curid=1747071", "title": "Teatro Niccolini (San Casciano in Val di Pesa)", "text": "Il Teatro Niccolini \u00e8 il principale teatro di San Casciano in Val di Pesa.\nStoria.\nFino al XIX secolo San Casciano non aveva un teatro ma per le rappresentazioni sceniche veniva usata una sala del Palazzo del Cassero, dove aveva trovato sede un'accademia di filodrammatici. Questo stato di fatto durava ancora nel 1847. Nel 1828 un gruppo di facoltosi sancascianesi si rivolsero al comune per poter avere una concessione edilizia per poter edificare un teatro nell'area interna alle mura castellane. Nonostante la richiesta venisse accolta i lavori non iniziarono mai. Nel marzo del 1845 una nuova cordata di imprenditori locali si fece nuovamente avanti e il comune concesse nuovamente l'area, a patto per\u00f2 che il fabbricato fosse completato entro 5 anni e che, per la costruzione, venissero impiegati i locali braccianti.\nNel 1847 il cantiere venne aperto, e su progetto dell'architetto Antonio Sodi gi\u00e0 nel 1848 i lavori erano completati. Nello stesso anno avvenne la dedicazione del teatro al tragediografo Giovanni Battista Niccolini che una mal interpretata tradizione voleva la sua famiglia originaria di San Casciano. Il teatro venne inaugurato solamente nel autunno del 1850.\nNel 1851 i soci del teatro si unirono in accademia e fondarono l'Accademia dei Perseveranti inviando il proprio statuto alla prefettura per l'approvazione. Approvazione che venne per\u00f2 solamente nel 1854. Questo ritardo fu dovuto a contrasti tra i soci sull'emblema che era stato scelto per rappresentare l'accademia. Inizialmente era stato scelto il motto \"Chi la dura la Vince\" poi si accordarono su un emblema che raffigurava una testuggine marina che avanza contro i venti contrari.\nNessuna notizia \u00e8 rimasta sull'attivit\u00e0 del teatro fino al 1898. In quell'anno l'esattore comunale di San Casciano, a causa di tasse non pagate fece mettere il teatro e tutte le attivit\u00e0 in esso contenute all'incanto. I debiti per\u00f2 furono pagati e l'attivit\u00e0 prosegu\u00ec e nel 1912 il teatro fu dotato di impianto elettrico.\nI problemi economici per\u00f2 non erano risolti neanche alla met\u00e0 degli anni '20 del XX secolo. Nel 1927 il Podest\u00e0 di San Casciano, per tentare di salvare il salvabile, convoc\u00f2 un'assemblea popolare per presentare la proposta di acquisto dell'immobile da parte del Partito Nazionale Fascista e di trasformarlo in Casa del Fascio. La proposta fu approvata e nel febbraio 1928 fu firmato il compromesso tra l'Accademia dei Perseveranti e il Partito Nazionale Fascista. Il passaggio di propriet\u00e0 avvenne il 20 maggio 1929 e la spesa per l'acquisto fu di 80.000 lire. Dalla vendita furono esclusi i 44 palchi che restavano di propriet\u00e0 dell'Accademia.\nNel 1938 i nuovi proprietari incaricarono l'ingegner Carlo Lumachi di redigere un progetto per la ristrutturazione del teatro e degli ambienti annessi. I lavori furono eseguiti senza particolari intoppi e il 7 aprile 1940, alla presenza del Ministro Dino Perrone Compagni e del federale Ludovico Moroni, avvenne l'inaugurazione. L'opera di Carlo Lumachi si concentr\u00f2 soprattutto all'esterno con una nuova facciata, dotata di un'alta torre e all'interno con ambienti adeguati al gusto dell'epoca. La spesa venne calcolata in 200.000 lire. I nuovi proprietari mutarono il nome in \"Cinema Teatro del Littorio\" e oltre alla sede teatrale, trovarono spazio per degli uffici sindacali, che furono sistemati al piano terreno, mentre ai piani superiori furono sistemati la sede del Partito e il dopolavoro.\nDurante la Seconda guerra mondiale sub\u00ec gravi danni principalmente alla volta della sala ma non all'atrio di ingresso che venne usato, dai primi soldati neozelandesi entrati nel paese, come sede comunale al posto del palazzo comunale andato distrutto.\nNel 1946, dopo un frettoloso restauro il teatro riprese la sua attivit\u00e0, principalmente come Casa del Popolo sotto la gestione ENAL. Nel 1960 l'Accademia dei Perseveranti riusc\u00ec ad acquisirne nuovamente la propriet\u00e0 pagando al Demanio \u00a3 4.470.000. Nel contratto di acquisto c'era l'impegno ad usarlo \"esclusivamente per scopi culturali\" e a cedere una parte dei locali alla scuola media del paese. Negli 1974 il teatro cess\u00f2 la sua attivit\u00e0 a causa di gravi problemi statici al tetto e per problemi economici derivanti da un ennesimo adeguamento per renderlo consono alle nuove esigenze di un teatro moderno. Onde evitare che il teatro venisse abbattuto fu vincolato dalla Soprintendenza ai Monumenti di Firenze.\nIl restauro.\nIl teatro fu inserito nel piano di recupero degli spazi teatrali varato dalla Regione Toscana, e su progetto degli architetti Luigi Zangheri e David Palterer, \u00e8 stato salvato. I lavori interessarono tutto il fabbricato e in particolare nel consolidamento della struttura, nel recupero dei palchi e nell'adeguamento alle nuove normative di legge e nella totale riprogettazione della torre scenica. Il 18 maggio 1996 fu inaugurato con una serata di gala culminata con una esibizione di Carla Fracci.\nNel teatro hanno sede tre compagnie teatrali che ne curano anche la gestione. Le compagnie sono:\nL'edificio.\nIl teatro \u00e8 di grandezza medio-piccola con tre ordini di palchi e presenta un palcoscenico dotato di attrezzature moderne che consentono l'esecuzione della maggior parte degli spettacoli oggi in tourn\u00e9e.\nDalla riapertura ha ospitato vari generi di spettacoli: di danza, musicali, di prosa, concerti di musica classica e contemporanea e recentemente varie opere pucciniane, sia pure in formato scenico ridotto, oltre all'attivit\u00e0 dei locali gruppi bandistici e corali."}
{"id": "1747074", "revid": "126257", "url": "https://it.wikipedia.org/wiki?curid=1747074", "title": "Pineta di Tradate", "text": ""}
{"id": "1747077", "revid": "287204", "url": "https://it.wikipedia.org/wiki?curid=1747077", "title": "Grande domestico", "text": "Grande domestico o megas domestikos (in greco: \u03bc\u03ad\u03b3\u03b1\u03c2 \u03b4\u03bf\u03bc\u03ad\u03c3\u03c4\u03b9\u03ba\u03bf\u03c2 ) era una carica del tardo impero bizantino.\nQuesta carica era data al generale comandante dell'esercito bizantino, poteva anche essere divisa in due parti, una per l'esercito bizantino ad Occidente, e una per l'esercito bizantino ad Oriente. Un importante grande domestico d'Oriente fu Alessio I Comneno (1081-1118).\nStoria del titolo.\nL'origine esatta del titolo di gran domestico non \u00e8 del tutto chiara: nacque nel IX secolo, probabilmente derivata dal titolo precedente di Domestico delle Scholae, la guardia imperiale mutuata dall'Impero Romano unito che serv\u00ec gli imperatori d'Oriente fino all'XI secolo."}
{"id": "1747083", "revid": "1884099", "url": "https://it.wikipedia.org/wiki?curid=1747083", "title": "Philip Wicksteed", "text": "Come economista, \u00e8 stato definito da Piero Sraffa \"il purista della teoria marginale\". \u00c8 anche conosciuto come importante unitariano (suo padre era un sacerdote unitariano), classicista, storico medievalista e critico letterario.\nBiografia.\nWicksteed ha studiato all'University College di Londra e al \"Manchester New College\". Nel 1867\nottenne il suo master con medaglia d'oro. Nello stesso anno segu\u00ec il padre nel ministero unitariano.\nI suoi scritti teologici ed etici continuarono anche dopo che lasci\u00f2 il suo ruolo di predicatore (1897). In quegli anni dimostr\u00f2 anche la sua grande passione per lo studio del medioevo e per il grande poeta di quell'epoca, Dante Alighieri. Successivamente il suo interesse si diresse sull'economia (fu inizialmente influenzato da \"Progress and Poverty\" di Henry George (1879).\nNegli anni a seguire Wicksteed pubblic\u00f2 diverse opere economiche, a partire da quelle che trattavano la teoria dell'utilit\u00e0 marginale di William Stanley Jevons e di L\u00e9on Walras. Queste pubblicazioni divennero importanti letture economiche all'Universit\u00e0 di Londra.\nNel 1894 Wicksteed pubblic\u00f2 una delle sue opere pi\u00f9 importanti, \"An Essay on the Co-ordination of the Laws of Distribution\", nella quale, attraverso complicati passaggi matematici non del tutto convincenti, contribu\u00ec per primo alla dimostrazione del principio fondamentale della teoria della distribuzione in ottica marginalista: se la funzione di produzione \u00e8 omogenea di primo grado (se cio\u00e8 vi sono rendimenti di scala costanti), allora il prodotto viene interamente ripartito tra i fattori produttivi in proporzione alle loro rispettive produttivit\u00e0 marginali (principio di esaustione del prodotto).\nNel 1911 usc\u00ec la sua pubblicazione pi\u00f9 ampia e pi\u00f9 generale, \"The Common Sense of Political Economy\". Eletto nel 1913 Presidente della sezione economica della British Association, tenne un discorso che risulta una sintesi efficace dei principali temi del \"Common Sense\", poi pubblicato col titolo \"The Scope and Method of Political Economy in the light of the Marginal Theory of Value and Distribution\".\nLa biblioteca dell'University College conserva delle lettere intercorse tra la moglie di Wicksteed, Emily, e Maria Sharpe Pearson, moglie del famoso matematico Karl Pearson (\"Helga Hacker papers\", Box 11)."}
{"id": "1747084", "revid": "400694", "url": "https://it.wikipedia.org/wiki?curid=1747084", "title": "Rosalind Chao", "text": "Biografia.\nDal 1989 \u00e8 sposata con l'attore Simon Templeman con cui ha avuto due figli: Roland e Isabelle."}
{"id": "1747086", "revid": "4175", "url": "https://it.wikipedia.org/wiki?curid=1747086", "title": "Viviana Antonini", "text": "Biografia.\nFu lanciata dall'emittente televisiva privata romana GBR nel 1976, insieme a Milly Carlucci e Rory Zamponi. Per l'emittente romana condusse la trasmissione \"Domenica in... piccolo\", per la quale incise anche la canzone \"Gatto Liquerizia\". Nel 1982 approda alla Rai dove conduce, nell'ambito di \"Direttissima con la tua antenna\" su Rai 1, la rubrica dedicata agli animali \"Teneri e feroci\". In seguito collabora con la Mtv di Toronto e ritorna in Rai come programmista regista e consulente di \"Mezzogiorno \u00e8\". Nel 1989 conduce in diretta su Rai 2 il programma scientifico e culturale \"La ruota\", mentre nel 1990 \u00e8 a \"Sereno variabile\". Dal 25 febbraio 1991 al 29 maggio 1993 conduce \"Tua - Bellezza e dintorni\", breve rubrica di 15 minuti in onda quotidianamente su Rai 2, dedicata a salute e benessere. Nella stagione 1993-1994 si occupa della rubrica di benessere all\u2019interno di Detto tra noi Mattina e sostituisce Patrizia Caselli alla conduzione di Detto tra noi per qualche giorno nel dicembre 1993. Alla fine del 1994 decide di ritirarsi dalle scene.\nVita privata.\n\u00c8 stata sposata con Giovanni Del Piano, scomparso nel marzo 2020, fondatore e proprietario di GBR dove la Antonini aveva debuttato come annunciatrice."}
{"id": "1747087", "revid": "1837706", "url": "https://it.wikipedia.org/wiki?curid=1747087", "title": "Raffaele Casimiri", "text": "Biografia.\nDopo la morte del padre, avvenuta nel 1889, Raffaele Casimiri fu affidato alle cure di don Alessio Bucari Battistelli, canonico della cattedrale di Nocera Umbra ed insegnante di lettere nel locale seminario diocesano, che lo ospit\u00f2 nella sua casa, permettendogli di frequentare le scuole superiori come alunno esterno al seminario.\nInizi\u00f2 come autodidatta ad apprendere i primi rudimenti musicali, esercitandosi durante le ore di svago su un pianoforte che si trovava all'interno del seminario. Sognando di poter diventare un suo allievo, invi\u00f2 a Luigi Bottazzo una lettera accompagnata da tre mottetti. La risposta fu positiva e il giovane Casimiri venne invitato dal maestro a Padova per iniziare lo studio di armonia, contrappunto, fuga e composizione.\nAveva poco pi\u00f9 di 18 anni quando fond\u00f2 la \"Schola cantorum\" con la quale, il 9 febbraio 1899, in occasione della festa del patrono san Rinaldo, esegu\u00ec alcuni brani di musica liturgica da lui composti.\nNel 1900 venne chiamato a Roma ad insegnare Canto Sacro nel Pontificio Seminario Vaticano e fu ospite di mons. Giuseppe Vizzini professore di Teologia al collegio di S. Apollinare. Non appena terminati gli studi ecclesiastici, si iscrisse al Liceo musicale dell'Accademia di Santa Cecilia, dove segu\u00ec i corsi di composizione e di organo, diplomandosi nel 1905.&lt;br&gt;\nCasimiri fu anche organista e maestro di cappella di varie chiese romane, tra cui la Chiesa Nuova (1887-1903) e S. Luigi dei Francesi.\nTornato nel seminario di Perugia, il 21 giugno 1903 Raffaele Casimiri ricevette l'ordinazione sacerdotale. Fu subito chiamato a insegnare musica a Calvi, Teano e Capua.\nIl 22 novembre 1906, ritornato a Perugia fond\u00f2 la Cappella Laurenziana al servizio della cattedrale di San Lorenzo formata da un centinaio di cantori, facendosi apprezzare come direttore di coro. A partire dal 1\u00ba gennaio 1907 diede inizio, con l'approvazione dello stesso papa Pio X, alla pubblicazione di \"Psalterium: rivista ceciliana mensile per la cultura delle scholae cantorum\", di cui fu direttore. &lt;br&gt;\nQualche mese dopo, su ordine del papa Pio X, Casimiri fu inviato a Vercelli, la diocesi di Sant'Eusebio, dove organizz\u00f2 una grande \"schola cantorum\", la Cappella Eusebiana, formata da 120 elementi.\nPer desiderio dello stesso pontefice, nonostante la forte opposizione del cardinale Gaetano De Lai, fu chiamato a Roma nel novembre 1911, al servizio della basilica di San Giovanni in Laterano, dove il Capitolo lo nomin\u00f2 per acclamazione maestro di cappella della Cappella musicale Pia Lateranense.\nA Roma, dal 1912, insegn\u00f2 canto gregoriano al Pontificio Seminario Romano Maggiore e alla Scuola Superiore di Musica Sacra (pi\u00f9 tardi Pontificio Istituto di Musica Sacra), dove dal 1927 fu anche docente di paleografia musicale e polifonia sacra.\nAlla guida della Societ\u00e0 Polifonica Romana, fondata a Roma nel 1918, svolse numerose tourn\u00e9e negli USA, in Canada, in tutta Europa e in America Latina, arrivando ad essere ricevuto alla Casa Bianca dal Presidente degli Stati Uniti.\nL'ultima apparizione pubblica della Societ\u00e0 Polifonica Romana avvenne a Roma nel marzo del 1940 in occasione del ventesimo anniversario della sua fondazione.\nProprio nel 1940, Raffaele Casimiri, apprezzatissimo direttore della Cappella musicale Pia Lateranense, volle come suo successore don Lavinio Virgili suo allievo nella scuola romana, al momento di lasciare per l\u2019incarico di canonico.\nAttivit\u00e0.\nMusicologo e ricercatore appassionato, Casimiri fu uno tra i principali esponenti del Movimento Ceciliano e amico di Lorenzo Perosi, allora direttore della Cappella Musicale Pontificia Sistina. Svolse intense ricerche negli archivi di molte istituzioni italiane, sia religiose che laiche, portando alla luce documenti di notevole importanza storico-musicale. Fond\u00f2 a Perugia nel 1907 il periodico \"Psalterium: rassegna ceciliana mensile per la cultura delle scholae cantorum\", dal 1912 pubblicato a Roma, e usc\u00ecto fino al 1918. In quell'anno fond\u00f2 la casa editrice Psalterium a cui leg\u00f2, da quel momento in poi, buona parte della sua produzione musicale e musicologica.&lt;br&gt;\nNel 1924 fond\u00f2 la rivista \"Note d'archivio per la storia musicale\", che apparve sotto la sua direzione fino al 1943. In essa trovarono largo spazio saggi sulla storia delle cappelle musicali di molte cattedrali, chiese e istituzioni ecclesiastiche italiane, basati su documentazione archivistica perlopi\u00f9 di prima mano, in evidente contrasto con gli studi musicologici di stampo idealistico che dominavano la cultura italiana della prima met\u00e0 del Novecento. Casimiri stesso aveva preparato per questa rivista il saggio \"Memorie e documenti per la storia liturgico-musicale della Chiesa Lateranense\", destinato a occupare per intero le annate V e VI (1928-1929), ma che, pur giunto allo stato di bozze impaginate, non fu mai pubblicato.&lt;br&gt;\nTra le sue pubblicazioni: \"Giovanni Pierluigi da Palestrina: nuovi documenti biografici\" (1918 e 1922); \"Il Codice 59 dell'Archivio musicale lateranense, autografo di Giovanni Pierluigi da Palestrina\" (1919); \"Orlando di Lasso, maestro di cappella al Laterano nel 1553\" (1920); \"Ercole Bernabei, maestro della cappella musicale lateranense. 5 luglio 1665-3 marzo 1667\" (1920).&lt;br&gt;\nSotto la direzione di Casimiri fu intrapresa la pubblicazione de \"Le opere complete di Giovanni Pierluigi da Palestrina\", di cui cur\u00f2 personalmente i primi quindici volumi. Dopo la sua morte, l'edizione delle opere palestriniane venne continuata da Lavinio Virgili e Knud Jeppesen, ma, tra il 1955 e il 1999, fu poi completata grazie al lavoro del musicologo Lino Bianchi.&lt;br&gt;\nCasimiri lavor\u00f2 assiduamente per la riforma e la restaurazione del canto gregoriano e della musica religiosa, secondo la tradizione dei grandi polifonisti del Cinquecento (in particolare Palestrina).&lt;br&gt;\nA Casimiri si deve la musica del popolare canto liturgico mariano \"Lieta armonia\" (1909)."}
{"id": "1747088", "revid": "767487", "url": "https://it.wikipedia.org/wiki?curid=1747088", "title": "Auderghem", "text": "Auderghem (in olandese \"Oudergem\") \u00e8 un comune belga di 29.681 abitanti, situato nella Regione di Bruxelles-Capitale."}
{"id": "1747089", "revid": "15785721", "url": "https://it.wikipedia.org/wiki?curid=1747089", "title": "Oudergem", "text": ""}
{"id": "1747090", "revid": "1305772", "url": "https://it.wikipedia.org/wiki?curid=1747090", "title": "Settimo Nizzi", "text": "Biografia.\nElezione a sindaco di Olbia (1997, 2002).\nViene eletto sindaco di Olbia per la prima volta nel 1997 nelle liste di Forza Italia. Allo scadere del suo mandato, per le elezioni del 26 e 27 maggio 2002 viene nuovamente candidato per la guida del capoluogo ottenendo ancora una volta la poltrona di primo cittadino.\nCandidatura a consigliere (2007).\nNelle amministrative del 2007, dopo aver concluso il suo secondo mandato, Nizzi si candida stavolta come consigliere. Il sindaco della coalizione di centro-destra di cui Nizzi fa parte verr\u00e0 eletto sindaco, anche grazie al successo elettorale dello stesso Nizzi che otterr\u00e0 pi\u00f9 di 2700 preferenze, risultando cos\u00ec il consigliere pi\u00f9 votato.\nIn questo periodo quasi contro ogni previsione \u00e8 eletto presidente del CIPNES il Consorzio Industriale Provinciale del Nord-Est Sardegna.\nElezione a deputato (2008).\nDopo due anni da consigliere, il Popolo della Libert\u00e0 decide di candidare nella circoscrizione XXVI, quella della Sardegna, anche Settimo Nizzi.\nLa coalizione guidata da Silvio Berlusconi vince le elezioni e riesce a ottenere anche in Sardegna un buon risultato conquistando la maggioranza dei voti e portando alla camera come -ironia della sorte- settimo candidato anche Nizzi (in realt\u00e0 era il nono, \u00e8 risultato settimo quando Gianfranco Fini e lo stesso Berlusconi hanno scelto altre circoscrizioni).\nNuova candidatura a sindaco di Olbia (2011).\nSettimo Nizzi si ricandida alla carica di primo cittadino per le elezioni comunali del 15 e 16 maggio 2011. Il suo principale sfidante \u00e8 Gianni Giovannelli, sindaco uscente. Giovannelli si ricandida a sindaco sostenuto da una Coalizione composta principalmente da partiti del centro-sinistra: Pd, Sel, Idv, Polo per l'Italia (Fli, Api e parte dell'Udc), Upc e due liste civiche: Lista Civica per Olbia e Lista Pari Opportunit\u00e0.\nLa campagna elettorale si connota subito per un'estrema durezza. A sostegno dei candidati sono intervenuti il Presidente del Consiglio Silvio Berlusconi per Nizzi e il segretario del Pd Pier Luigi Bersani per Giovannelli.\nNizzi totalizza il 43,24% dei consensi contro il 52,37% dell'avversario che viene eletto al primo turno.\nElezione a deputato (2014).\nAlle elezioni del 2013 viene candidato alla Camera dei Deputati in quarta posizione sempre nella circoscrizione Sardegna per la lista del PdL, ma risulta primo dei non eletti.\nA seguito delle elezioni europee Salvatore Cicu, eletto europarlamentare, si dimette da deputato per incompatibilit\u00e0 permettendo a Nizzi di tornare alla Camera, dove si iscrive al gruppo di Forza Italia.\nRielezione a sindaco di Olbia (2016).\nAlle elezioni comunali del 2016 si ricandida a sindaco di Olbia con il sostegno di Forza Italia ed altre liste. Una parte della stessa Forza Italia decide di non appoggiarlo e, insieme a Fratelli d'Italia e ad altre liste di centrodestra, candida Vanni Sanna. Inoltre un altro gruppo di partiti riconducibili al centrodestra (tra cui \"Unidos\" di Mauro Pili e il Partito Sardo d'Azione) lancia Marco Balata. Il primo turno si chiude con Nizzi secondo (27,62%) preceduto dal candidato di centrosinistra Carlo Careddu (32,43%). Al secondo turno Nizzi riesce a far convergere sulla propria candidatura gli altri due candidati del centrodestra, pur senza apparentamenti ufficiali, e risulta eletto con il 50,71% dei voti.\nIl 7 luglio 2016, in seguito alla sua elezione a sindaco, si dimette dalla carica di deputato, venendo sostituito da Bruno Murgia.\nProcedimenti giudiziari.\nDurante il secondo mandato al governo della citt\u00e0 di Olbia, da due articoli riportati sui giornali regionali (La Nuova Sardegna e L'Unione sarda) emergeva che vi potesse essere da parte del Sindaco di Olbia la volont\u00e0 creare delle liste di proscrizione. Prima fra tutti, secondo i giornali, ad esservi coinvolta, Gabriella Palermo, sorella dell'allora segretario comunale del Partito Sardo d'Azione (partito in coalizione con Nizzi), che si \u00e8 rivolta tramite missiva al consiglio dei ministri. I deputati Potenza e Pisicchio ripresero suddetti articoli e la missiva nella loro formulazione di un'interrogazione parlamentare al Presidente del Consiglio e al Ministro dell'Interno.\nLa Palermo si rivolse al tribunale di Tempio Pausania per ottenere che venisse dichiarata l'illegittimit\u00e0 dell'elezione a sindaco di Settimo Nizzi, ma il 23 gennaio 2004 il tribunale d'appello conferma la legittimit\u00e0 dell'elezione e d\u00e0 torto alla ricorrente.\nNell'ottobre del 2011 in merito al licenziamento della Palermo, il Comune di Olbia viene condannato al pagamento degli stipendi arretrati e al reintegro del dipendente."}
{"id": "1747092", "revid": "371529", "url": "https://it.wikipedia.org/wiki?curid=1747092", "title": "Strangers in the Night (album Frank Sinatra)", "text": "Strangers in the Night \u00e8 un album del crooner statunitense Frank Sinatra, pubblicato nel 1966 dalla Reprise Records\nIl disco.\nL'album segn\u00f2 il ritorno di Sinatra sulla vetta delle classifiche della Billboard 200 la terza posizione in Germania Ovest e la sesta in Norvegia, oltre che su quelle della Billboard Hot 100, con la canzone che d\u00e0 il titolo al disco.\nAlla cerimonia dei Grammy Awards del 1967 Sinatra vinse tre premi: Album dell'anno, Canzone dell'anno e Miglior performance vocale maschile. L'arrangiamento della canzone \"Strangers in the Night\", di Ernie Freeman, vinse il Grammy per il miglior arrangiamento.\nL'album \u00e8 l'unico (non compilation) di Sinatra ad aver vinto un disco di platino.\nPrincipalmente ricordato per la canzone eponima, \"Strangers in the Night\" \u00e8 l'ultima collaborazione di Sinatra con l'arrangiatore storico Nelson Riddle. Nell'edizione originale di questo album, era presente anche un sottotitolo: \"Sings for Moderns\". Inutile dire che, per quanto sempre apprezzati da tutte le et\u00e0, in un'epoca in cui i Beatles dominavano incontrastati gli album di Frank Sinatra erano destinati ad un pubblico pi\u00f9 adulto che giovanile.\nIn effetti l'album non \u00e8 apprezzato dalla critica e viene definito \"trascurato e grossolano\". Tuttavia, la canzone \"Strangers in the Night\" \u00e8 senza dubbio uno dei pi\u00f9 grandi successi commerciali di Sinatra ed uno dei suoi brani pi\u00f9 caratterizzanti, mentre \"Summer Wind\" sarebbe stata apprezzata pi\u00f9 lentamente da pubblico e critica con il passare degli anni."}
{"id": "1747102", "revid": "125753137", "url": "https://it.wikipedia.org/wiki?curid=1747102", "title": "Linda Lavin", "text": " \nNel corso della sua carriera si \u00e8 aggiudicata due Golden Globe, altrettanti Drama Desk Award ed un Tony Award.\nBiografia.\nSul palco dall'et\u00e0 di cinque anni, inizia professionalmente la carriere di attrice nel 1963, dividendosi tra il teatro e la televisione, dove in veste di guest star partecipa a diverse serie tv, come ad esempio \"In casa Lawrence\".\nOttiene un ottimo successo di pubblico tra il 1976 ed il 1985 interpretando il ruolo di Alice Hyatt nel telefilm \"Alice\". Per il ruolo si aggiudica 2 Golden Globe come migliore attrice femminile in una serie commedia o musicale ed una nomina agli Emmy Award.\nAttiva anche nel cinema, nel 1989 recita nel film con Jeff Bridges \"Ci penseremo domani\" e affianca G\u00e9rard Depardieu in \"Voglio tornare a casa!\".\nPresente sui palchi di Broadway dal 1963, e vincitrice di due Drama Desk Award, un Tony Award, un Obie Award e di un Lucille Lortel Award, negli anni recita in pi\u00f9 di venti opere teatrali, tra le quali \"Il diario di Anna Frank\", \"\", \"Broadway Bound\", \"Piccoli omicidi\" e \"Amiamoci cos\u00ec belle signore\", questi ultimi due entrambi scritti da Neil Simon.\nNel terzo millennio ritorna a dedicarsi alla televisione. Da segnalare la sua presenza in veste di guest star in \"I Soprano\" e \"The O.C.\", dove per diversi episodi interpreta la nonna di Seth Cohen.\nAnche regista, cantante e produttrice, dal 1980 al 1984 dirige dieci episodi di \"Alice\", per tutta la durata della serie tv presta la voce per la sigla d'apertura, e in seguito produce film tv e qualche episodio di diverse serie televisive.\nSi \u00e8 sposata tre volte: in prime nozze \u00e8 stata moglie di Ron Leibman, dal quale ha poi divorziato. Anche il suo secondo matrimonio \u00e8 sfociato in un divorzio.\nRiconoscimenti.\nGolden Globe\nDrama Desk Award\nPremio Emmy\nObie Award\nTony Award\nDoppiatrici italiane.\nNelle versioni in italiano dei suoi lavori, Linda Lavin \u00e8 stata doppiata da:"}
{"id": "1747104", "revid": "256896", "url": "https://it.wikipedia.org/wiki?curid=1747104", "title": "Megas domestikos", "text": ""}
{"id": "1747107", "revid": "256896", "url": "https://it.wikipedia.org/wiki?curid=1747107", "title": "Gran domestico", "text": ""}
{"id": "1747111", "revid": "33689", "url": "https://it.wikipedia.org/wiki?curid=1747111", "title": "Sophie Cohen", "text": ""}
{"id": "1747112", "revid": "74173", "url": "https://it.wikipedia.org/wiki?curid=1747112", "title": "Micha\u0142 Korybut Wi\u015bniowiecki", "text": ""}
{"id": "1747114", "revid": "15785999", "url": "https://it.wikipedia.org/wiki?curid=1747114", "title": "Villa di Cortevecchia", "text": ""}
{"id": "1747115", "revid": "104458", "url": "https://it.wikipedia.org/wiki?curid=1747115", "title": "Lingua proto-norrena", "text": ""}
{"id": "1747117", "revid": "767487", "url": "https://it.wikipedia.org/wiki?curid=1747117", "title": "Bad News Bears - Che botte se incontri gli Orsi", "text": "Bad News Bears - Che botte se incontri gli Orsi \u00e8 un film del 2005 prodotto dalla Paramount Pictures e diretto da Richard Linklater, remake del film del 1976 \"Che botte se incontri gli Orsi\", che vedeva tra gli interpreti Walter Matthau e Tatum O'Neal.\nTrama.\nL'ex giocatore di baseball Morris Buttermaker, nonostante i suoi problemi con l'alcool viene ingaggiato per allenare la squadra giovanile degli \"Orsi\". La squadra \u00e8 composta da ragazzini emarginati e con scarse doti sportive, ma nonostante questo, grazie alla spinta del giudice Liz Whitewood, la squadra viene iscritta al torneo. Per Buttermaker \u00e8 una sfida importante che cambier\u00e0 la sua vita e quella dei ragazzini da lui allenati."}
{"id": "1747120", "revid": "1327519", "url": "https://it.wikipedia.org/wiki?curid=1747120", "title": "Viktorija Mullova", "text": "Biografia.\nInizia a studiare violino a soli 4 anni di et\u00e0, prima presso la Scuola Centrale di Musica e, quindi, al Conservatorio di Mosca, sotto la direzione del violinista Leonid Kogan (1924-1982).\nSi \u00e8 imposta all'attenzione internazionale vincendo il primo premio al Concorso internazionale di violino Jean Sibelius di Helsinki nel 1980.\nNel 1982 ottiene il primo premio ex aequo (insieme a Sergej Stadler) al Concorso internazionale \u010cajkovskij.\nIl suo vasto repertorio va dal \u2018600 alla musica contemporanea e comprende opere barocche eseguite secondo la prassi del tempo, compositori classici, nuove interpretazioni di musica \"pop\" e di jazz.\nSuona uno Stradivari \u201cJules Falk\u201d del 1723, acquistato a un'asta da Sotheby's ed un Guadagnini del 1750.\nNel 2015 compare nel film Youth - La giovinezza diretto dal Regista Premio Oscar Paolo Sorrentino ed interpreta se stessa.\nLa fuga dall'Unione Sovietica.\nDurante una \"tourn\u00e9e\" in Finlandia, nel 1983, Mullova ed il suo compagno, Vakhtang Jordania (che si era qualificato per il pianista accompagnatore allo scopo di fuggire insieme a lei) hanno lasciato l'albergo a Kuusamo del quale erano ospiti, dopo che Jordania aveva detto all'ufficiale del KGB, incaricato di sorvegliarli, che la violinista soffriva per i postumi di una sbornia. In Svezia hanno chiesto asilo politico. Ma, in quel periodo, la polizia, in Svezia, trattava i giovani musicisti disertori come qualsiasi altra persona che chiedesse asilo. Hanno suggerito loro di rimanere in albergo durante il fine settimana e di aspettare che aprisse l'Ambasciata americana. Per due giorni sono rimasti nascosti in camera, con falsa identit\u00e0, senza azzardarsi nemmeno a scendere nella hall dell'albergo. Era solo questione di prudenza, infatti le loro fotografie erano su tutte le prime pagine dei giornali. Dopo due giorni passeggiavano per Washington con il visto americano d'entrata in tasca.\nDal 2001 suona con la pianista Katia Lab\u00e8que; insieme hanno commissionato un brano al compositore inglese Dave Maric (*1970), \"Falling to the Sky\" per violino e pianoforte (2001, Published Norsk Musikforlag, Oslo), ed hanno effettuato la prima esecuzione il 1\u00ba febbraio 2002 a Siena.\nDopo aver vissuto qualche anno negli Stati Uniti d'America, la violinista si \u00e8 trasferita a Londra dove attualmente risiede col marito il violoncellista Matthew Barley e i suoi tre figli.\nUno dei tre \u00e8 Misha Mullov-Abbado avuto da una relazione con Claudio Abbado."}
{"id": "1747131", "revid": "1305772", "url": "https://it.wikipedia.org/wiki?curid=1747131", "title": "Etterbeek", "text": "Etterbeek \u00e8 un comune belga di abitanti, uno dei 19 comuni della Regione di Bruxelles-Capitale, confinante con i comuni di Bruxelles-ville, Ixelles, Auderghem, Woluwe-Saint-Pierre, Woluwe-Saint-Lambert e Schaerbeek.\nStoria.\nOrigini ed etimologia.\nSecondo la leggenda, Santa Gertrude, figlia di Pipino di Landen, vi fond\u00f2 una cappella nell'VIII secolo. Il nome deriva forse dalla radice celtica \"ett\" che significa \"movimento rapido\" e la parola olandese \"beek\" che significa \"flusso\" - si trova per la prima volta in un documento datato 1127. L'ortografia attuale compare undici anni dopo, nel 1138, periodo in cui fu costruita una chiesa pi\u00f9 nuova e pi\u00f9 grande.\nMedioevo.\nNel Medioevo, Etterbeek era un borgo rurale per lo pi\u00f9 indipendente da Bruxelles, a parte i diritti di tassazione sulla birra concessi a Bruxelles intorno al 1300 da Giovanni II, duca di Brabante. I due secoli successivi contarono diversi momenti dolorosi: nel 1489, Alberto III, duca di Sassonia, devast\u00f2 Etterbeek nel suo inseguimento dei ribelli che combatterono contro Massimiliano d'Austria; nel 1580, il villaggio fu nuovamente distrutto, questa volta dagli iconoclasti durante le guerre della Riforma protestante. La pace \u00e8 tornata sotto il regno degli arciduchi Alberto e Isabella.\nBaronia e comune.\nNel 1673 Etterbeek ottenne l'indipendenza dalla vicina Sint-Genesius-Rode, quando Carlo II di Spagna la promosse a baronia. Il primo barone fu Don Diego-Henriquez de Castro, tesoriere generale degli eserciti olandesi. La casa della Baronia fu venduta nel 1767 e pu\u00f2 ancora essere vista oggi come l'edificio pi\u00f9 antico di Etterbeek. \nSotto il regime francese, Etterbeek fu trasformato in un comune, all'interno del cantone di Sint-Stevens-Woluwe. Da quel momento in poi, e soprattutto dopo la rivoluzione belga del 1830 e lo sviluppo di Bruxelles come capitale, la popolazione di Etterbeek crebbe rapidamente. Nel 1876 c'erano pi\u00f9 di abitanti, nel 1900 pi\u00f9 di e nel 1910 pi\u00f9 di . Nel primo decennio del XX secolo, sotto il regno di Leopoldo II, la costruzione esplose e cambi\u00f2 il carattere della citt\u00e0 con l'aggiunta degli ampi viali e delle aree residenziali che conosciamo oggi.\nPopolazione straniera.\nLe principali istituzioni dell'Unione Europea hanno sede nel territorio di Etterbeek o nelle immediate vicinanze e circa met\u00e0 (48,8% nel 2020) degli abitanti del comune proviene da altri paesi, soprattutto europei (36,7%).\nLuoghi di interesse.\nLa casa Cauchie, costruita nel 1905 dall'architetto, pittore e designer Art Nouveau Paul Cauchie. La sua facciata \u00e8 notevole per i suoi graffiti allegorici. La casa Cauchie (in francese: \"Maison Cauchie\", in olandese: \"Cauchiehuis\") fu costruita nel 1905 dall'architetto, pittore e designer Art Nouveau Paul Cauchie, a Etterbeek, Bruxelles (Belgio), vicino al Parco del Cinquantenario. La sua facciata \u00e8 notevole per i suoi graffiti allegorici.\nDi carattere completamente diverso, la casa Baronia risale al 1680, fu venduta nel 1767 e pu\u00f2 ancora essere vista oggi come l'edificio pi\u00f9 antico di Etterbeek. \nLa Fondation Ren\u00e9 Carcan, una fondazione e un museo nel vecchio studio di Ren\u00e9 Carcan, si trovava a Etterbeek.\nChauss\u00e9e de Wavre dal 27 settembre 2014 presenta una serie di disegni Le Chat su larga scala del fumettista belga Philippe Geluck, nato e cresciuto in questo quartiere. I 24 disegni si estendono su una lunghezza totale di 120 metri."}
{"id": "1747132", "revid": "767487", "url": "https://it.wikipedia.org/wiki?curid=1747132", "title": "Carlos Villanueva Rolland", "text": "Carriera.\nClub.\nCresciuto nelle giovanili del La Serena, debutta in campionato nel 2003 con un bottino di 15 presenze e 5 gol a 17 anni. Passato all'Audax Italiano diventa uno dei migliori giocatori del club a livello realizzativo.\nIl 29 luglio 2008 \u00e8 stato ufficializzato il suo trasferimento al . Il 20 settembre debutta nella gara casalinga contro il Fulham realizzando il passaggio per l'assist di Roque Santa Cruz al gol di Derbyshire. La settimana successiva esordisce dal primo minuto contro il Newcastle e contribuisce con un assist vincente alla rete di Christopher Samba. Il 5 gennaio 2009 segna su punizione contro il Blyth Spartans in FA Cup e il 4 febbraio marca una doppietta contro il Sunderland, sempre in Coppa d'Inghilterra.\nIl 16 maggio 2009 \u00e8 stato ufficializzato il suo trasferimento all'Al-Shabab, squadra di Dubai, a partire dal campionato 2009-2010.\nIl 4 febbraio 2013 l'Al Shabab ha ufficializzato il suo passaggio in prestito fino al 31 maggio all'Universidad Cat\u00f3lica.\nNel 2016 si trasferisce all'Ittihad di Gedda, con cui in tre stagioni vince la Coppa della Corona del Principe nel 2017 e la Coppa del Re dei Campioni 2018.\nIl 15 gennaio 2020 viene acquistato dall'Al-Fayha, un altro club saudita.\nNazionale.\nHa partecipato alla Copa Am\u00e9rica 2007 con la Nazionale cilena, realizzando un pregevole gol su punizione contro l'Ecuador. Dopo aver giocato qualche partita di qualificazioni sudamericane viene escluso dalla lista dei convocati cileni al Mondiale 2010.\nStatistiche.\nPresenze e reti nei club.\n\"Statistiche aggiornate al 29 aprile 2012\"."}
{"id": "1747136", "revid": "94647", "url": "https://it.wikipedia.org/wiki?curid=1747136", "title": "Brockhaus Konversations-Lexikon", "text": ""}
{"id": "1747138", "revid": "188116", "url": "https://it.wikipedia.org/wiki?curid=1747138", "title": "Evere", "text": "Evere \u00e8 un comune belga di 34.128 abitanti, situato nella Regione di Bruxelles-Capitale. \u00c8 sede del quartier generale della Brigata Para-Commando."}
{"id": "1747140", "revid": "986213", "url": "https://it.wikipedia.org/wiki?curid=1747140", "title": "Unione di Brest", "text": "L'Unione di Brest (in bielorusso: \"\u0411\u0440\u044d\u0441\u0446\u043a\u0430\u044f \u0443\u043d\u0456\u044f\", \"\u0411\u0435\u0440\u0430\u0441\u044c\u0446\u0435\u0439\u0441\u043a\u0430\u044f \u0443\u043d\u0456\u044f\", in ucraino: \"\u0411\u0435\u0440\u0435\u0441\u0442\u0435\u0439\u0441\u044c\u043a\u0430 \u0443\u043d\u0456\u044f\", in polacco: \"Unia brzeska\") fu una decisione del 1595-1596 della metropolia di Kiev-Haly\u010d, diretta al passaggio dalla giurisdizione del Patriarcato di Costantinopoli alla giurisdizione del papa di Roma, anche per evitare di essere dipendenti dal nuovo patriarcato di Mosca e tutta la Russia, istituito il 17 gennaio 1589 dal patriarca Geremia II di Costantinopoli in esilio.\nStoria.\nAll'epoca, questa chiesa comprendeva gran parte degli ucraini e dei bielorussi, durante il dominio della Confederazione Polacco-Lituana sotto il re Sigismondo III. Dopo la partenza di Geremia II, i vertici della Chiesa di Kiev si unirono in sinodo nella citt\u00e0 di Br\u0117st e composero i 33 articoli dell'Unione, che furono accettati dal Pontefice romano. Questi articoli furono inviati e accettati dal papa, nel documento sottoscritto il 12 giugno 1595. \nInizialmente l'Unione ebbe successo, ma nei decenni successivi perse gran parte del sostegno iniziale, principalmente a causa della persecuzione dell'Impero russo, anche se nella Galizia austriaca la Chiesa sopravvisse e rimase forte nei secoli successivi, dando origine alla Chiesa greco-cattolica ucraina.\nL'Unione fu proclamata solennemente e pubblicamente il 23 dicembre 1595 nella Sala di Costantino al Palazzo Apostolico. Comparvero dinanzi a papa Clemente VIII, che si rialz\u00f2 dal letto in cui giaceva malato di podagra fino dal 13 dicembre, Adam Hipacy Pociej, eparca di Volodymyr-Br\u0117st e Cyryl Terlecki, eparca di Luc'k e Ostrog, accompagnati dal canonico Eustachy Wollowicz di Vilnius (futuro vescovo locale dal 1616 al 1630), che lesse al Papa la lettera in ruteno dell'episcopato ruteno, datata 12 giugno 1595. Silvio Antoniano, maestro di Camera e segretario del Papa, che leggeva la traduzione latina delle lettere di unione, ringrazi\u00f2 l'episcopato ruteno a nome del Papa, ed espresse la sua gioia per il felice evento. In seguito Hipacy Pociej, eparca di Volodymyr-Br\u0117st, lesse in latino la formula di abiura dello scisma greco a nome suo e dei vescovi ruteni, e Cyryl Terlecki, eparca di Luc'k e Ostrog, lo lesse in ruteno e poi furono apposte le firme. Papa Clemente VIII si rivolse quindi ai vescovi ruteni, esprimendo la propria gioia e promettendo ai ruteni il suo aiuto. Nello stesso giorno, fu pubblicata la bolla \"Magnus Dominus et laudabilis\", che annunciava al mondo cattolico il ritorno dei ruteni all'unit\u00e0 della Chiesa cattolica. La bolla cita gli eventi che portarono all'unione, l'arrivo di Pociej e Terlecki a Roma, il 25 novembre, la loro abiura e la concessione ai ruteni del mantenimento del loro rito, salvo le tradizioni opposte alla dottrina cattolica e incompatibili con la comunione cattolica. Fu anche coniata una medaglia per commemorare l'evento, con l'iscrizione \"Ruthenis receptis\".\nIl 7 febbraio 1596 papa Clemente VIII invi\u00f2 all'episcopato ruteno il breve \"Benedictus sit Pastor ille bonus\", annunciando la convocazione di un sinodo in cui i vescovi ruteni avrebbero dovuto pronunciare la professione di fede cattolica. Tramite i succitati rappresentanti, che in marzo ritornavano in patria, furono inviate anche alcune lettere ai re, principi e magnati polacchi, esortandoli a prendere i ruteni sotto la loro protezione. Un'altra bolla, \"Decet Romanum pontificem\", datata 23 febbraio 1596, definiva i diritti dell'episcopato ruteno e le loro relazioni nella soggezione alla Santa Sede.\nFu deciso di non includere il \"Filioque\" nel credo niceno, anche se il clero ruteno professava e insegnava la processione dello Spirito Santo dal Figlio (Ges\u00f9 Cristo) e a prescindere da quanto comunque gi\u00e0 concordato nel Concilio di Firenze. I vescovi chiesero anche di essere dispensati dall'obbligo di introdurre il calendario gregoriano, per evitare scontento e dissenso popolare, e insistettero sul conferimento della carica di senatore da parte del re.\nNel maggio del 1596 la Dieta fu riunita a Varsavia, nuova capitale del regno. Il 12 giugno re Sigismondo III ordin\u00f2 la convocazione di un sinodo a Br\u0117st in modo che l'8 ottobre si proclamasse solennemente l'unione. Il 21 agosto il metropolita Michal Rahoza convoc\u00f2 il sinodo per il 6 ottobre. Il 6 ottobre 1596, sei vescovi e altri membri del clero si riunirono con rappresentanti della Chiesa romana e del re polacco nella chiesa di San Nicola a Brest. I due vescovi e il clero ortodosso che avevano rifiutato l'unione non furono invitati. Erano invece presenti due rappresentanti del Patriarcato di Costantinopoli, Niceforo, esarca o protosincello del patriarca Teofane I, e Cirillo Lucaris di Alessandria, delegato del Patriarca, con il voivoda di Kiev Konstanty Ostrogski contrario. Il 9 ottobre 1596 i vescovi si portarono in processione fino alla chiesa di San Nicola e dopo la liturgia l'arcieparca di Polack Herman Zahorski lesse la dichiarazione di consenso dell'unione con Roma del clero e dell'episcopato ruteno. Successivamente, tutti i partecipanti si trasferirono alla cattolica Marienkirche e celebrarono ancora una volta il Te Deum. Il 10 ottobre, i vescovi ortodossi, l'archimandrita e gli altri monaci che avevano rifiutato l'unione furono ufficialmente licenziati dai loro incarichi.\nL'Unione fu fortemente sostenuta dal Re di Polonia e Granduca di Lituania, ma osteggiata da alcuni vescovi e importanti nobili della Rus', come dal nascente movimento cosacco per l'autogoverno ucraino, che per\u00f2 poi si divise. I Cosacchi Zaporoghi, sempre in lotta con i Tatari di Crimea, cercarono l'appoggio allo zar russo. Il risultato fu la guerra della \"Rus' contro la Rus'\", il Trattato di Perejaslav del 1654 e la guerra russo-polacca (1654-1667), che avrebbe portato a un indebolimento irreversibile della nazione polacco-lituana, con il distacco dell'Ucraina dalla Polonia e il predominio russo.\nQuesto nuovo episcopato ortodosso non fu inizialmente riconosciuto dalle autorit\u00e0 della Confederazione; solo dal nuovo re Ladislao IV il 14 marzo 1633, quando il metropolita Pietro Mogila riusc\u00ec a ottenere il riconoscimento della Chiesa ortodossa ucraina da parte dello stato. Nel 1700, la Chiesa di Leopoli si un\u00ec alla Chiesa greco-cattolica e nel 1702 si un\u00ec la diocesi di Luc'k, che complet\u00f2 la conversione delle diocesi ortodosse nella Confederazione polacco-lituana al cattolicesimo greco.\nAderirono all'unione di Brest, le seguenti circoscrizioni ecclesiastiche:\nL'unione dei fedeli di rito bizantino del Regno d'Ungheria si ottenne nel 1648 con l'Unione di U\u017ehorod."}
{"id": "1747141", "revid": "115958701", "url": "https://it.wikipedia.org/wiki?curid=1747141", "title": "Istituto per lo studio delle mummie", "text": "L'Istituto per lo studio delle mummie (in tedesco: \"Institut f\u00fcr Mumienforschung\") del centro Eurac Research a Bolzano \u00e8 un polo di ricerca privato dedicato allo studio e alla conservazione della mummia del Similaun, ritrovata nel 1991 nel ghiacciaio di Similaun (Alpi Venoste) e che costituisce il principale oggetto di studio dell'istituto. Il centro \u00e8 stato creato nel luglio 2007 in seno all'Eurac Research.\nDiretto dal tedesco Albert Zink - biologo e docente presso l'universit\u00e0 di Monaco - l'istituto effettua ricerche che spaziano dall'applicazione delle moderne tecniche biomediche per determinare il profilo biologico e nosologico della mummia (indagini istologiche, radiologiche, immunologiche, immunoistochimiche, ultrastrutturali, genetiche e nanotecnologiche) - di interesse primario per la paleopatologia - nonch\u00e9 alle strategie di conservazione e musealizzazione della stessa.\nL'Istituto per lo studio delle mummie gode inoltre di una biblioteca altamente specializzata, comprendente opere di antropologia biologica e forense, paleopatologia, mummiologia, e storia della medicina.\nNel 2012 l'Istituto ha chiarito la morte violenta del faraone Ramses III individuando una profonda ferita alla gola, nascosta da una benda sul collo."}
{"id": "1747145", "revid": "1855146", "url": "https://it.wikipedia.org/wiki?curid=1747145", "title": "Tumulo di Montefortini", "text": "Il Tumulo di Montefortini \u00e8 una tomba etrusca scoperta nel 1965, situata a Comeana, nel comune di Carmignano.\nStoria.\nFu scoperta il 21 febbraio 1965 da quattro giovani pratesi (Mario Franco Gori, N. Coppini, M. Mariotti, G. Guarducci) che scavando su una piccola collinetta nei pressi del cimitero di Comeana, arrivati ad 80\u00a0cm, cominciarono ad estrarre pezzetti di cotto e lastroni, appartenenti ad un impianto tombale etrusco. I ragazzi consegnarono i pezzi ai carabinieri di Poggio a Caiano. La tomba rinvenuta dai quattro ragazzi \u00e8 quella di Boschetti, la pi\u00f9 antica delle tombe di Comeana.\nDescrizione.\nIl Tumulo di Montefortini \u00e8 costituito da una monumentale collina artificiale dal diametro di 70 metri e alta 12, circondata da un tamburo in pietra arenaria, interrotto ad Nord-Ovest da una piattaforma che si suppone accogliesse l'ara sacrificale. La monumentalit\u00e0 del luogo \u00e8 accentuata dal bosco di querce e lecci che sovrasta il tumulo.\nLa struttura ospita due camere sepolcrali.\nTomba di Montefortini I.\nLa prima tomba \u00e8 composta da una tomba a camera scavata e restaurata a partire dal 1966. L'accesso \u00e8 dato da un ampio dromos, lungo 13 metri, che conduce al vestibolo quadrangolare, lungo 2,10\u00a0m e largo 2,50\u00a0m che probabilmente in origine era coperto con una falsa volta di lastroni aggettanti. Attraverso un portale trilitico costituito da due ante mobili sovrastate da un architrave si lascia il vestibolo e si entra nella camera sepolcrale. La camera perfettamente rettangolare, lunga 4,50\u00a0m e larga 2,55\u00a0m, costituisce uno dei pi\u00f9 begli esempi dell'architettura etrusca del periodo orientalizzante. Lungo le pareti corre una mensola per depositarvi le urne cinerarie dei defunti.\nLa tomba fu saccheggiata probabilmente gi\u00e0 a partire dal 200 a.C., epoca in cui presumibilmente croll\u00f2 la volta del vestibolo, e poi in altre occasioni. Nonostante ci\u00f2 la tomba ha restituito un numero sufficiente di reperti per consentirne la datazione tra l'ultimo venticinquennio del VII ed il primo del VI secolo a.C. (625-575). Sono infatti emersi lavori scolpiti e finemente incisi, urne cinerarie in ceramica grezza, coppe in bucchero e resti di vasi in pasta vitrea egizia. Tutti i reperti sono stati esposti nel Museo di Artimino.\nTomba di Montefortini II.\nLa seconda camera sepolcrale che si trova al centro del tumulo e la cui presenza era stata ipotizzata da tempo, \u00e8 stata scavata solo a partire dal 1982. Si tratta di una grande tomba a th\u00f2los la cui struttura risulta in parte crollata, (forse a causa di un sisma) e manomessa gi\u00e0 in epoca antica. Tutta la struttura ha un diametro di circa sette metri, \u00e8 realizzata in pietra arenaria e presenta un pilastro centrale. Tra i ritrovamenti si segnalano una fibula in ferro, frammenti di avorio, gusci di uova di struzzo decorati, vetri blu egizi, ambre e frammenti di bucchero."}
{"id": "1747147", "revid": "486946", "url": "https://it.wikipedia.org/wiki?curid=1747147", "title": "Rum silver dry o carta blanca", "text": ""}
{"id": "1747148", "revid": "1305772", "url": "https://it.wikipedia.org/wiki?curid=1747148", "title": "Forest (Belgio)", "text": "Forest (in olandese \"Vorst\") \u00e8 un comune belga di 48.284 abitanti, situato nella Regione di Bruxelles-Capitale."}
{"id": "1747149", "revid": "834", "url": "https://it.wikipedia.org/wiki?curid=1747149", "title": "Vorst", "text": ""}
{"id": "1747153", "revid": "921573", "url": "https://it.wikipedia.org/wiki?curid=1747153", "title": "Kathleen York", "text": "Dopo aver trascorso anni nell'ambiente dell'indie, York raggiunse la fama mondiale con la canzone \"In the Deep\", che figura nel suo album Wicked Little High e venne scritta per il film Crash del 2004. \"In the Deep\" debutt\u00f2 al numero #64 nella Billboard chart e ricevette una nomination agli Oscar come Miglior Canzone. Il 5 marzo 2006, York cant\u00f2 questa canzone dal vivo alla 78\u00aa edizione degli Academy Awards.\nLe sue canzoni sono comparse anche in The Black Donnellys, \"Nip/Tuck\", , \"Dr. House - Medical Division\", \"In Justice\" ed \"Everwood\", nonch\u00e9 in molti altri film e progetti vari incluse tutte le canzoni della stagione 2001 della serie \"In tribunale con Lynn\".\nCarriera da attrice.\nCome attrice, York \u00e8 stata protagonista di molti film e progetti televisivi. A nove anni ha partecipato ad alcuni episodi di \"Dallas\". Nel 1995, ha interpretato il ruolo di Naomi Judd nel film per la tv \"Naomi &amp; Wynonna: Love Can Build a Bridge\"; ha poi preso parte a sei stagioni della serie tv \"West Wing - Tutti gli uomini del Presidente\" nel ruolo di Andrea Wyatt. Altre apparizioni includono film con Tom Waits, \"Northern Lights\" (con Diane Keaton), \"Crash\", \"Curb Your Enthusiasm\" e ruoli da protagonista in film indie quali \"Cries of Silence\", \"The Big Day\", \"Footsteps\" e pi\u00f9 recentemente nel film del 2007 \"Sublime\". Ha anche scritto ed eseguito le canzoni di tre di questi film."}
{"id": "1747155", "revid": "1305772", "url": "https://it.wikipedia.org/wiki?curid=1747155", "title": "Ganshoren", "text": "Ganshoren \u00e8 un comune belga di 21.395 abitanti, situato nella Regione di Bruxelles-Capitale.\nPolitica.\nIl sindaco Pierre Kompany, eletto nel 2018, \u00e8 il primo sindaco nero in Belgio. \u00c8 il padre dell'ex calciatore Vincent Kompany."}
{"id": "1747156", "revid": "287204", "url": "https://it.wikipedia.org/wiki?curid=1747156", "title": "Gran Premio di Spagna 1977", "text": "Il Gran Premio di Spagna 1977 \u00e8 stata la quinta prova della stagione 1977 del Campionato mondiale di Formula 1. Si \u00e8 corsa domenica 8 maggio 1977 sul Circuito Permanente del Jarama. La gara \u00e8 stata vinta da Mario Andretti, su Lotus-Ford Cosworth, partito dalla pole position; per il vincitore si tratta del quarto successo in carriera. Ha preceduto sul traguardo l'argentino Carlos Reutemann su Ferrari e il sudafricano Jody Scheckter su Wolf-Ford Cosworth.\nFu la sessantesima vittoria per una vettura Lotus nel mondiale di Formula 1.\nVigilia.\nAspetti tecnici.\nIl circuito di Jarama sub\u00ec alcune modifiche al fine di migliorarne la sicurezza, su richiesta dalla Commissione Sportiva Internazionale. Vennero migliorate le curve \"Varzi\", \"Farina\", \"Le Mans\", \"Ascari\", \"Bugatti\", \"Portago\", \"Monza\" e \"Tunel\". Si posero 1.500\u00a0m di nuovo \"guard-rail\", raddoppiandolo in taluni punti; vennero posti 2.000 metri di rete di protezione per il pubblico e 3.000\u00a0m di reti di sicurezza per i piloti.\nLa Wolf fece esordire la WR2, secondo modello stagionale; la LEC esord\u00ec nel mondiale col modello CRP1. La Hesketh present\u00f2 il modello 308E, per la prima volta in una gara del mondiale. Sia la CRP1 che la 308E avevano fatto l'esordio assoluto nella Race of Champions di marzo. La McLaren port\u00f2 all'esordio il modello M26. Venne utilizzato solo da James Hunt.\nAspetti sportivi.\nIan Scheckter torn\u00f2 alla March ufficiale, dopo aver saltato due gran premi per infortunio. Brian Henton, che lo aveva sostituito a Long Beach, venne ingaggiato dal \"British Formula 1 Racing Team\", che gli mise a disposizione nuovamente una March. Furono ben otto le March iscritte: oltre le due ufficiali e quella di Henton, si iscrissero Arturo Merzario, con il proprio team all'esordio;\nla \"Chesterfield Racing\" con Brett Lunger; si rividero le due vetture della RAM, affidate a Boy Hayje e al finlandese Mikko Kozarowitsky (anche se poi non si present\u00f2); infine torn\u00f2 in Formula 1 Frank Williams con l'esordio del suo nuovo team Williams Grand Prix Engineering, che ingaggi\u00f2 il belga Patrick N\u00e8ve, che aveva fatto la sua ultima apparizione nel mondiale nel Gran Premio di Francia 1976.\nFu iscritta anche una McLaren privata, dall\"'Iberia Airlines\", per il pilota locale Emilio de Villota, che nell'edizione del precedente non si era qualificato con una March del team RAM.\nFece l'esordio stagionale effettivo nel mondiale la Hesketh, con una vettura affidata a Harald Ertl (che mancava dal Gran Premio del Giappone 1976), e una, della \"Penthouse Rizla Racing\", affidata a Rupert Keegan, gi\u00e0 iscritto a Long Beach, ma poi non presente. Per Keegan fu l'esordio nel mondiale di F1, anche se aveva gi\u00e0 preso parte alla Race of Champions. La BRM iscrisse Conny Andersson, per lui una presenza nel mondiale al Gran Premio di Svezia 1976 con la Surtees, al posto di Larry Perkins. Inizialmente venne prospettata l'ipotesi che potesse essere ingaggiato il francese Fran\u00e7ois Migault.\nVi fu inoltre l'esordio assoluto come costruttore per la britannica LEC, con la volante David Purley. La LEC aveva gi\u00e0 partecipato a qualche gara nel , sempre con Purley alla guida, utilizzando una March 731. Purley mancava dal mondiale dal Gran Premio di Gran Bretagna 1974, in cui non si era qualificato con la Token.\nLa Scuderia Ferrari pubblic\u00f2 un comunicato ufficiale in cui smentiva le voci di un prossimo ingaggio di Emerson Fittipaldi al posto di Niki Lauda.\nSi decise di ammettere al via 25 vetture, anche se poi si discusse sull'opportunit\u00e0 di ridurre a 24 il campo dei partenti. Nella settimana precedente al gran premio il circuito ospit\u00f2 delle prove libere. Il miglior tempo fu fatto segnare da Carlos Reutemann, su Ferrari, in 1'19.\nQualifiche.\nResoconto.\nNella prima giornata di prove il tempo migliore venne fatto segnare da Mario Andretti, su Lotus. L'italoamericano precedette Jacques Laffite di quasi sette decimi. Terzo chiuse Carlos Reutemann; la Ferrari per\u00f2 venne ammonita dai commissari per l'utilizzo di un alettone anteriore irregolare. Il miglior tempo dell'argentino venne cos\u00ec cancellato. L'altro ferrarista, Niki Lauda, scont\u00f2 dei problemi ai freni e un certo sottosterzo e chiuse col settimo tempo.\nAnche la Brabham che Hans-Joachim Stuck utilizz\u00f2 nella sessione pomeridiana (il tedesco utilizz\u00f2 il muletto della casa britannica) venne trovata irregolare, a causa dell'altezza dell'alettone posteriore, tanto che anche i suoi tempi vennero cancellati. Inoltre Stuck venne tamponato da James Hunt durante le prove. Anche Vittorio Brambilla fu costretto a utilizzare il muletto, per un guasto all'impianto di alimentazione sulla vettura titolare. Parteciparono alle prove tutti i 31 piloti presenti, anche se, inizialmente, era stato limitato a 29 il numero delle vetture ammesse, con l'esclusione di Brian Henton e Boy Hayje.\nAnche al sabato Andretti si conferm\u00f2 il pi\u00f9 rapido, anche se non riusc\u00ec a battere il tempo che aveva fatto segnare al venerd\u00ec. Si migliorarono invece le Ferrari, che con Lauda davanti a Reutemann, monopolizzarono la seconda fila. James Hunt, che chiuse settimo, fu autore di un'uscita di pista, mentre Jody Scheckter, quinto, comp\u00ec un testacoda.\nAl termine delle prove Mario Andretti dichiar\u00f2:\nRisultati.\nNella sessione di qualifica si \u00e8 avuta questa situazione:\nGara.\nResoconto.\nDurante il \"warm up\" Niki Lauda soffr\u00ec per il riacutizzarsi del dolore alla costola incrinata in un incidente domestico l'anno precedente. L'austriaco venne sottoposto a una radiografia presso l'Ospedale \"La Paz\" ove gli venne riscontrata l'incrinatura della settima costola: ci\u00f2 comport\u00f2 l'impossibilit\u00e0, per il pilota, di prendere parte al gran premio. Venne messa anche in dubbio la sua partecipazione al gran premio successivo. Lauda comunque comment\u00f2 la gara per la televisione austriaca.\nIl pilota della Scuderia Ferrari dichiar\u00f2:\nLa gara inizi\u00f2 con venti minuti di ritardo per il prolungarsi della visita del re di Spagna, Juan Carlos ai piloti.\nAlla partenza Mario Andretti mantenne il comando della gara, seguito da Jacques Laffite e Carlos Reutemann. Pi\u00f9 dietro James Hunt pass\u00f2 Jody Scheckter, che a causa di questa manovra venne sorpassato anche da John Watson e da Clay Regazzoni. Il sudafricano ripass\u00f2 comunque Regazzoni nel corso del secondo giro.\nNei primi giri le posizioni vennero modificate da ritiri e incidenti. Al nono giro, durante un tentativo di sorpasso, Vittorio Brambilla tocc\u00f2 la vettura di Regazzoni, ed entrambi finirono nelle reti, dovendo abbandonare la gara, mentre al decimo giro si ritir\u00f2 James Hunt, per un guasto al motore. La classifica vedeva sempre in testa Andretti, seguito da Laffite, Reutemann, Watson, Scheckter, Nilsson, Mass e Depailler. Un giro dopo Jacques Laffite fu costretto ai \"box\" per un problema al fissaggio di una gomma. Rientr\u00f2 in gara diciannovesimo.\nAl ventiquattresimo giro Watson, nel tentativo di resistere a Jody Scheckter, and\u00f2 in testacoda, perdendo una posizione. Le posizioni di testa rimasero successivamente invariate, con Andretti che continuava a comandare la gara con un certo margine su Reutemann. Nell retrovie si mise in luce Laffite che recuper\u00f2 diverse posizioni. Al trentaduesimo giro Rupert Keegan fin\u00ec nelle reti di protezione mentre stava approcciando la corsia dei \"box\". Watson fu costretto al ritiro al giro 64, per un guasto all'alimentazione.\nLa gara venne cos\u00ec vinta da Mario Andretti, davanti a Carlos Reutemann e Jody Scheckter. Laffite chiuse la sua rimonta al settimo posto. Fu la sessantesima vittoria, in una gara valida per il mondiale, per la Lotus.\nRisultati.\nI risultati del gran premio sono i seguenti:"}
{"id": "1747158", "revid": "110157", "url": "https://it.wikipedia.org/wiki?curid=1747158", "title": "Jette", "text": "Jette \u00e8 un comune belga di 43.564 abitanti, situato nella Regione di Bruxelles-Capitale.\nA Jette, sobborgo della capitale Bruxelles, al n. 135 della rue Esseghem, \u00e8 situata la casa museo che il famoso pittore surrealista belga Ren\u00e9 Magritte, abit\u00f2 dal 1930 al 1954. In essa sono custodite alcune tele, una serie di locandine pubblicitarie e di manifesti cinematografici che l'artista, non ancora affermato, accettava di creare per poter sbarcare il lunario. Lui stesso, con grande ironia, le chiamava le sue \"opere alimentari\". Vi sono custoditi, inoltre, tutta una serie di documenti autografi (appunti, lettere, fotografie) di grande interesse."}
{"id": "1747169", "revid": "1305772", "url": "https://it.wikipedia.org/wiki?curid=1747169", "title": "Koekelberg", "text": "Koekelberg \u00e8 un comune belga di 21.774 abitanti, situato nella Regione di Bruxelles-Capitale.\nConfina con i comuni di Jette, Molenbeek-Saint-Jean, Ganshoren et Berchem-Sainte-Agathe."}
{"id": "1747172", "revid": "287204", "url": "https://it.wikipedia.org/wiki?curid=1747172", "title": "Gran Premio di Turchia 2008", "text": "Il Gran Premio di Turchia 2008 \u00e8 stata la quinta prova del campionato mondiale di Formula 1 2008. La gara, corsa domenica 11 maggio sul Circuito di Istanbul, \u00e8 stata vinta da Felipe Massa su Ferrari, al settimo successo in carriera. Massa ha preceduto all'arrivo il britannico Lewis Hamilton su McLaren-Mercedes ed il compagno di squadra Kimi R\u00e4ikk\u00f6nen.\nVigilia.\nDopo lunghe trattative, la mancanza di fondi provoca il ritiro del team Super Aguri, annunciato il 6 maggio. Il numero di vetture partecipanti scende cos\u00ec a 20, costringendo la FIA a modificare lo svolgimento delle qualifiche: le fasi denominate Q1 e Q2 vedranno quindi l'eliminazione di cinque vetture ciascuna (il regolamento FIA prevedeva solo i casi di 22 o 24 partecipanti).\nAlla vigilia del fine settimana, la FIA ha sottoposto a visita Heikki Kovalainen, a seguito del suo serio incidente nel Gran Premio di Spagna. Il finlandese \u00e8 stato autorizzato a prendere parte all'evento.\nRubens Barrichello correr\u00e0 con una livrea ed un casco speciali per festeggiare il suo 257\u00ba Gran Premio in F1, compresivi di quelli di San Marino 1994, Spagna 2002 e Francia 2002 non disputati (nuovo record). Il primato precedente apparteneva all'italiano Riccardo Patrese e durava dal Gran Premio d'Australia 1993.\nProve.\nNella prima sessione del venerd\u00ec, si \u00e8 avuta questa situazione:\nNella seconda sessione del venerd\u00ec, si \u00e8 avuta questa situazione:\nNella sessione del sabato mattina, si \u00e8 avuta questa situazione:\nQualifiche.\nNella sessione di qualificazione, si \u00e8 avuta questa situazione:\nGiancarlo Fisichella \u00e8 stato retrocesso di 3 posizioni perch\u00e9 nella sessione del venerd\u00ec \u00e8 uscito dalla corsia dei box con il semaforo ancora rosso.\nGara.\nI piloti sulla parte pulita pista scattano meglio con Felipe Massa che prende la testa davanti a Lewis Hamilton e Kubica, Heikki Kovalainen, Alonso e R\u00e4ikk\u00f6nen. Il ferrarista \u00e8 protagonista di un leggero contatto con il connazionale Kovalainen, che sar\u00e0 costretto ai box per una foratura alla fine del secondo giro. In coda al gruppo Fisichella tampona violentemente Nakajima, volando in aria. \u00c8 coinvolto anche il suo compagno di squadra Sutil, mentre per il giapponese della Williams \u00e8 il ritiro.\nLa Safety Car resta in pista a causa di questo incidente fino alla fine del secondo giro quando Kovalainen rientra ai box, scivolando in coda al gruppo. Nel corso del terzo giro R\u00e4ikk\u00f6nen supera Alonso. Hamilton, che monta la mescola dura a differenza del rivale, tiene sotto pressione Massa con un distacco costantemente sotto i due secondi; pi\u00f9 staccato \u00e8 Kubica che controlla senza problemi Raikkonen. Alonso e Hamilton sono i primi piloti di testa a fermarsi al quindicesimo e sedicesimo giro; problemi con la tenuta delle gomme hanno consigliato alla McLaren di utilizzare le 3 soste per il proprio pilota di punta, cercando una strategia aggressiva diversa da quella standard adottata dalla Ferrari. Con le soste di Massa e Kubica tre giri dopo, si scatena R\u00e4ikk\u00f6nen, che ottiene il giro pi\u00f9 veloce e riesce a guadagnare il tempo necessario a passare il polacco della BMW. Con la sosta ritardata, Heidfeld sale al quinto posto davanti ad Alonso. \nHamilton \u00e8 di nuovo nella scia di Massa, ma ha bisogno di passarlo per far funzionare la sua strategia. Al 24\u00ba giro l\u2019inglese rompe gli indugi e supera Massa alla staccata della curva 12, cominciando subito ad allungare.\nAl 32\u00ba giro la seconda sosta di Hamilton, che monta di nuovo gomme dure, e rientra terzo a tre secondi da Raikkonen. Nelle retrovie, si assiste alla rimonta di Kovalainen, che ingaggia bei duelli, prima con Glock, che supera per due volte, e poi con Nico Rosberg. Al quarantesimo giro secondo stop per Massa e Kubica. Hamilton riduce il distacco da Raikkonen prima della seconda sosta di questi al giro 43. Con due giri piuttosto veloci, l\u2019inglese pu\u00f2 rimanere davanti al finlandese. Raikkonen cercher\u00e0 fino al termine della gara di spingere il pilota inglese, alla ricerca di un errore o di una possibilit\u00e0 di sorpasso, ma senza successo.\nMassa sempre con un margine di sicurezza nell\u2019ordine dei cinque secondi, pu\u00f2 gestire il finale a piacimento e ottenere la terza vittoria consecutiva sul tracciato turco. Alle sue spalle Hamilton precede R\u00e4ikk\u00f6nen, mentre ai piedi del podio si trovano le due BMW di Kubica e Heidfeld. La zona punti \u00e8 completata da Alonso, Webber, con una ottima Red Bull Racing, e Rosberg.\nRisultati.\nI risultati del GP sono stati i seguenti:"}
{"id": "1747173", "revid": "767487", "url": "https://it.wikipedia.org/wiki?curid=1747173", "title": "Songs for Young Lovers", "text": "Songs for Young Lovers \u00e8 un album del crooner statunitense Frank Sinatra, pubblicato nel 1954 dalla Capitol Records.\nIl disco.\nNell'album di debutto per la Capitol, Sinatra infonde alle canzoni un'atmosfera mite, rassicurante e romantica. Il disco fu arrangiato da Nelson Riddle e George Siravo per una piccola orchestra da camera, con quattro archi, due ance e una celesta.\nLa copertina accredita solo Riddle come arrangiatore, ma in realt\u00e0 il disco \u00e8 basato quasi interamente su successi di Siravo gi\u00e0 interpretati da Sinatra nei suoi concerti all'inizio degli anni cinquanta.\nViene comunemente considerato il disco di passaggio dal Sinatra idolo delle adolescenti al Sinatra pi\u00f9 maturo e riflessivo. Da notare i diritti di composizione, che includono compositori del calibro di George Gershwin, Cole Porter, Rodgers e Hart.\nLa versione originale presenta un album a 10 pollici di 8 brani. Nel 1960 venne riproposto con l'aggiunta di altre quattro tracce. L'attuale versione su CD si trova insieme all'album \"Swing Easy!\".\nL'album raggiunse la terza posizione nella classifica Billboard 200."}
{"id": "1747174", "revid": "260676", "url": "https://it.wikipedia.org/wiki?curid=1747174", "title": "Molenbeek-Saint-Jean", "text": "Molenbeek-Saint-Jean (in olandese Sint-Jans-Molenbeek) \u00e8 un comune belga di abitanti, situato nella Regione di Bruxelles-Capitale.\nSi tratta di un quartiere situato a ovest del centro di Bruxelles, caratterizzato da una grande concentrazione di immigrati.\nOrigini del nome.\nIl toponimo designa un villaggio, dotato di mulino (in olandese \"molen\"), che sorgeva su un rigagnolo (\"beek\"), chiamato oggi Maelbeek. La seconda parte del toponimo deriva dal nome della parrocchia della zona, dedicata a San Giovanni Battista.\nStoria.\nDal XIX secolo al XXI secolo.\nA partire dal primo decennio dell'Ottocento, il comune di Molenbeek-Saint-Jean ha assistito all'insediamento di belgi fiamminghi e francofoni. Ha accolto anche persone che venivano considerate come degli \"agitatori politici\" francesi, che qui si stabilivano.\nDurante il secolo successivo, comunit\u00e0 di immigrati italiani, spagnoli e portoghesi cominciarono a stanziarsi nell'area, susseguiti pi\u00f9 tardi da armeni, marocchini, turchi, pakistani, africani e dalle popolazioni dei paesi dell'Europa orientale (polacchi, rumeni e serbi). Negli anni dieci del XXI secolo, Molenbeek-Saint-Jean \u00e8 un comune a forte presenza musulmana.\nSociet\u00e0.\nEtnie e minoranze straniere.\nMolenbeek-Saint-Jean \u00e8 un comune a forte presenza musulmana. Nel 2013, la comunit\u00e0 musulmana contava per una percentuale del 40% sul comune brussellese: circa la met\u00e0 della comunit\u00e0 di Molenbeek \u00e8, infatti, originaria del Marocco (principalmente del Marocco settentrionale, ovvero le aree di Tangeri, Tetuan e del Rif). Una minoranza degli stranieri a Molenbeek proviene invece da Romania, Polonia, Turchia oppure da Repubblica Democratica del Congo.\nSecondo le statistiche BISA al luglio 2015 la popolazione straniera residente nel comune era di 27.080 persone, pari al 28% della popolazione.\nLe nazionalit\u00e0 maggiormente rappresentate in base alla loro percentuale sul totale della popolazione residente erano al 2015:\nCriminalit\u00e0.\nTerrorismo islamista.\nComune a forte presenza musulmana, Molenbeek ha conosciuto una certa notoriet\u00e0 mediatica in quanto da qui sono partiti alcuni degli autori degli attentati del 13 novembre 2015 a Parigi e degli attentati del 22 marzo 2016 a Bruxelles, e il comune \u00e8 considerato terreno fertile per il terrorismo islamista e casa dell'islamismo radicale in Belgio. Gi\u00e0 nel 2005, la giornalista Hind Fraihi aveva pubblicato un'inchiesta, che ha scatenato lo scetticismo dell'allora borgomastro Philippe Moureaux, nella quale si affermava l'esistenza di un focolaio islamista e una rete di reclutamento di jihadisti a Molenbeek. Il leader del partito olandese di estrema destra, Geert Wilders, ha detto in particolare, circa Molenbeek, \"\u00e8 la Striscia di Gaza dell'Europa occidentale\".\nAll'inizio del 2013, dal comune una quindicina di persone sono partite per combattere in Siria, in nome dello Stato Islamico. Diversi attacchi hanno avuto uno o pi\u00f9 autori residenti a Molenbeek o che hanno alloggiato in Molenbeek; tra questi vi sono Amedy Coulibaly, Chakib Akrouh, Brahim e Salah Abdeslam.\nSport.\nLa citt\u00e0 \u00e8 la sede del Royal Daring Hockey Club, club di hockey su prato. Nel calcio la citt\u00e0 \u00e8 stata sede dello storico club Racing White Daring Molenbeek, che vinse il titolo nazionale nel 1975. Una nuova societ\u00e0, denominata RWDM47, \u00e8 stata fondata nel 2015, raggiungendo la seconda serie nazionale nel 2020."}
{"id": "1747175", "revid": "15786603", "url": "https://it.wikipedia.org/wiki?curid=1747175", "title": "Sint-Jans-Molenbeek", "text": ""}
{"id": "1747176", "revid": "287204", "url": "https://it.wikipedia.org/wiki?curid=1747176", "title": "John Rutsey", "text": "Ha suonato nella band dalla primavera del 1968 fino a luglio del 1974 esibendosi dal vivo e registrando il singolo \"Not Fade Away/You Can't Fight It\" e l'omonimo album di debutto \"Rush\". I motivi del suo abbandono furono legati principalmente a divergenze stilistiche ma soprattutto ai suoi problemi di diabete, che non gli avrebbero permesso di sostenere il tour statunitense di supporto all'album.\nProprio per tali ragioni fu sostituito da Neil Peart, il quale fece il suo primo concerto con la band il 14 agosto 1974.\nL'ultima performance di Rutsey con i Rush fu invece quella del 26 luglio 1974 presso Acton, eseguita nel corso del primo tour del gruppo. \nJohn Rutsey si dedic\u00f2 anche alla stesura dei testi delle prime composizioni originali del gruppo; tuttavia essendo poco sicuro della qualit\u00e0 del suo operato si disf\u00f2 dei versi delle canzoni, costringendo il compagno di gruppo Geddy Lee a comporre frettolosamente le liriche dei brani in vista della imminente registrazione del primo album. L'unico brano nel catalogo della band a portare la firma di Rutsey risulta pertanto essere \"You Can't Fight It\", facciata B del primo singolo pubblicato dal gruppo nel 1973.\nRutsey dopo l'esperienza con i Rush, non ha pi\u00f9 militato in altre band e non ha mantenuto visibilit\u00e0 mediatica.\nJohn muore il 11 maggio 2008 nella sua casa di Toronto, per un attacco cardiaco causato dalle complicazioni del diabete.\nDopo la morte gli ex compagni Alex Lifeson e Geddy Lee hanno rilasciato la seguente dichiarazione:"}
{"id": "1747177", "revid": "115584898", "url": "https://it.wikipedia.org/wiki?curid=1747177", "title": "Football Club Tatab\u00e1nya", "text": "L'FC Tatab\u00e1nya (nome completo \"Football Club Tatab\u00e1nya\") \u00e8 una societ\u00e0 calcistica con sede a Tatab\u00e1nya, in Ungheria. Nella stagione 2012-13 milita nel Nemzeti Bajnoks\u00e1g II, la seconda divisione del campionato ungherese.\nNel suo palmar\u00e8s figurano due Coppe Mitropa e due Coppa Piano Karl Rappan, mentre in campionato la miglior posizione raggiunta \u00e8 il secondo posto conquistato nella stagione 1980-1981 e in quella 1987-1988. Inoltre disputa per tre volte la finale della Coppa nazionale.\nNegli anni ottanta ha partecipato in cinque occasioni alle competizioni europee, venendo sempre eliminato al primo turno.\nStoria.\nIl Tatab\u00e1nya viene fondato nel 1910 nell'omonima citt\u00e0 ungherese. Gioca il suo primo campionato di massima divisione ungherese nella stagione 1948-1949, ma viene subito retrocesso. Trascorre la prima parte degli anni 1950 quasi per intero nella seconda divisione, ma dalla promozione ottenuta nel 1955 la squadra diventa per lungo tempo una presenza fissa in prima divisione. Negli anni sessanta il club comincia ad ottenere risultati significativi in questa categoria, come il terzo posto nel 1964 e nel 1966, pi\u00f9 altri due quarti posti.\nLa stagione 1971-1972 si conclude con un altro quarto posto, in pi\u00f9 il Tatab\u00e1nya accede per la prima volta nella sua storia alla finale della Magyar Kupa, ma viene battuto 2-1 dal Ferencv\u00e1ros. Nella stagione successiva la squadra conquista il suo primo trofeo, la Coppa Mitropa: gli ungheresi vincono il girone in cui trovano anche il Bologna, che viene sconfitto in entrambe le partite, e nella finale doppia sconfiggono il \u010celik Zenica, battendolo sia in Ungheria che in Jugoslavia. Il Tatab\u00e1nya vince anche l'edizione successiva della manifestazione, vincendo il gruppo in cui incontra nuovamente una squadra italiana, il Lanerossi Vicenza, e sconfiggendo nelle finali lo \u017dilina.\nIl Tatab\u00e1nya conclude gli anni settanta un po' lontano dal vertice, ma gli anni ottanta si aprono con un buon secondo posto conquistato nel campionato 1980-1981, che oltretutto permette alla squadra di partecipare alla Coppa UEFA 1981-1982. Qui la squadra incontra nel primo turno il Real Madrid: i magiari riescono a vincere 2-1 l'incontro casalingo, ma agli spagnoli basta l'1-0 nella partita di ritorno per passare il turno. La stagione viene conclusa con un terzo posto in campionato, al quale fa seguito un'altra partecipazione in Coppa UEFA nella stagione successiva, ma la squadra \u00e8 nuovamente eliminata al primo turno.\nIl Tatab\u00e1nya arriva per la seconda volta a disputare la finale della Coppa nazionale nel 1985. Avversario \u00e8 l'Honv\u00e9d che conquista la coppa vincendo la partita 5-0, e nella stessa stagione conquista anche lo scudetto: per questo motivo il Tatab\u00e1nya partecipa alla Coppa delle Coppe. Il cammino dei magiari si interrompe al primo turno, dove viene nettamente sconfitto dal Rapid Vienna. Nelle due stagioni successive la squadra conquista in campionato un terzo e un secondo posto, e per questo partecipa ad altre due edizioni della Coppa UEFA, ma in entrambi i casi non riesce a superare il primo turno.\nIl Tatab\u00e1nya retrocede in seconda divisione al termine della stagione 1991-1992, e dopo quattro campionati conclusi generalmente nella parte bassa della classifica retrocede in terza divisione, nella stagione 1996-97. La risalita in seconda divisione \u00e8 immediata, e nel 1999 torna in massima divisione. Nella stessa stagione disputa per la terza volta la finale della coppa nazionale, ma viene sconfitto 2-0 dal Debrecen. Il Tatab\u00e1nya trascorre gli anni duemila tra la prima e la seconda divisione, disputando l'ultimo campionato in massima divisione nella stagione 2007-2008.\nDalla stagione 2015-2016 viene scelto in panchina Bruno Giordano, che a sua volta porta i connazionali Massimiliano Caroletti, marito dell'ex pornostar \u00c9va Henger, che sar\u00e0 il direttore generale del club, ed in attacco Tommaso Rocchi."}
{"id": "1747178", "revid": "216824", "url": "https://it.wikipedia.org/wiki?curid=1747178", "title": "Schaarbeek", "text": ""}
{"id": "1747186", "revid": "121255501", "url": "https://it.wikipedia.org/wiki?curid=1747186", "title": "Sinfonia n. 2 (Brahms)", "text": "La Sinfonia n. 2 in re maggiore Op. 73 fu composta da Johannes Brahms nell'estate del 1877 durante una visita alle Alpi austriache. La gestazione di quest'opera \u00e8 sorprendentemente breve se paragonata ai 15 anni impiegati dal compositore per ultimare la sua Prima Sinfonia.\nLa Sinfonia, specialmente per il clima che la pervade, \u00e8 stata spesso paragonata alla Sesta Sinfonia (Pastorale) di Ludwig van Beethoven. Forte \u00e8 il contrasto con la Prima Sinfonia, in Do minore: questa \u00e8 piena di passione e inquietudine, e suggerisce forti emozioni e una lotta col destino, quasi come nella Quinta Sinfonia di Beethoven, mentre nella Seconda Sinfonia Brahms esplora un terreno completamente nuovo. Essa \u00e8 caratterizzata da gioiosit\u00e0 e quiete, da una semplicit\u00e0 quasi pastorale, e infonde un senso di pace; questa sinfonia si fa notare per la bellezza dei temi, per la forza dei contrasti, per l'unit\u00e0 dell'insieme garantita dall'abilit\u00e0 contrappuntistica che Brahms mostra spesso nei suoi lavori. La musica, nei suoi colori e contorni generali, potrebbe far pensare a una voluta imitazione di Mendelssohn, soprattutto nel primo movimento, ma la forma, la lavorazione, tutti gli accorgimenti sinfonici impiegati sono di stampo chiaramente brahmsiano. La sinfonia trascorre tranquilla, solo qua e l\u00e0 affiorano episodi malinconici o pi\u00f9 marcatamente passionali.\nIl compositore scrisse al suo editore che la prossima Seconda Sinfonia sarebbe stata una musica malinconica, e che dallo spartito sarebbe dovuto venir fuori il lutto. Il fatto che il lavoro non sia particolarmente tragico e drammatico, nonostante il clima dei primi due movimenti sia largamente calmo e contemplativo in spiccato accordo con la tonalit\u00e0 minore, suggerisce che questa lettera potrebbe non essere totalmente seria. I restanti due movimenti infatti sono pi\u00f9 leggeri e pi\u00f9 brevi.\nLa data della prima esecuzione pubblica \u00e8 il 30 dicembre 1877, al Musikverein di Vienna, sotto la direzione di Hans Richter. La durata media di una esecuzione \u00e8 di 45 minuti.\nOrchestrazione.\nL'opera \u00e8 pensata per il seguente organico orchestrale: 2 flauti, 2 oboi, 2 clarinetti, 2 fagotti, 4 corni, 2 trombe, 3 tromboni, tuba, timpani e archi.\nMovimenti.\nIn questa sua seconda sinfonia, Brahms preserva la forma tipica della sinfonia classica e i suoi quattro tempi:\nI. Allegro non troppo.\nIl primo movimento, \"Allegro non troppo\" in Re maggiore, suggerisce semplicit\u00e0 pastorale e riposo. Il tema di apertura, presentato dai fiati, \u00e8 profondamente melodioso, motivi festosi sono affidati ai corni. Il secondo tema, in fa diesis minore, affidato a violoncelli e viole, si sviluppa dolce e melodioso. Nell'elaborazione, tuttavia, emerge un tono pi\u00f9 appassionato, che viene a turbare il carattere idilliaco del movimento. Segue poi una successione di passaggi di effetto quasi burrascoso, con gli ottoni impetuosi e squillanti fino alla dissonanza, ma le acque tornano a calmarsi al riapparire del primo tema, questa volta sugli oboi, e il movimento scivola tranquillamente fino alla coda, in cui il corno \u00e8 utilizzato con effetto affascinante e una timbrica peculiare \u00e8 prodotta dal pittoresco accompagnamento in pizzicato degli archi che segue.\nII. Adagio non troppo.\nIl secondo movimento, \"Adagio non troppo\" in Si maggiore, \u00e8 di significato alquanto enigmatico. I temi sono espressi meno chiaramente, ma sembra esservi sotteso, nella forma e nella sua espressione, un significato profondo. L'elaborazione mostra la stessa consumata perfezione che caratterizza tutto il lavoro di Brahms. Il musicologo Hermann Deiters interpret\u00f2 questo movimento dicendo che \u00abil compositore ha intenzionalmente cercato di esprimere l'esitazione e il timore sperimentati vedendo una misteriosa apparizione, che tuttavia irresistibilmente ci attrae e ci chiama a s\u00e9.\u00bb\nIII. Allegretto grazioso quasi andantino.\nNel terzo movimento, \"Allegretto grazioso (quasi andantino)\" in Sol maggiore, tutto \u00e8 chiaro e pieno di allegria, fino al limite dello spasso. Esso si compone di due sezioni, Allegretto e Presto. In bellezza e vivacit\u00e0 assomiglia al movimento di apertura e chiaramente ha qualcosa dello spirito haydniano. Si apre con una delicata melodia pastorale per gli strumenti ad ancia, trattata piacevolmente e ricca di spunti affascinanti. Si passa poi velocemente al Presto, che \u00e8 un'allegra danza rustica, di per s\u00e9 ricca di humour frizzante e persino di allegria chiassosa. Infine giunge una ripetizione dell'Allegretto, che conduce il movimento alla sua conclusione.\nIV. Allegro con spirito.\nIl Finale, \"Allegro con spirito\" in Re maggiore, nella sua gestione complessiva, pu\u00f2 far pensare ai finali mozartiani. Come anche nella Prima Sinfonia, questo movimento \u00e8 pieno di reminiscenze dei precedenti temi, che vengono trattati con grande abilit\u00e0. Dopo una serie di variazioni e sfumature timbriche in costante cambiamento, Brahms sembra dare libero sfogo al proprio estro, e il movimento si precipita con spirito e vigore sempre crescenti verso la sonora conclusione.\nRegistrazioni.\nDiscografia selettiva"}
{"id": "1747191", "revid": "640469", "url": "https://it.wikipedia.org/wiki?curid=1747191", "title": "Ignacio Gonz\u00e1lez", "text": ""}
{"id": "1747192", "revid": "36426", "url": "https://it.wikipedia.org/wiki?curid=1747192", "title": "Mura di Giuncarico", "text": "Le mura di Giuncarico costituiscono il sistema difensivo dell'omonimo borgo castellano del territorio comunale di Gavorrano.\nStoria.\nLa cinta muraria fu costruita nel corso dell'XI secolo, nel luogo in cui sorgeva un preesistente insediamento di epoca altomedievale. Le mura andarono a racchiudere interamente il borgo di Giuncarico, del quale costituivano il sistema difensivo.\nNel corso dei secoli successivi, non mut\u00f2 l'originario impianto della cerchia muraria, nonostante il luogo fosse passato prima agli Aldobrandeschi, poi ai Pannocchieschi e successivamente alla Repubblica di Siena.\nSoltanto in epoche pi\u00f9 recenti, alcuni tratti di cortina muraria sono venuti a trovarsi addossati a pareti esterne di edifici del centro.\nDescrizione.\nLe mura di Giuncarico delimitano quasi interamente il borgo di origini medievali.\nLa cinta muraria conserva ampi tratti di cortina rivestita in pietre calcaree, che inglobano anche alcune strutture fortificate, tra le quali spiccano una serie di torri di guardia a sezione quadrangolare ed un imponente bastione di forma poligonale con un possente basamento a scarpa.\nL'accesso al borgo \u00e8 possibile attraverso la Porta del Castello, che si apre ad arco tondo alla base di una torre di guardia, successivamente trasformata nel campanile dell'attigua chiesa."}
{"id": "1747194", "revid": "125918451", "url": "https://it.wikipedia.org/wiki?curid=1747194", "title": "Uccle", "text": "Uccle (in olandese \"Ukkel\") \u00e8 un comune belga di 82.275 abitanti. Adagiato oltre i comuni di Forest e Ixelles e confinante con la Foresta di Soignes, Uccle \u00e8 il comune pi\u00f9 grande e meridionale della Regione di Bruxelles-Capitale.\nStoria.\nDalle origini al XVIII secolo.\nNell'alto Medioevo, Uccle era un vasto dominio carolingio. Successivamente la contea di Uccle divenne una delle contee del Bramante e poi dominio ducale e nel corso del Medioevo sorsero qui, grazie alla presenza delle vicine Abbazia di Vorst e Abbazia La Cambre, diversi insediamenti. Uno di quei villaggi era Uccle, che aveva origine intorno all'attuale chiesa di San Pietro. Uccle, in seguito, divenne un importante villaggio con un'ampia giurisdizione dentro e intorno a Bruxelles. Nel 1467, Isabella d'Aviz, moglie di Filippo III di Borgogna, fond\u00f2 qui un convento dell'Ordine francescano. Alla fine dell'ancien r\u00e9gime, sotto il dominio francese, furono istituiti i comuni e Uccle fu accorpata nel 1795 con gli insediamenti di Stalle e Carloo per formare l'attuale comune di Uccle. Tuttavia, la citt\u00e0 di Uccle manteneva un carattere prevalentemente rurale, vivendo soprattutto da prodotti agricoli e silvicoltura.\nDalle XIX ad oggi.\nNel corso del XIX secolo Bruxelles si svilupp\u00f2 e inizi\u00f2 l'urbanizzazione anche nell'Uccle rurale. Il boom economico di Bruxelles nell'Ottocento permise a Uccle di vedere crescere fortemente la sua l'importanza in quanto attraversata da due assi stradali strategici: la Chauss\u00e9e de Waterloo, verso il bacino minerario di Charleroi, e la Chauss\u00e9e d'Alsemberg. Fu cos\u00ec che Uccle godette di una grande prosperit\u00e0, che port\u00f2 dalla costruzione di un nuovo e pi\u00f9 grande municipio dal 1872 al 1882.\nIn contemporanea, la citt\u00e0 inizi\u00f2 a beneficiare di un particolare interesse abitativo da parte delle famiglie benestanti, che vi trovato spazi verdi poco distanti dal centro cittadino. Fu poi con l'intervento del banchiere e filantropo Georges Brugmann che inizi\u00f2 la trasformazione residenziale del nord di Uccle e dei comuni limitrofi, con il finanziamento della costruzione di Avenue Brugmann, fra il 1870 e il 1873, e la realizzazione del progetto dell'Avenue Longchamp intorno al 1875, viale che prese il nome di Winston Churchill dopo la seconda guerra mondiale.\nNonostante il ritmo accelerato di costruzione avvenuto all'inizio del XX secolo, Uccle riusc\u00ec a mantenere intatte molte delle sue aree verdi, che ora attirano molti degli abitanti pi\u00f9 facoltosi dell'area di Bruxelles. Grandi ville, palazzi in Art dec\u00f2 e giardini generosi rendono questo sobborgo verde e tranquillo uno dei preferiti dagli espatriati benestanti, spesso impiegati presso le istituzioni dell'Unione europee. Hanno inoltre sede nel quartiere una moltitudine di rappresentanze diplomatiche, come ad esempio quelle bulgara, rumena, ungherese, russa, israeliana e keniota.\nMonumenti e luoghi d'interesse.\nMuseo David e Alice Van Buuren.\nIl Museo David e Alice Van Buuren (francese: Mus\u00e9e Alice et David Van Buuren, olandese: Museo David en Alice Van Buuren) era una casa privata costruita dal 1924 al 1928 per il banchiere e collezionista d'arte David Van Buuren e sua moglie Alice. Costruito nel 1928, il design esterno della \u00e8 tipico della scuola di Amsterdam, mentre la decorazione interna forma un insieme unico Art D\u00e9co creato da interior designer belgi, francesi e olandesi. I Van Buuren hanno trasformato la loro villa in un \"giardino d'inverno vivente\", in cui mobili rari, tappeti, vetrate, sculture e dipinti di maestri internazionali sono rimasti intatti nei loro luoghi originali nell'intima cornice di una \"casa della memoria\" privata, divenuto museo nel 1975 per volont\u00e0 testamentaria di Alice Van Buuren. \u00c8 stata dichiarata Patrimonio Nazionale nel 2001.\nOsservatorio reale del Belgio.\nL'osservatorio reale del Belgio (conosciuto ufficialmente in francese come \"Observatoire royal de Belgique\", ed in fiammingo come \"Koninklijke Sterrenwacht van Belgi\u00eb\") fondato da re Guglielmo I nel 1826, si trova a Uccle dal 1890.\nDal 1981 l'osservatorio ospita il centro mondiale per la raccolta dei dati sulle macchie solari (Sunspot Index Data center) e ha acquisito la gestione delle previsioni del \"tempo\" spaziale (\"space weather\"), precedentemente attribuita all'osservatorio di Parigi.\nBloemenwerf.\nIl Bloemenwerf (in italiano tradotto come Giardino fiorito) \u00e8 una villa in stile Liberty di inizio XX secolo costruita dall'architetto Henry Van de Velde, che la scelse come sua residenza. Per Van de Velde, che fino ad allora si era occupato principalmente di pittura, fu il suo primo edificio. Progett\u00f2 la casa per se stesso nel 1895 e vi visse con sua moglie Maria S\u00e8the fino alla loro emigrazione in Germania nel 1900. L'insolito linguaggio del design per quel tempo fece scalpore. L'architettura e la decorazione della villa Bloemenwerf sono state influenzate dal movimento Arts and Crafts .La facciata presenta tre timpani ricoperti da assi di legno. Van de Velde ha anche progettato gli interni e i mobili, alcuni utensili e la carta da parati. Tutti gli ambienti della casa si aprono su un androne centrale, con scala e ballatoio al primo piano.\nCastello de La Fougeraie.\nLo Ch\u00e2teau de La Fougeraie, chiamato anche Ch\u00e2teau Wittouck, \u00e8 una dimora signorile costruita nel 1911 per l'industriale Paul Wittouck. Durante la seconda guerra mondiale (1939-1945) il leader fascista belga L\u00e9on Degrelle occup\u00f2 il castello.\nStatua di Winston Churchill.\nSull'omonimo viale una statua di Winston Churchill fu inaugurata il 4 ottobre 1967 dalla Principessa Margaret di Inghilterra alla presenza del Principe Alberto, futuro re dei belgi.\nAlla sua base \u00e8 affissa una targa con una poesia di tributo del politico e scrittore britannico Duff Cooper.\n\"L'Accueil\".\nUna statua del celebre artista belga Olivier Strebelle, residente nel Comune di Uccle, e intitolata \"L'Accueil\" (L'Accoglienza), \u00e8 situata dal 2004 all'inizio di Avenue Winston Churchill.\nMemoriale per gli attentati di Bruxelles (2016).\nI monumenti sono stati costruiti in risposta agli attacchi del 22 marzo 2016 all'aeroporto di Bruxelles e alla stazione della metropolitana di Maalbeek. Il monumento commemorativo nella Foresta di Soignes \u00e8 stato posto dopo che i parenti di una delle vittime hanno chiesto a C\u00e9line Fremault, ministro dell'ambiente di Bruxelles, un albero commemorativo. Alla fine, questa idea ha portato al monumento.\nCastello di Stalle.\nIl castello di Stalle (in francese \"ch\u00e2teau de Stalle\"; conosciuto dal XIX secolo con il nome di \"Papenkasteel\") \u00e8 uno dei castelli sopravvissuti delle \"plaisantes campagnes\" (\"piacevoli campagne\") che formavano attorno a Bruxelles una corolla di dimore circondate dall'acqua, la \"Petit Venise\" (\"Piccola Venezia\"), utilizzate come dimore di campagna e luoghi di villeggiatura per le famiglie dei Lignages de Bruxelles. Il castello \u00e8 un edificio realizzato in mattoni a bande, caratterizzato da una superba torre con un tetto a cipolla.\nMonumenti in memoria di Edith Cavell.\nAll'ingresso del parco Montjoie, il 12 ottobre 2015, le principesse Astrid del Belgio e Anna di Gran Bretagna hanno svelato insieme la statua del busto di Edith Cavell, infermiera britannica ricordata per aver aiutato, durante la prima guerra mondiale, soldati di ambo le fazioni in Belgio, nonch\u00e9 per aver favorito la fuga di circa duecento soldati alleati dal Paese, essendo in seguito per tale motivo giustiziata dai tedeschi, causando notevoli reazioni di protesta a livello internazionale e diventando un elemento chiave della propaganda di guerra britannica.\nUn'altra statua, inaugurata il 15 luglio 1920, si appoggia all'angolo tra rue Edith Cavell e rue Marie Depage. Il Monumento, posto in memoria di Edith Cavell e Marie Depage, \u00e8 opera dello scultore belga Paul Du Bois.\nReligiosi.\nChiesa cattolica di San Giobbe.\nLa chiesa di San Giobbe fu costruita nel 1911-13, con la cattedrale di Aquisgrana come ispirazione, soprattutto per la torre e la cupola. I piani neoromanici furono dell'architetto di Anversa Jules Bilmeyer. Il suo edificio centrale sostitu\u00ec una precedente chiesa parrocchiale del 1836, che a sua volta aveva sostituito l'antica cappella del castello dei Signori di Carloo. I resti del loro castello dovevano far posto alla costruzione della Sint-Jobplein.\nChiesa ortodossa russa di San Giobbe.\nLa chiesa \u00e8 stata costruita da immigrati fuggiti dalla rivoluzione russa . Cominciarono a raccogliere fondi nel 1928 e riuscirono a porre la prima pietra il 2 febbraio 1936. L'architetto-pittore Nicolaj Istselenov fu assistito da un comitato. Il santo patrono San Giobbe \u00e8 stato scelto perch\u00e9 la sua festa, il 19 maggio, coincide con il compleanno dello Zar Nicola II, alla cui memoria \u00e8 dedicata la chiesa. Pi\u00f9 in generale, intendeva commemorare le sofferenze della famiglia imperiale e le vittime della rivoluzione. Il modello per la chiesa erano le cappelle laterali della Chiesa della Trasfigurazione del XVI secolo del villaggio di Ostrov nell'Oblast di Mosca . Il risultato \u00e8 un edificio in vecchio stile russo con una tipica cupola a cipolla. All'interno ci sono targhe commemorative con i nomi delle vittime dei bolscevichi.\nChiesa di San Pietro.\nSecondo la leggenda, la chiesa di San Pietro Apostolo di Uccle fu consacrata da papa Leone III nell'803, in una cerimonia cui erano presenti Carlo Magno e Gerbald, vescovo di Liegi. Tuttavia, l'attuale chiesa fu completata nel 1782. La costruzione di questo edificio neoclassico fu affidata all'architetto Jean-Fran\u00e7ois Wincqz e i lavori iniziarono nel 1771. L'edificio della chiesa \u00e8 in stile neoclassico . La facciata neoclassica in tre parti combina mattoni rossi, pietra bianca e pietra blu. Le grandi cupole in pietra bianca nella parte anteriore coprono il mattone rosso, mentre la pietra blu \u00e8 usata per gli infissi delle finestre e delle porte. Il campanile ottagonale in mattoni rossi \u00e8 decorato con pietre angolari bianche.\nCappella di Nostra Signora (Stalle).\nLa Cappella di Nostra Signora \u00e8 una cappella gotica dedicata a Nostra Signora dell'angoscia, situata in origine al centro del maniero di Stalle, una dei tre insediamenti che furono fuse nel 1795 per formare il comune di Uccle. Potrebbe essere stato un luogo di pellegrinaggio nel XII secolo ed \u00e8 stato favorito dai signori di Stalle, che hanno donato la terra nel 1369. L'attuale edificio risale probabilmente alla fine del XV secolo. La cappella \u00e8 costituita da pietra naturale in uno schema irregolare. Contro la navata sono state realizzate due navate laterali basse. La luce entra attraverso gli occhi a due livelli. C'\u00e8 una crepa nella parete destra della nave attraverso la quale i lebbrosi avrebbero seguito la messa. La facciata ovest presenta una finestra ogivale e una statua di Maria e Bambino dell'inizio del XVIII secolo (iscrizione: \"Nostra Signora del Nood\"). Un colmo esagonale del tetto sporge sopra il tetto in ardesia. All'interno, l'altare dell'inizio del XVII secolo \u00e8 decorato con una statua di Ges\u00f9 Bambino Salvatore. Allo stesso periodo risalgono le statue della Madonna con Bambino e di San Rocco. La ringhiera della comunione \u00e8 in rococ\u00f2. A sud della cappella ci sono due annessi: la sacrestia e la casa del sagrestano. Sono costruite nel vecchio stile Brabante, in gran parte in mattoni rossi. La cappella \u00e8 protetta come monumento con decreto dell'8 marzo 1938."}
{"id": "1747195", "revid": "15786934", "url": "https://it.wikipedia.org/wiki?curid=1747195", "title": "Ukkel", "text": ""}
{"id": "1747199", "revid": "74801", "url": "https://it.wikipedia.org/wiki?curid=1747199", "title": "Watermael-Boitsfort", "text": "Watermael-Boitsfort (in olandese \"Watermaal-Bosvoorde\") \u00e8 un comune belga di abitanti, situato nella Regione di Bruxelles-Capitale."}
{"id": "1747200", "revid": "15787000", "url": "https://it.wikipedia.org/wiki?curid=1747200", "title": "Watermaal-Bosvoorde", "text": ""}
{"id": "1747202", "revid": "375774", "url": "https://it.wikipedia.org/wiki?curid=1747202", "title": "Woluwe-Saint-Lambert", "text": "Woluwe-Saint-Lambert (in fiammingo \"Sint-Lambrechts-Woluwe\") \u00e8 un comune belga di 51.937 abitanti, situato nella Regione di Bruxelles-Capitale."}
{"id": "1747203", "revid": "15787084", "url": "https://it.wikipedia.org/wiki?curid=1747203", "title": "Sint-Lambrechts-Woluwe", "text": ""}
{"id": "1747209", "revid": "93556", "url": "https://it.wikipedia.org/wiki?curid=1747209", "title": "Swing Easy!", "text": "Swing Easy! \u00e8 un album del crooner statunitense Frank Sinatra, pubblicato nel 1954 dalla Capitol Records.\nIl disco.\nSecondo album per la Capitol e primo effettivo con gli arrangiamenti di Nelson Riddle, \"Swing Easy!\" (con o senza il punto esclamativo, a seconda delle edizioni), il disco si concentra su canzoni swing ritmate e con tocco gentile.\nLe canzoni sono tutti standard di quella che viene considerata l'epoca d'oro della musica americana (cio\u00e8 dalla fine della Prima guerra mondiale all'avvento del rock and roll), come da consuetudine dei crooner del tempo. L'album si presenta per\u00f2 anche innovativo, soprattutto grazie all'interpretazione di Sinatra e agli arrangiamenti di Riddle, che provano ad aggiungere dissonanze, marce multiple e sincopature. Tra i compositori delle canzoni vi sono gli storici Cole Porter, Harold Arlen e Johnny Mercer.\nL'album raggiunse la terza posizione nella classifica Billboard 200 e la quinta nella Official Albums Chart."}
{"id": "1747210", "revid": "72396", "url": "https://it.wikipedia.org/wiki?curid=1747210", "title": "Woluwe-Saint-Pierre", "text": "Woluwe-Saint-Pierre (in olandese \"Sint-Pieters-Woluwe\") \u00e8 un comune belga di 38.554 abitanti, situato nella Regione di Bruxelles-Capitale."}
{"id": "1747211", "revid": "15787142", "url": "https://it.wikipedia.org/wiki?curid=1747211", "title": "Sint-Pieters-Woluwe", "text": ""}
{"id": "1747222", "revid": "33689", "url": "https://it.wikipedia.org/wiki?curid=1747222", "title": "Campionato Mondiale Endurance", "text": ""}
{"id": "1747225", "revid": "767487", "url": "https://it.wikipedia.org/wiki?curid=1747225", "title": "Pierre Mosca", "text": "Carriera.\nNella sua carriera di calciatore, durata dal 1964 al 1976, gioc\u00f2 nel e nel (con il quale raggiunse la finale di Coppa di Francia nel 1974). Terminata la carriera di calciatore, pass\u00f2 a quella di allenatore esordendo nel 1981 sulla panchina del con il quale raggiunse subito il terzo posto nella Division 1, valido per l'accesso alla Coppa UEFA.\nPassato nel 1984 al Rennes, Mosca riusc\u00ec anche qui a centrare un obiettivo al primo anno di panchina in una squadra, in questo caso la promozione del club bretone in Division 1, quindi nel 1987 Mosca sieder\u00e0 sulla panchina del , rimanendovi fino al 1989 e conquistando il primo anno il terzo posto nella massima serie francese. Dopo due anni ad allenare la panchina del , e nel Tolone, Mosca si ritir\u00f2 momentaneamente dal mondo del calcio per farvi ritorno nel 1996 sulla panchina del N\u00eemes, in cui rimase fino al 1998, raggiungendo la finale di Coppa di Francia e ottenendo una promozione di Division 2."}
{"id": "1747232", "revid": "3831", "url": "https://it.wikipedia.org/wiki?curid=1747232", "title": "Consiglio di zona", "text": ""}
{"id": "1747242", "revid": "1522738", "url": "https://it.wikipedia.org/wiki?curid=1747242", "title": "Reva Shayne", "text": ""}
{"id": "1747244", "revid": "36426", "url": "https://it.wikipedia.org/wiki?curid=1747244", "title": "Mura di Roccatederighi", "text": "Le mura di Roccatederighi costituiscono il sistema difensivo dell'omonimo borgo del territorio comunale di Roccastrada.\nStoria.\nUna primitiva cinta muraria fu costruita gi\u00e0 nel corso del X secolo a delimitare la rocca che vi sorgeva all'epoca.\nDurante i secoli successivi, vi fu una continua espansione dell'insediamento, fino a raggiungere le attuali dimensioni tra il Duecento e il Trecento. Di conseguenza, proprio in questo periodo, vi fu la modifica del tracciato e dell'impianto delle mura, i cui lavori si conclusero quando l'intero borgo venne completamente racchiuso dal perimetro murario.\nLa cinta muraria cos\u00ec riqualificata sub\u00ec gravi distruzioni a met\u00e0 Cinquecento, quando numerose localit\u00e0 della zona furono assediate dalle truppe granducali di Cosimo I de' Medici nel corso della guerra contro la Repubblica di Siena.\nIl conseguente passaggio di Roccatederighi nel Granducato di Toscana port\u00f2 alla ristrutturazione parziale dell'antico borgo.\nDescrizione.\nLe mura di Roccatederighi delimitano soltanto parzialmente il borgo di origini medievali.\nLa cinta muraria conserva soltanto alcuni tratti rivestiti in pietra. Gran parte delle strutture e dell'impianto originario sono stati incorporati in edifici abitativi, mentre le parti pi\u00f9 ripide ed inaccessibili del poggio presentavano alcune soluzioni di continuit\u00e0 al sistema difensivo gi\u00e0 in epoca medievale.\nNella parte sommitale, le mura raggiungono ed inglobano il complesso dell'imponente Rocca Norsina (antica denominazione altomedievale), con l'attigua torre dell'Orologio che, seppur ristrutturate, costituiscono la parte pi\u00f9 antica del centro storico. L'accesso al borgo avviene attraverso una delle due porte ad arco tondo.\nDelle antiche torri di guardia lungo la cortina muraria, rimane traccia di una sola casa-torre, notevolmente modificata da varie ristrutturazioni."}
{"id": "1747251", "revid": "125745220", "url": "https://it.wikipedia.org/wiki?curid=1747251", "title": "Gran Premio di Monaco 1977", "text": "Il Gran Premio di Monaco 1977 \u00e8 stata la sesta prova della stagione 1977 del Campionato mondiale di Formula 1. Si \u00e8 corsa domenica 22 maggio 1977 sul Circuito di Monte Carlo. La gara \u00e8 stata vinta da Jody Scheckter, su Wolf-Ford Cosworth; per il vincitore si tratta del sesto successo in carriera. Ha preceduto sul traguardo l'austriaco Niki Lauda e l'argentino Carlos Reutemann, entrambi su Ferrari.\nFu la centesima vittoria nel mondiale di F1 per una vettura motorizzata dalla Ford Cosworth.\nVigilia.\nAspetti tecnici.\nIl 30 marzo venne presentato il progetto per la costruzione di un circuito stradale presso il Monte Fontana nel comune di Camporosso, in provincia di Imperia. Il tracciato, lungo 4.068 mt, avrebbe dovuto sostituire il Circuito di Monte Carlo quale sede del Gran Premio di Monaco.\nLa Wolf torn\u00f2 a impiegare il modello WR1, mentre la McLaren abbandon\u00f2 per questo gran premio l'M26 e impieg\u00f2 solo l'M23. La Brabham present\u00f2 un alettone posteriore molto pi\u00f9 ampio, per garantire maggiore carico aerodinamico.\nAspetti sportivi.\nA seguito del riacutizzarsi del dolore al torace, patito nel corso del \"warm up\" del Gran Premio di Jarama, che costrinse Niki Lauda a saltare quella gara, venne messa in dubbio la sua partecipazione al gran premio di Monaco. La conferma della partecipazione avvenne solo il 17 maggio, dopo un consulto con il dott. Leonardo Gui, presso la \"Clinica Rizzoli\" di Bologna. In caso di indisponibilit\u00e0 la Scuderia Ferrari avrebbe presentato il solo Carlos Reutemann.\nFece il suo esordio nel mondiale di F1 Riccardo Patrese, che sostitu\u00ec Renzo Zorzi alla Shadow. Il padovano aveva vinto il Campionato Europeo di Formula 3 nel 1976. L'Ensign aveva iscritto Clay Regazzoni, pilota titolare del team, che avrebbe cercato di qualificare la vettura il gioved\u00ec delle prime prove, per poi volare negli Stati Uniti, dove avrebbe dovuto qualificarsi per la 500 Miglia di Indianapolis, quindi ritornare in Europa per la corsa monegasca, la domenica.\nIl team Ensign iscrisse anche Jacky Ickx, gi\u00e0 al via di 102 gran premi validi per il mondiale, che mancava dal Gran Premio del Giappone 1976. Non si rividero Emilio de Villota, la \"Chesterfield Racing\", la BRM e la Williams. In compenso la \"British Formula 1 Racing Team\" sostitu\u00ec Brian Henton con il francese Jean-Pierre Jabouille, sempre mettendo a disposizione del pilota una March. La scuderia comunque non si present\u00f2 all'evento, cos\u00ec come la LEC.\nQualifiche.\nResoconto.\nNella prima giornata di prove il miglior tempo venne fatto segnare da Hans-Joachim Stuck, su Brabham in 1'30\"73; il tedesco precedette il compagno di scuderia John Watson. La prima parte della giornata fu nuvolosa, mentre la pioggia arriv\u00f2 sul circuito nel pomeriggio, non permettendo ai piloti di migliorare i tempi della sessione della mattina. Niki Lauda chiuse quarto, ma venne rallentato dalla rottura di un giunto della trasmissione che lo costrinse a usare il muletto. Mario Andretti, su Lotus, che aveva vinto gli ultimi due gran premi, si lament\u00f2 per il surriscaldamento delle testate in magnesio del motore.\nAl sabato venne cambiato il motore sulla Ferrari di Lauda, mentre i tre nuovi motori Ford Cosworth DFV, che presentavano un ridisegno della meccanica, venne montati sulle vetture di Mario Andretti, James Hunt e Ronnie Peterson. Il tempo fu soleggiato e ci\u00f2 consent\u00ec ai piloti di migliorare i tempi del gioved\u00ec.\nLa \"pole\" venne fatta, per la prima volta nella carriera, da John Watson. Era dal 1951, con Juan Manuel Fangio a Monza, che una vettura spinta da un motore Alfa Romeo non otteneva la partenza al palo in una gara del mondiale, mentre lo stesso Watson aveva ottenuto la \"pole\" anche nella Race of Champions, disputata a marzo, e non valida per il mondiale. In prima fila vi fu Jody Scheckter (il sudafricano danneggi\u00f2 per\u00f2 la sua Wolf toccando le barriere alle curve della Piscina), mentre la seconda fu appannaggio di Carlos Reutemann e Ronnie Peterson. Andretti chiuse decimo e fu protagonista di un incidente al \"Casin\u00f2\", senza conseguenza fisiche.Clay Regazzoni, dell'Ensign, non prese parte alla seconda giornata di prove, ma prefer\u00ec volare negli Stati Uniti, per tentare di qualificarsi alla 500 Miglia di Indianapolis, abbandonando l'ipotesi di rientrare anche perch\u00e8 col solo tempo del gioved\u00ec non sarebbe riuscito a prendere una posizione valida nello schieramento di partenza: e sulla sua vettura il sabato si qualific\u00f2 in una utile diciassettesima posizione Jackie Ickx.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nJohn Watson part\u00ec male e venne passato subito da Jody Scheckter; dietro ai primi due si posero Carlos Reutemann, Hans-Joachim Stuck, Ronnie Peterson, Niki Lauda e James Hunt. Il sudafricano della Wolf venne pressato per diversi giri da Watson ma, senza commettere errori, mantenne il comando della gara.\nAl nono giro Peterson venne passato sia da Lauda che da Hunt, ci\u00f2 in quanto la sua Tyrrell scontava dei problemi ai freni. Le posizioni di testa rimasero immutate fino al giro 20 quando Hans-Joachim Stuck si ritir\u00f2 per un principio d'incendio sulla sua vettura. Cinque giri dopo fu il turno del ritiro di Hunt, per un guasto alla valvola. Il giro dopo Lauda pass\u00f2 il compagno di scuderia Reutemann. La classifica vedeva sempre in testa Jody Scheckter, seguito da John Watson, Niki Lauda, Carlos Reutemann, Jochen Mass e Mario Andretti.\nIl continuo pressing di Watson su Scheckter affatic\u00f2 l'impianto frenante della sua Brabham, tanto che al giro 45 and\u00f2 lungo alla \"chicane\" e venne passato da Niki Lauda. Tre giri dopo fu costretto al ritiro per un guasto al cambio. Entr\u00f2 in zona punti Alan Jones. La classifica non mut\u00f2 pi\u00f9 negli ultimi giri, tranne per il sorpasso di Jacques Laffite su Vittorio Brambilla per la settima posizione al sessantanovesimo giro.\nJody Scheckter vinse per la sesta volta nel mondiale, pur rallentando vistosamente negli ultimi giri per un problema di alimentazione; la Ford-Cosworth conquist\u00f2 la centesima vittoria (la prima nel Gran Premio d'Olanda 1967 con Jim Clark su Lotus).\nRisultati.\nI risultati del gran premio sono i seguenti:"}
{"id": "1747253", "revid": "120975387", "url": "https://it.wikipedia.org/wiki?curid=1747253", "title": "Strage di Rovetta", "text": "Con Strage di Rovetta si fa riferimento all'esecuzione sommaria, avvenuta nella notte tra il 27 e il 28 aprile 1945 a Rovetta, di quarantatr\u00e9 militi fascisti appartenenti alla 1\u00aa Divisione d'Assalto \"M\" della Legione Tagliamento, inquadrata nell'ambito della Guardia nazionale repubblicana della Repubblica sociale italiana.\nLa resa.\nDalla fine del mese di ottobre del 1943, la 1\u00aa Divisione d'Assalto \"M\" Tagliamento venne trasferita nel bresciano, in particolare in Val Camonica, con il compito di difesa delle linee di comunicazione della Wehrmacht e di presidio dei cantieri dell'Organizzazione Todt, oltre a essere impiegata in operazioni dirette a contrastare le formazioni partigiane. Data la contiguit\u00e0 territoriale, la sua presenza si allarg\u00f2 anche alla bergamasca.\nIl 26 aprile 1945 un gruppo di fascisti di presidio presso la localit\u00e0 Cantoniera della Presolana, comandati dal Sottotenente Roberto Panzanelli, venuti a conoscenza della resa nazifascista attraverso alcune comunicazioni radiofoniche, decisero di abbandonare il presidio per raggiungere Bergamo. Si incamminarono, quindi, armati lungo la valle, preceduti da una bandiera bianca portata da Alessandro Franceschetti, l'albergatore presso il quale i militari erano alloggiati al Passo della Presolana e, giunti a Rovetta, decisero di deporre le armi e di consegnarsi al locale Comitato di Liberazione Nazionale. Qui, il loro ufficiale prese accordi con i rappresentanti del CLN locale per ricevere tutte le garanzie quali prigionieri di guerra. In tale occasione il loro ufficiale, Sottotenente Panzanelli, fece sottoscrivere e sottoscrisse un documento a tutela dei prigionieri a firma sua, del parroco Don Bravi membro del CLN locale, del Maggiore Pacifico ed altri.\nQuesto comitato CLN si era autoproclamato tale, non aveva poteri effettivi e le sue garanzie non avevano alcun valore, cosa che il Panzanelli non sapeva. I militi, lasciate le armi, vennero trasferiti nei locali delle scuole elementari del paese in attesa di essere consegnati alle autorit\u00e0 del Regno del Sud o agli eserciti regolari degli Alleati.\nLa fucilazione.\nIl 28 aprile arriv\u00f2 in paese un gruppo di partigiani composto da appartenenti alla 53\u00aa brigata Garibaldi Tredici Martiri, alla Brigata Camozzi e alle Fiamme Verdi, che prelevarono i fascisti dalla scuola e li scortarono presso il cimitero del paese. Durante lo spostamento verso il cimitero uno dei prigionieri, Fernando Caciolo, riusc\u00ec a fuggire per poi nascondersi e trovare rifugio nella casa di don Bravi, dove trov\u00f2 riparo per tre mesi prima di fare ritorno ad Anagni, suo paese d'origine. Il Panzanelli tent\u00f2 di far valere lo scritto in suo possesso con le garanzie sottoscritte, ma il foglio con le firme gli fu strappato di mano e calpestato. Giunti presso il cimitero vennero organizzati due plotoni d'esecuzione e 43 dei prigionieri, di et\u00e0 compresa dai 15 ai 22 anni, vennero fucilati.\nTre di loro furono risparmiati per la loro giovane et\u00e0.\nUno dei militari, il ventenne Giuseppe Mancini, prima di essere ucciso per ultimo, fu costretto ad assistere alla fucilazione di tutti i suoi commilitoni, in quanto i partigiani scoprirono essere figlio di Edvige Mussolini, sorella di Benito Mussolini.\nElenco delle vittime.\nDati tratti da:\nLe responsabilit\u00e0 della strage.\nLa responsabilit\u00e0 del massacro \u00e8 attribuita a Paolo Poduje detto il \"Moicano\", che, in qualit\u00e0 di agente del SOE (un corpo speciale segreto britannico), diede ordine di prelevare i militi dalla scuola di Rovetta e, una volta giunti nei pressi del cimitero, di procedere con la fucilazione. L'identit\u00e0 del \"Moicano\" \u00e8 restata ignota per molti decenni. Dalle testimonianze raccolte e dagli atti del processo che segu\u00ec ai fatti, si evince che venne paracadutato nella zona del Pizzo Formico ai primi di aprile del 1945, con il grado di capitano Intelligence inglese ai comandi di Manfred Czernin, per prendere poi contatti con le formazioni partigiane della zona, in particolare con la Camozzi (Giustizia e Libert\u00e0). A conferma della tesi che imputa a Paolo Poduje la responsabilit\u00e0 dell'esecuzione sommaria che avvenne a Rovetta, agli inizi del XXI secolo \"Moicano\" ammise di aver ordinato la fucilazione dei militi della Repubblica Sociale.\nIl processo.\nLa Procura della Repubblica presso il Tribunale di Bergamo apr\u00ec nel 1946 un procedimento penale, che si concluse nel 1951 con una sentenza che stabil\u00ec di non dover procedere contro gli imputati, definendo questa esecuzione sommaria non un crimine, ma un atto equiparabile, in virt\u00f9 del Decreto legislativo luogotenenziale 12 aprile 1945, n. 194, a un'azione di guerra, considerato che, ufficialmente, l'occupazione nel territorio bergamasco cess\u00f2 il 1\u00ba maggio 1945."}
{"id": "1747265", "revid": "729019", "url": "https://it.wikipedia.org/wiki?curid=1747265", "title": "Carcinoma cicatriziale", "text": "Il carcinoma cicatriziale \u00e8 una tipologia di tumore, di morfologia spessa, che si ritrova negli apici polmonari. Il nome lo si deve al fatto che precedentemente alla sua comparsa vi sono stati episodi di cicatrizzazione o eventi similari.\nEziologia.\nLe cause che portano alla comparsa della neoplasia oltre a precedenti cicatrizzazioni sono anche ferite e infiammazioni varie, come nel caso della tubercolosi ma anche corpi estranei penetrati nell'organismo (ferite da arma bianca o da fuoco).\nTipologia.\nIn base alla sua evoluzione possiamo ritrovarci di fronte a un adenocarcinoma (come nella maggioranza dei casi) ma anche ad un microcitoma polmonare (molto pi\u00f9 raro)"}
{"id": "1747269", "revid": "247222", "url": "https://it.wikipedia.org/wiki?curid=1747269", "title": "In the Wee Small Hours", "text": "In the Wee Small Hours \u00e8 un album del crooner statunitense Frank Sinatra, pubblicato nel 1955 dalla Capitol Records.\nIl disco.\nL'album, inizialmente uscito in due vinili da 10 pollici, , \nIl tema principale dell'album \u00e8 l'amore perduto (probabilmente a causa della rottura di Sinatra con Ava Gardner) e tutte le canzoni sono caratterizzate da un'atmosfera notturna e sofferta. La stessa copertina del disco aiuta a rafforzare questa sensazione, raffigurando un Sinatra pensoso in una via di citt\u00e0 completamente deserta.\nL'album si apre con il pezzo eponimo, appena composto, poi prosegue con i soliti standard.\nNel 2003 l'album \u00e8 stato messo al 101\u00ba posto della lista dei 500 migliori album di tutti i tempi, classifica redatta dal magazine Rolling Stone. Inoltre l'album \u00e8 il primo nel libro \"1001 Albums You Must Hear Before You Die\" di Robert Dimery. Nel 2007, la rivista TIME ha scelto \"In the Wee Small Hours\" come uno dei \"The All-TIME 100 Albums\"."}
{"id": "1747276", "revid": "247222", "url": "https://it.wikipedia.org/wiki?curid=1747276", "title": "Brown contro l'ufficio scolastico di Topeka", "text": "Brown contro l'ufficio scolastico di Topeka (noto anche come \"Brown contro l'ufficio scolastico\") \u00e8 una sentenza della Corte suprema degli Stati Uniti, pubblicata il 17 maggio 1954 (sentenza 347 U.S. 483). La sentenza ha dichiarato incostituzionale la segregazione razziale nelle scuole pubbliche. Una sentenza complementare sullo stesso caso fu pubblicata il 31 maggio 1955 (349 U.S. 294): le due sentenze sono, per questo motivo, anche citate come Brown I e Brown II. Questa sentenza \u00e8 senza dubbio la pi\u00f9 importante delle decisioni della corte Warren. Da un punto di vista tecnico la sentenza \"Brown\" \u00e8 applicabile solamente al sistema di educazione pubblica degli Stati; tuttavia la sentenza Bolling v. Sharpe 349 U.S. 497 (1954), meno conosciuta e pubblicata lo stesso giorno della precedente, estende l'obbligo anche al governo federale.\nSituazione precedente.\nAlla fine della Guerra di secessione americana cominci\u00f2 il periodo della Ricostruzione: l'esercito occup\u00f2 gli Stati del sud e impose l'emancipazione degli afroamericani. Furono adottati, nel frattempo, tre emendamenti alla Costituzione:\nNel 1875, il Congresso adotta una legge sui diritti civili (il \"Civil Rights Act\"). Si trattava di un testo molto breve che proibiva la segregazione in numerosi ambiti. Dopo qualche anno la giurisprudenza della Corte suprema evolve nella medesima direzione. Tuttavia il \"Civil Rights Act\" non cita l'ambito scolastico, o dell'istruzione in generale. Nel 1877, l'elezione presidenziale si profilava incerta e i partiti politici negoziarono il nome del futuro presidente: fra gli elementi dell'accordo negoziato a questo scopo ci fu la fine della Reconstruction. Nel 1883, la Corte Suprema dichiar\u00f2 incostituzionale il \"Civil Rights Act\" del 1875.\nNel 1896, con la sentenza Plessy contro Ferguson, la Corte Suprema conferma una legge dello Stato della Louisiana che imponeva la segregazione nelle ferrovie. La dottrina seguita dalla corte \u00e8 generalmente riassunta dall'espressione \"separate but equal\" (separati ma uguali): finch\u00e9 le due razze si vedono offrire condizioni di trattamento uguali la segregazione rimane costituzionale e il Congresso non la pu\u00f2 proibire agli Stati; la sentenza diede, in questo senso, un'interpretazione restrittiva del XIV emendamento. Fra l'altro la decisione cita esplicitamente l'educazione come uno degli esempi di segregazione pi\u00f9 largamente accettati \u00abcompreso negli Stati dove i diritti della razza di colore sono stati accettati da maggior tempo e pi\u00f9 scrupolosamente rispettati\u00bb. Solo il giudice Harlan si pronuncia contro questa interpretazione con un'opinione dissenziente che \u00e8 rimasta celebre. Nonostante la sentenza \"Plessy\" confermi la stretta uguaglianza per quanto riguarda i diritti politici, i neri del sud furono praticamente esclusi dal voto tramite astuzie legali, dalla scarsa attenzione delle autorit\u00e0 o con intimidazioni e violenze.\nDopo la Guerra di Secessione furono numerose le persone di colore che emigrarono verso il Nord industrializzato, dove in epoche precedenti erano poco presenti. La segregazione si svilupp\u00f2 nell'insieme del paese, pur con gradi diversi. Molto spesso la parit\u00e0 di condizioni richiesta dalla sentenza fu molto relativa.\nDopo la Prima guerra mondiale, senza ritornare sulla sentenza \"Plessy\", l'interpretazione della Corte si fece pi\u00f9 stretta: la segregazione non fu ritenuta accettabile a meno che le condizioni offerte ad entrambi i gruppi razziali fossero uguali e la corte divenne molto pi\u00f9 esigente su quest'ultimo punto. Impose, infatti, ad esempio, l'ammissione di uno studente di colore in un'universit\u00e0 bianca (sentenza Missouri ex rel. Gaines v. Canada nel 1938), respingendo la proposta del Missouri di finanziare gli studi del ricorrente in uno Stato vicino.\nAlla fine della Seconda guerra mondiale, la questione della segregazione divenne pressante: la guerra era stata infatti vinta contro un regime criminale fondato sul razzismo, il movimento di decolonizzazione ottenne la simpatia del paese, e inoltre una classe media nera aveva cominciato a svilupparsi. La segregazione veniva sempre pi\u00f9 percepita come un'anomalia, nonostante raccogliesse ancora numerosi difensori, e non solamente nel profondo Sud. Nel 1948 termin\u00f2 la segregazione nelle forze armate. Nel 1950 la Corte Suprema emette due sentenze sulla segregazione nelle universit\u00e0: McLaurin v. Oklahoma State Board of Regents cancella le condizioni imposte a uno studente nero per l'ammissione ad un'universit\u00e0 in precedenza bianca: sedersi in spazi separati in classe, al bar e in biblioteca; Sweatt contro Painter impose l'ammissione di uno studente nero in un'universit\u00e0 bianca dato che la nuova universit\u00e0 del Texas, riservata ai neri non aveva, fra le altre cose, lo stesso prestigio dell'universit\u00e0 bianca.\nI fatti.\nNel 1951, Linda Brown era un'alunna nera residente a Topeka nel Kansas che si vide rifiutare l'iscrizione in una scuola bianca in prossimit\u00e0 del suo domicilio e si dovette iscrivere a una scuola nera distante pi\u00f9 di un chilometro. La legge del Kansas autorizzava, senza creare nessun obbligo, le citt\u00e0 di pi\u00f9 di 15\u00a0000 abitanti a creare scuole separate. A Topeka, solo per le scuole elementari, fu applicata questa disposizione. Il padre di Linda Brown contesta il rifiuto in tribunale. Si tratt\u00f2 di un'azione collettiva (\"class action\"): numerosi ricorsi riferiti agli stessi fatti raggruppati in un'unica causa, e il nome Brown era semplicemente il primo in ordine alfabetico.\nIl ricorso era sostenuto, e nei fatti organizzato, dall'NAACP (\"National Association for the Advancement of Colored People\": associazione nazionale per il progresso della gente di colore, che era all'epoca la principale organizzazione per la difesa dei diritti civili). Thurgood Marshall, il principale avvocato della NAACP, e che fu, nel 1967, il primo giudice nero nominato alla Corte suprema, sostenne il caso. Altri ricorsi furono depositati in altri Stati (Carolina del Sud, Delaware e Virginia) che furono riuniti a Brown, una volta giunti all'attenzione della Corte, e uno nel distretto di Washington che diede luogo alla sentenza distinta \"Bolling v. Sharpe\". I ricorrenti fondarono le proprie argomentazioni in parte anche sulla psicologia, citando l'impatto sugli allievi della segregazione, percepita come una dichiarazione di inferiorit\u00e0 e, in ciascuno dei processi, fecero testimoniare numerosi esperti.\nLa corte federale che giudic\u00f2 in primo grado riconobbe che la segregazione si faceva a danno degli alunni neri ma si appell\u00f2 alla giurisprudenza di Plessy contro Ferguson, constatando che le due scuole erano materialmente (\"substantially\") uguali in termini di edifici, servizi e qualit\u00e0 di insegnamento. In Virginia e nella Carolina del Sud, le corti di primo grado, giudicando sugli altri ricorsi, avevano constatato la disparit\u00e0 delle condizioni di insegnamento e ordinato di porre rimedio alla cosa immediatamente, ma rifiutarono l'ammissione dei ricorrenti nelle scuole bianche. In Carolina (caso \"Briggs v. Elliott\"), la corte era composta da tre giudici e uno di questi, Warding, scrisse un'opinione dissenziente, rispetto a quella sostenuta dai colleghi, che era molto dura nei toni (\u00abse questa \u00e8 la giustizia fornita da questa corte, io non vi voglio avere alcuna parte\u00bb); il giudice si indign\u00f2 perch\u00e9 si era lasciato che le autorit\u00e0 uscissero dal caso riconoscendo che sarebbe stato necessario, quando i fondi fossero stati disponibili, \u00abcambiare qualche lampadina, lavagna e rimettere i sanitari in buono stato\u00bb e che per questo motivo, si rifiutasse ai ricorrenti l'esame del rispetto dei loro diritti costituzionali.\nL'opinione di Warding descrive la soluzione \"separati ma uguali\" come \u00abuna falsa dottrina, buona per gli ingenui\u00bb. Nel Delaware, la corte suprema dello Stato, aveva ordinato l'ammissione immediata dei ricorrenti nelle scuole bianche, tuttavia aveva lasciato aperta la possibilit\u00e0 di riesaminare l'affare dopo che le condizioni fra scuole bianche e nere fossero state pareggiate. La corte suprema accett\u00f2 di riesaminare tutti i casi in appello. Il governo federale, sotto la presidenza Truman, intervenne con un \"amicus curiae\", ovvero come parte interessata al risultato del processo, ovvero alla giurisprudenza che ne sarebbe scaturita. Il governo si espresse con forza contro la costituzionalit\u00e0 della segregazione, sostenendo fra l'altro che la pratica nuocesse all'immagine degli Stati Uniti nel mondo e alla loro politica estera. Nel 1952 i giudici sono divisi: quattro pensano che la segregazione sia illegale, due, fra cui il presidente Fred Vinson vogliono confermare la giurisprudenza Plessy e gli altri tre sono indecisi: per questo motivo rinviano la decisione all'anno seguente.\nEisenhower succedette, nel frattempo, a Truman, senza che il Dipartimento della giustizia cambiasse la sua posizione sul caso. Nel corso dell'udienza del 1953, la corte domand\u00f2 alle parti di presentare, per la sessione del 1954, degli argomenti sulla circostanze dell'adozione del XIV emendamento, al fine di determinare quali fossero le intenzioni dei legislatori: dato che queste costituiscono negli Stati Uniti il criterio principale che guida i giudici nell'interpretazione della legge. Nel frattempo Fred Vinson mor\u00ec ed Eisenhower nomin\u00f2 Earl Warren come sostituto, indicando il suo desiderio di cancellare la segregazione portando il numero dei contrari alla pratica a cinque, maggioranza della Corte. Il nuovo presidente dimostr\u00f2 immediatamente la sua influenza sulla corte riuscendo ad allineare alle sue posizioni tutti i suoi colleghi.\nLa sentenza del 1954.\nLa decisione fu adottata all'unanimit\u00e0 dai nuovi giudici, dichiar\u00f2 incostituzionale la segregazione nella scuola e ordin\u00f2 che vi si mettesse fine: \u00abLa dottrina \"separate but equal\" adottata \"nella Plessy v. Ferguson\" non si applica nel dominio dell'istruzione\u00bb. L'opinione della Corte fu scritta da Warren: il giudice argomenta la decisione muovendo dal contesto storico che port\u00f2 all'adozione del XIV emendamento che, secondo la sentenza, non permettevano di troncare la pratica, essendo le opinioni dei legislatori molto diverse sulla questione e ricorda che la Corte aveva gi\u00e0 interpretato la previsione di uguale protezione in senso stretto e proibito qualsiasi forma di discriminazione, ancora prima di arrivare alla dottrina \"separati ma uguali\".\nL'opinione constata che l'educazione pubblica era quasi inesistente nel 1896 e nel frattempo era diventata \u00abforse la pi\u00f9 importante delle funzioni dello Stato\u00bb. Vista l'importanza che ha per l'avvenire dei bambini \u00e8 chiaro che \u00abse lo Stato ha scelto di offrirla, deve aprirla a tutti in condizioni di parit\u00e0\u00bb, richiamando ci\u00f2 l\"'equal protection\". Resta quindi da determinare se questa uguaglianza \u00e8 compatibile con la segregazione. Warren ricorda alcune sentenze precedenti (citate sopra) e afferma che ci\u00f2 che valeva per l'universit\u00e0 vale a maggior ragione per gli studenti pi\u00f9 giovani e pi\u00f9 vulnerabili. La sentenza riprende le parole della sentenza della corte distrettuale che aveva trattato il caso in primo grado: \u00abla politica di separazione delle razze \u00e8 generalmente interpretata come denotante una presunta inferiorit\u00e0 dei Neri. Questa sensazione d'inferiorit\u00e0 colpisce la motivazione dei bambini ad apprendere. [La segregazione] priva [i Neri] dei vantaggi che otterrebbero da un sistema scolare razzialmente integrato\u00bb.\nInfine dichiara: \u00abQuali potessero essere le conoscenze in materia di psicologia all'epoca di Plessy v. Ferguson, le conoscenze moderne confermano largamente [che la segregazione implica un percezione di inferiorit\u00e0].\nTutte le argomentazioni contrarie in \"Plessy v. Ferguson\" sono respinte\u00bb (in \"Plessy v. Ferguson\", la corte aveva al contrario dichiarato che se la segregazione implica un'inferiorit\u00e0, questo \u00e8 \u00abunicamente perch\u00e9 la razza colorata sceglie di percepirla cos\u00ec\u00bb). Infine la decisione: \u00absistemi d'istruzione separati sono per essenza ineguali. [I ricorrenti], in ragione della segregazione qui contestata, sono stati privati dell'uguale protezione della legge\u00bb.\nRiconoscendo le difficolt\u00e0 pratiche dell'abolizione della segregazione la corte chiede alle parti in causa, e alle altre parti interessate (il governo federale e i 17 Stati che praticavano la segregazione nell'insegnamento) di presentare alla sessione del 1955 le loro conclusioni sui mezzi migliori per farlo. La giurisprudenza di \"Plessy v. Ferguson\" non \u00e8 esplicitamente rivista: non si contesta che la segregazione sia legale quando le possibilit\u00e0 offerte alle due razze siano uguali; tuttavia questa viene svuotata della sua sostanza, poich\u00e9, almeno nel dominio dell'istruzione, secondo questa sentenza, sistemi separati non possono essere uguali.\nLa sentenza del 1955.\nLa Corte aveva gi\u00e0 trattato la questione di costituzionalit\u00e0 nel 1954; nella sua seconda sentenza regol\u00f2 l'applicazione della decisione precedente. Nel frattempo il governo, in una nuova memoria, si spese per sostenere il pragmatismo e la moderazione nella decisione: eccezionalmente, il presidente Eisenhower aveva redatto lui stesso una parte della domanda. Nella sentenza la corte decise di cassare i giudizi delle corti inferiori incaricando le autorit\u00e0 locali responsabili dell'educazione del processo di desegregazione e diede ai tribunali federali il compito di sorvegliare l'applicazione della sentenza.\nLa corte riconobbe probabili difficolt\u00e0 di applicazione, accettando eventuali ritardi e scegliendo, allo scopo quali di questi si sarebbero potuti considerare accettabili, l'espressione \"with all deliberate speed\". Questa locuzione ambigua e per certi versi contraddittoria, \u00e8 difficilmente traducibile, \"speed\" significa \"velocit\u00e0\", \"deliberate\" significa \"fatto volontariamente\" ma ha anche il significato di fatto senza fretta e con perizia. Nel complesso la frase pu\u00f2 essere resa in italiano con la locuzione \u00abspicciarsi con calma\u00bb.\nQuindi la sentenza lasciava molto tempo; la NAACP aveva sostenuto l'utilizzo del termine \"forthwith\", cio\u00e8 \u00abimmediatamente\u00bb. Tuttavia le autorit\u00e0 dovevano dimostrare che i ritardi erano necessari e che erano dovuti ai tentativi, fatti in buona fede, di mettere in opera la decisione il prima possibile. La Corte esigette comunque l'inizio in modo rapido e credibile (\"a prompt and reasonable start\") delle misure di transizione.\nBolling v. Sharpe.\nLa sentenza \"Bolling v. Sharpe\", oscurata dalla \"Brown\", riguarda un caso trattato dalla Corte nello stesso gruppo della prima che portava argomentazioni similari. L'unica differenza \u00e8 che il caso proveniva da Washington, la capitale federale, in cui l'educazione cos\u00ec come gli altri servizi dipendevano direttamente dal governo federale. La Corte emise una sentenza distinta per \"Bolling\" mentre gli altri casi furono riuniti a \"Brown\", dato che il XIV emendamento si applicava agli Stati, e non al governo federale, e non era quindi possibile ricondurlo alla clausola dell\"'equal protection\" rendendo quindi inapplicabile il ragionamento di \"Brown\" a questa vicenda. Tuttavia il V emendamento imponeva la clausola del \"due process\" al governo federale, cos\u00ec come il XIV lo imponeva agli Stati.\nNella Brown I, Warren, dopo aver deciso sulla base dell\"'equal protection\", aggiunge \u00abnon \u00e8 dunque necessario decidere se la segregazione violi anche il \"due process\" \u00bb (le corti dei paesi basati con un sistema giuridico basato sulla common law, in cui i precedenti sono obbligatori devono prestare attenzione a non pronunciarsi su questioni a cui rispondere non \u00e8 necessario per la soluzione del caso da decidere).\nIn Bolling, si spiega che la l\"'equal protection\" \u00e8 una imposizione pi\u00f9 precisa di quella del \"due process\", e che queste non sono interscambiabili. Tuttavia \u00abla segregazione non risponde ad alcun obiettivo governativo legittimo, e dunque, impone ai bambini neri di Washington una restrizione che costituisce una privazione arbitraria della libert\u00e0 in violazione della clausola del \"due process\" \u00bb. Infine: \u00abvista la nostra decisione di proibire agli Stati di conservare la segregazione nel loro sistema educativo, sarebbe impensabile che la Costituzione domandi meno al governo federale. \u00bb.\nUna decisione politica.\nLe due sentenze sono inusuali nella loro forma. Quella del 1954, la pi\u00f9 importante, si distingue dalla prassi per la sua estrema concisione, anche se si tratta di una decisione di un'importanza estrema. Pi\u00f9 inusuale ancora la scarsezza di riferimenti tanto alla costituzione, quanto a dei precedenti: se Warren sottolinea che \"Plessy\" \u00e8 una interpretazione tardiva del XIV emendamento e ricorda che la giurisprudenza recente della corte va nel senso della decisione presa in \"Brown\" e che la corte non aveva mai formalmente deciso dell'applicabilit\u00e0 della dottrina \"separate but equal\" nell'ambito dell'insegnamento, si guarda dal rimettere in discussione formalmente \"Plessy\".\nLa decisione si fonda, senza dettagliarlo, su un argomento di psicologia, che potrebbe sembrare essere pi\u00f9 tipico per le argomentazioni di un legislatore che di quelle di un giudice. Per questo motivo presta il fianco ad essere criticata come una decisione non ben fondata e basata pi\u00f9 sulle preferenze politiche dei giudici che su un'analisi giuridica. Non che le argomentazioni giuridiche mancassero necessariamente: apparivano gi\u00e0 nell'opinione dissenziente in \"Plessy\" del giudice Harlan, e in quella di Warding in Carolina del Sud e furono successivamente ampiamente sviluppate dalla Corte in seguito. Ma la corte scelse, in questo caso, di limitare strettamente la sua decisione all'ambito scolastico.\nInoltre, la stessa decise, contro ogni precedente, di non ordinare un rimedio immediato ma progressivo alla violazione dei diritti costituzionali, in una concessione alle necessit\u00e0 pratiche, ma anche all'opinione pubblica: nessuno, dopo la pubblicazione della decisione, doveva sbagliarsi sull'intenzione della corte di mettere fine alla segregazione. Redigendo una decisione corta, che la stampa avrebbe potuto riprendere integralmente, e eliminando tutta la complessit\u00e0 giuridica dal testo, la Corte gli dona, almeno secondo quanto dichiarato dallo stesso Warren in seguito, la pi\u00f9 grande eco possibile. Ma questa decisione parziale, senza che un principio costituzionale fosse chiaramente enunciato, tradusse anche la presa in considerazione dei limiti politici del potere della Corte.\nIl seguito.\nLe prime reazioni.\nQuando fu annunciata, la decisione fu salutata dai grandi giornali della costa orientale, come il \"New York Times\" o il \"Washington Post\". L'accoglienza nel paese fu in generale favorevole, la decisione fu accolta positivamente anche negli Stati che praticavano una segregazione limitata, come il Kansas. \nIl movimento per i diritti civili.\nIl Movimento per i diritti civili, animato da personalit\u00e0 come Martin Luther King, nacque dopo il caso Brown, con il Boicottaggio dei bus a Montgomery a partire dal 1\u00ba dicembre 1955. \u00c8 difficile separare i contributi dei movimenti e dei giudici nella desegregazione. Senza dubbio il movimento sarebbe nato senza la sentenza Brown, e Brown e le altre sentenze sono il prodotto degli atti dei militanti e della paziente strategia della NAACP: prima della sentenza Brown e dopo molti anni, serviva molto coraggio a uno studente nero per reclamare in tribunale il suo diritto all'ammissione in una scuola riservata ai bianchi e quindi recarvisi. \u00c8 tuttavia certo che il sostegno dei tribunali federali aiut\u00f2 il movimento per i diritti civili, anche se i tribunali federali non erano accessibili se non dopo una lunga procedura, che passava prima per i tribunali locali, spesso ostili. L'azione dei tribunali federali e il movimento per i diritti civili, molto partecipato, e non violento ma sovente combattuto con la violenza, spinsero il Congresso a reagire, e a modificare la legislazione.\nI diritti civili garantiti per legge.\nNel 1957, dopo la crisi di Little Rock, il dipartimento della giustizia prese l'iniziativa di presentare un nuovo progetto di legge sui diritti civili (\"Civil Rights Act\"), per la prima volta dal 1875. L'iniziativa fu pensata per conquistare il voto dei neri, ma era poco ambiziosa, e fu ridotta dal Senato a una legislazione di portata solamente simbolica. Fu solo durante la presidenza, e con l'impulso determinante di Johnson che fu votato il Civil Rights Act del 1964 che rese illegale in sostanza ogni forma di discriminazione razziale, non solamente da parte degli organismi pubblici, federali o locali, ma anche nelle relazioni commerciali e nel lavoro. I poteri costituzionali del Congresso furono utilizzati fino ai loro limiti per votare questa legge, non solamente il potere di applicazione del XIV emendamento ma anche quello della regolazione del commercio interstatale furono interpretati nella maniera pi\u00f9 ampia.\nLa Corte suprema ne conferm\u00f2 i principi nella sentenza Heart of Atlanta Motel v. United States, nel dicembre 1964. Il governo federale, condizionando il versamento delle sovvenzioni, si sostitu\u00ec parzialmente ai giudici federali, per natura lenti, nel proseguire la desegregazione nelle scuole. Le disposizioni sui diritti civili furono completate nel 1965 dal \"Voting Rights Act\" (legge sul diritto di voto) che diede ai neri del sud la possibilit\u00e0 reale di votare, come imposto dal XV emendamento.\nDesegregazione effettiva o integrazione forzata?\nLa questione della mescolanza razziale nelle scuole si prolung\u00f2 fino alla met\u00e0 degli anni settanta. Si era stabilito il principio che le leggi che imponevano la segregazione dovevano scomparire, cos\u00ec come tutte le politiche destinate a favorirla, ma una volta che le leggi furono abrogate e le politiche sostituite mancava ancora un'efficace azione per rimediare agli effetti della segregazione stessa. A quel punto la segregazione di fatto, pi\u00f9 sociale che razziale ma che produceva agli stessi effetti, favoriva la persistenza di scuole monorazziali. L\u00e0 dove la segregazione era stata imposta nel passato, le autorit\u00e0 dovevano ora assicurare la mescolanza. \u00c8 ci\u00f2 che richiama fermamente la Corte nel 1969 in Green v. County School Board: il piano adottato dalle autorit\u00e0, che lascia la scelta ai genitori della scuola del figlio \u00e8 \u00abintollerabile\u00bb: infatti la decisione Brown II conferisce non ai genitori, ma alle autorit\u00e0, la responsabilit\u00e0 di smantellare la segregazione.\nRiprendendo le parole di Brown II \u00ab \u00e8 troppo tardi per affrettarsi lentamente\u00bb \"(Time for mere deliberate speed has run out)\", il giudice Black concluse per la Corte \u00abOggi la responsabilit\u00e0 della commissione \u00e8 di proporre un piano che ha delle possibilit\u00e0 ragionevoli di successo, e delle possibilit\u00e0 ragionevoli di successo ora\u00bb. Nel 1971, con la sentenza Swann v. Charlotte Mecklenburg County Board of Education, la corte accetta, l\u00e0 dove la segregazione \u00e8 esistita, il principio delle quote razziali e del \u00abbusing\u00bb, l'organizzazione dei trasporti per gli alunni verso la scuola e alla quale sono stati iscritti per rispettare le quote. La questione perse nel frattempo poco a poco la sua importanza, anche se, ancora oggi, alcuni tribunali giudicano casi legati alla desegregazione.\nAffirmative action.\nUn'altra questione \u00e8 venuta in primo piano, quella della discriminazione positiva (\"affirmative action\") politica che condusse molte universit\u00e0 a favorire in varie maniere l'ammissione di studenti appartenenti alla minoranze (afroamericani, donne). Alcuni studenti, scartati, contestarono queste politiche e la Corte ammise che si trattava di discriminazione, invalidando tutto il sistema che stabiliva quote o che accordava benefici troppo forti (University of California Regents v. Bakke, 1978).\nMa nella stessa sentenza la Corte riconobbe che la diversificazione della popolazione studentesca era un obbiettivo legittimo, anche perch\u00e9 contribuiva a fornire una formazione migliore. La Corte lasci\u00f2 quindi la possibilit\u00e0, sotto la stretta sorveglianza dei tribunali, a un sistema che poteva prendere in conto l'appartenenza a una minoranza, fra gli altri criteri destinati ad assicurare la variet\u00e0, ma questa non si poteva intendere esclusivamente come diversit\u00e0 razziale. Nel 2003 un sistema del genere, quello della facolt\u00e0 di diritto del Michigan, fu, per la prima volta, accettato esplicitamente dalla Corte in Gr\u00fctter v. Bollinger."}
{"id": "1747283", "revid": "125049768", "url": "https://it.wikipedia.org/wiki?curid=1747283", "title": "Tiziana Ferrario", "text": "In forze al TG1 fin dai primi anni ottanta, \u00e8 stata una delle principali \"anchorwomen\" del telegiornale avendone condotto per lungo tempo le principali edizioni, quella delle 13:30 e quella delle 20. Inviata di politica estera ha documentato crisi umanitarie e internazionali, dall'Afghanistan, al Medio Oriente, all'Iraq, al Sud-est asiatico, all'Africa tra il nord Uganda e il Darfur, agli Stati Uniti.\n\u00c8 stata nominata Cavaliere dell'Ordine al merito della Repubblica Italiana nel 2003 dal Presidente della Repubblica Carlo Azeglio Ciampi, per il suo impegno civile come giornalista inviata in aree di guerra.\nBiografia.\nSi accost\u00f2 al giornalismo giovanissima lavorando per l'emittente privata Telemilano (la futura Canale 5). Nel 1979 fu assunta alla RAI come praticante, lavorando come inviata per radio e televisione, conducendo l'edizione regionale lombarda del TG3. Nel 1980 \u00e8 diventata giornalista professionista. Si \u00e8 trasferita a Roma dal 1982 per condurre la nuova edizione serale del TG1 delle 22.30, prima donna ad andare in onda in orario serale in un telegiornale di Rai Uno (La prima giornalista donna a condurre un TG serale in Rai \u00e8 stata Piera Rolandi del TG2).\nNel 1987 ide\u00f2 uno spazio per RaiUno all'interno del nuovo contenitore \"Italia sera\", che trattava di problematiche inerenti al lavoro, in particolare i giovani e le nuove professioni, in collaborazione con l'Universit\u00e0 Bocconi e i Ministeri del Lavoro e dell'Istruzione. Nel 1988 partecip\u00f2 all'ideazione della nuova fascia di informazione del mattino, \"Unomattina\", conducendo il telegiornale presentato al suo interno e proseguendo la sua attivit\u00e0 con la rubrica sui giovani e le nuove professioni. Nel 1993 \u00e8 passata alla conduzione del TG1 delle 13:30, svolgendo sino al 1996 il ruolo di vicecaporedattore in cronaca, durante Tangentopoli.\n\u00c8 sua l'ideazione, nel 1997, del \"TG ragazzi\" (poi \"GT Ragazzi\"), programma di informazione per adolescenti, di cui si occup\u00f2 sino al 2000. Per questa iniziativa ha ottenuto, per due anni di seguito (1998-1999), il Telegatto, insieme ad altri prestigiosi riconoscimenti per il costante impegno nella difesa dei diritti dei minori. Dal 2000 ha ripreso il lavoro da inviata, alternando la conduzione in studio del tg delle 13:30 al ruolo di inviata speciale in particolar modo in Pakistan e in Afghanistan, all'indomani degli attentati dell'11 settembre.\nIl 7 novembre 2003 il presidente Carlo Azeglio Ciampi le consegn\u00f2 le insegne di Cavaliere dell'Ordine al Merito della Repubblica Italiana per l'impegno civile come giornalista inviata in aree di guerra. Nel giugno 2006 ha pubblicato il suo libro \"Il Vento di Kabul\". Nel 2007 \u00e8 passata alla conduzione della principale edizione del TG1, alle 20, continuando a ricoprire il ruolo di inviata. Nel giugno 2009 \u00e8 stata in Iran durante le sanguinose proteste a Teheran scatenatesi dopo la rielezione del presidente Ahmadinejad.\nA marzo 2010 fu rimossa dall'incarico di conduttrice del TG1 per essersi opposta alla linea editoriale del direttore Augusto Minzolini, artefice, a suo dire, di un tg troppo schierato con l'allora governo Berlusconi e con troppe omissioni sulle inchieste che riguardavano il premier. I comitati di redazione di TG2, TG3 e Rai News condannarono la rimozione \"senza adeguate motivazioni professionali e senza offrire una collocazione adeguata all'importanza e alla centralit\u00e0 del ruolo che svolgeva\". La sua rimozione scaten\u00f2 polemiche: i consiglieri di minoranza del CdA Rai parlarono di \u00abepurazione\u00bb, ma il direttore Augusto Minzolini afferm\u00f2 che la decisione era stata presa molto tempo prima, con l'obiettivo di \u00abmettere volti nuovi\u00bb.\nFerrario ricorse alla magistratura che la reintegr\u00f2 con due ordinanze, la prima il 29 dicembre 2010 e la seconda il 7 marzo 2011. Il 15 dicembre 2015 il giudice penale condann\u00f2 l'ex direttore del Tg1 e, all'epoca dei fatti, senatore di Forza Italia Augusto Minzolini a 4 mesi di reclusione per abuso d'ufficio. Secondo l'accusa la rimozione della conduttrice sarebbe stata la conseguenza di una vendetta. La condanna fu confermata il 17 novembre 2017 dalla Corte d'Appello di Roma ma il 12 febbraio 2019 la Corte di Cassazione ha dichiaro prescritto il reato, rimandando alla Corte d'Appello la valutazione degli aspetti civili del reato.\nIn seguito ha lavorato come corrispondente da New York.\nNel novembre 2018, Tiziana Ferrario lasci\u00f2 la Rai dopo quasi quarant'anni. Continua il suo lavoro da libera professionista impegnandosi nella difesa dei diritti delle donne."}
{"id": "1747292", "revid": "339392", "url": "https://it.wikipedia.org/wiki?curid=1747292", "title": "Aeroporto BEN GURION INTERNATIONAL", "text": ""}
{"id": "1747299", "revid": "455046", "url": "https://it.wikipedia.org/wiki?curid=1747299", "title": "Agenzia esecutiva per l'istruzione e la cultura", "text": "L'Agenzia esecutiva per l'istruzione e la cultura (EACEA), prima del 1\u00b0 aprile 2021 Agenzia esecutiva per l'istruzione, gli audiovisivi e la cultura, \u00e8 un'agenzia dell'Unione europea istituita il 1\u00ba gennaio 2006 per gestire i programmi dell'Unione europea in materia d'istruzione, cultura e nel campo audiovisivo. Dipende direttamente dalla Commissione europea. Il ruolo attribuito all'Agenzia riguarda tutti gli aspetti legati alla corretta gestione dei finanziamenti stanziati per i diversi programmi comunitari posti sotto la sua giurisdizione. Tra questi:"}
{"id": "1747306", "revid": "204012", "url": "https://it.wikipedia.org/wiki?curid=1747306", "title": "Encefalopatia di Lyme", "text": ""}
{"id": "1747307", "revid": "2048388", "url": "https://it.wikipedia.org/wiki?curid=1747307", "title": "Serie B1 2005-2006 (pallavolo maschile)", "text": "La Serie B1 2005-2006 si \u00e8 svolta dal 15 ottobre 2005 al 10 giugno 2006: al torneo hanno partecipato cinquantasei squadre di club italiane.\nRegolamento.\nFormula.\nLe squadre, divise in quattro gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular seson\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:"}
{"id": "1747316", "revid": "123231888", "url": "https://it.wikipedia.org/wiki?curid=1747316", "title": "Charles Vane", "text": "Fu uno dei principali leader della Repubblica dei pirati di Nassau sull'isola di New Providence. L'imbarcazione sulla quale Vane compiva le sue scorribande era un brigantino denominato \"Ranger\".\nBiografia.\nCarriera pirata.\nLa sua carriera nella pirateria inizi\u00f2 sotto il comando di Henry Jennings, partecipando all'attacco di quest'ultimo all'accampamento dei sopravvissuti della flotta spagnola del tesoro del 1715 in Florida, naufragati qualche mese prima a causa di un uragano. I pirati fecero incetta di circa 87.500 sterline di oro e argento.\nVane divenne capitano di una propria nave nell'estate del 1717, iniziando a saccheggiare i galeoni spagnoli. Della ciurma di Charles Vane facevano parte anche due pirati che in seguito sarebbero divenuti dei famigerati capitani pirata: Jack Rackham e Edward England. Per la fine del 1717 Charles Vane era uno dei maggiori leader della Repubblica dei pirati di Nassau, sull'isola di New Providence.\nNel 1718 Re Giorgio I di Gran Bretagna decise di offrire un'amnistia generale a tutti i pirati a patto che smettessero di saccheggiare citt\u00e0 e navi. Molti pirati, tra cui anche Henry Jennings, accettarono il perdono ma Vane si oppose guidando coloro che si erano rifiutati di arrendersi. Il 23 febbraio il capitano Vincent Pearse arriv\u00f2 a Nassau a bordo della HMS \"Phoenix\" per costringere i pirati ad arrendersi. Charles Vane venne catturato con il suo brigantino, la \"Lark\". Benjamin Hornigold e Thomas Nichols convinsero Pearse a rilasciare Vane come dimostrazione di clemenza. Una volta liberato, Charles Vane accett\u00f2 quindi il perdono del re. Tuttavia, il 21 marzo Vane e i suoi uomini (inclusi Jack Rackham ed Edward England) ripresero la vita della pirateria catturando uno sloop giamaicano. Vane lasci\u00f2 Nassau il 4 aprile; quattro giorni dopo anche Pearse lasci\u00f2 l'isola e Nassau ritorn\u00f2 nuovamente sotto il controllo dei pirati. \nDopo aver lasciato Nassau, Vane attacc\u00f2 diverse navi nelle acque delle Bahamas. Ben presto si procur\u00f2 la reputazione di essere uno dei pi\u00f9 feroci pirati dell'epoca, ricorrendo a volte anche alla tortura dei suoi prigionieri. In questo periodo, inoltre, Charles Vane ribattezz\u00f2 la \"Lark\" con il nome \"Ranger\". \nVane era di nuovo a Nassau il 22 luglio 1718 quando il nuovo Governatore di New Providence Woodes Rogers arriv\u00f2 per estendere il perdono ai pirati e prendere il controllo dell'isola una volta per tutte. Rogers fece un blocco navale con la sua flotta per impedire a Charles Vane e ai suoi pirati di uscire dal porto di Nassau, ma proprio quella notte Vane riusc\u00ec a eludere il blocco navale con uno stratagemma: diede fuoco ad una nave francese da lui catturata e la invi\u00f2 verso la flotta di Rogers, sperando di danneggiare quante pi\u00f9 navi possibili per costringere Rogers a ritirarsi. Esattamente secondo il piano di Vane, le navi di Rogers furono costrette a spostarsi, creando cos\u00ec un varco che permise ai pirati di fuggire dal porto. \nVane continu\u00f2 a praticare la pirateria per i successivi mesi. Woodes Rogers mand\u00f2 il colonnello William Rhett a catturarlo. Nel frattempo lui aveva dato una delle sue navi a un certo Yeats, membro dell'equipaggio e gli aveva dato il compito di depredare le navi al largo del porto di Charleston. Una notte per\u00f2 Yeats fugg\u00ec a Charleston e cedette al perdono del Governatore. \nCharles Vane fece ritorno a Nassau nel settembre del 1718, minacciando di riprendersi l'isola. In seguito Vane pass\u00f2 una settimana con il famoso pirata Barbanera e insieme praticarono qualsiasi forma di pirateria. Dopodich\u00e9 salp\u00f2 di nuovo ma il colonnello Rhett gli stava dando ancora la caccia. Il 23 novembre 1718, quando Charles Vane si rifiut\u00f2 di attaccare una fregata francese, la ciurma, vedendo questo come un atto di codardia, si ammutin\u00f2 e nomin\u00f2 Jack Rackham come capitano. A Vane fu comunque concesso il comando di uno sloop con gli uomini a lui fedeli. \nCattura e morte.\nNel febbraio 1719 la nave di Charles Vane naufrag\u00f2 in un violento uragano al largo delle coste dell'Honduras. Vane e i sopravvissuti della sua ciurma si salvarono su un isolotto disabitato. Vennero tratti in salvo da una nave di passaggio ma Vane fu riconosciuto e portato a Port Royal, in Giamaica, dove fu impiccato insieme al suo equipaggio il 29 marzo 1721."}
{"id": "1747318", "revid": "339392", "url": "https://it.wikipedia.org/wiki?curid=1747318", "title": "Ben Gurion International Airport", "text": ""}
{"id": "1747323", "revid": "204012", "url": "https://it.wikipedia.org/wiki?curid=1747323", "title": "Lesione da decubito", "text": ""}
{"id": "1747325", "revid": "2120072", "url": "https://it.wikipedia.org/wiki?curid=1747325", "title": "Real TV", "text": "Real TV (o RTV) noto anche come Road Television \u00e8 stato un programma televisivo italiano.\nIl programma.\nIl programma trasmetteva filmati amatoriali che ritraevano situazioni reali particolarmente drammatiche o tali da suscitare forte suspense ed \u00e8 stato ribattezzato \"La tv della realt\u00e0\". Nel corso degli anni le immagini sono state commentate da Tony Severo e da Gianluca Iacono.\nEdizioni e conduttori.\nIl programma and\u00f2 in onda su Italia 1 in varie edizioni con vari conduttori:"}
{"id": "1747326", "revid": "204012", "url": "https://it.wikipedia.org/wiki?curid=1747326", "title": "Ulcera da decubito", "text": ""}
{"id": "1747332", "revid": "23671", "url": "https://it.wikipedia.org/wiki?curid=1747332", "title": "Supermarkets Italiani Spa", "text": ""}
{"id": "1747333", "revid": "767487", "url": "https://it.wikipedia.org/wiki?curid=1747333", "title": "Tabla Beat Science", "text": "I Tabla Beat Science sono un gruppo di produttori e musicisti riuniti nel 1999 da Zakir Hussain e Bill Laswell ed attivi nel campo della musica etno-elettronica. Il collettivo, nato negli Stati Uniti, unisce principalmente musicisti di origine asiatica tra i quali Talvin Singh, Trilok Gurtu e Karsh Kale.\nLo stile dei Tabla Beat Science (che prendono il nome dalla tabla, strumento tradizionale indiano) unisce percussioni, musica tradizionale indiana, ambient, drum and bass e musica elettronica."}
{"id": "1747335", "revid": "115533", "url": "https://it.wikipedia.org/wiki?curid=1747335", "title": "Henri Gratien Conte di Bertrand", "text": ""}
{"id": "1747341", "revid": "76963", "url": "https://it.wikipedia.org/wiki?curid=1747341", "title": "Sabrina Lloyd", "text": "\u00c8 nota per il ruolo di Terry Lake nel telefilm \"Numb3rs\" e di Wade Wells ne \"I viaggiatori\".\nLavora sia per il cinema che per la televisione."}
{"id": "1747342", "revid": "1197143", "url": "https://it.wikipedia.org/wiki?curid=1747342", "title": "Constant van Crombrugghe", "text": "Nel 1830 venne eletto deputato al Congresso Nazionale del neonato Stato belga che elabor\u00f2 la costituzione del 7 febbraio 1831."}
{"id": "1747343", "revid": "110157", "url": "https://it.wikipedia.org/wiki?curid=1747343", "title": "LAME", "text": "LAME \u00e8 un software open source usato per codificare file audio in formato MP3. Il nome \"LAME\" \u00e8 l'acronimo ricorsivo di \"LAME Ain't an MP3 Encoder\" (letteralmente \"LAME non \u00e8 un encoder MP3\"), riferito alla sua meno recente storia quando non era ancora un encoder ma solo una serie di patch.\nNome.\nUn tempo, LAME era semplicemente una serie di patch sul codice di dimostrazione delle norme ISO, distribuite separatamente. Per questa ragione non era un encoder per intero. Il codice ISO aveva una licenza restrittiva, ma era disponibile gratuitamente.\nNel maggio del 2000 il \"LAME project\" reimplement\u00f2 l'ultima parte di codice sorgente ISO, e cos\u00ec LAME fu completamente implementato come compilatore. Le recenti versioni del software non dipendono pi\u00f9 dal codice sorgente ISO.\nDi recente le release di LAME non sono pi\u00f9 delle patch del codice ISO, LAME \u00e8 ora un MP3 encoder per intero, ma il nome originale \u00e8 rimasto.\nStoria e sviluppo.\nLo sviluppo di LAME ebbe inizio attorno al 1998. Mike Cheng inizi\u00f2 a scrivere il codice come serie di modifiche contro le sorgenti encoder \"8hz-MP3\". Venne creato cos\u00ec LAME 1.0.\nDopo alcune obiezioni sulla qualit\u00e0 sollevate da alcuni utenti, decise di iniziare di nuovo dal codice base sul codice sorgente \"dist10\". Il suo scopo era solo quello di velocizzare i sorgenti dist10, e lasciare intatta la sua qualit\u00e0. Il piccolo progetto prese un'altra strada e inizi\u00f2 a diventare un'alternativa alla sorgente di riferimento. Nacque Lame 2.0 che presto si trasform\u00f2 da progetto a progetto in team.\nMike Cheng infine lasci\u00f2 la leadership del progetto e inizi\u00f2 a lavorare su tooLAME (un encoder MP2). Mark Taylor prese la leadership e cerc\u00f2 di aumentare sempre la qualit\u00e0 in rapporto alla velocit\u00e0, e venne distribuita la versione 3.0 che incluse gpsycho, un nuovo modello di psicoacustica che svilupp\u00f2. Questo passaggio segn\u00f2 l'inizio di un rinnovamento verso la qualit\u00e0.\nDiritto e questioni legali.\nCome tutti gli encoder MP3, LAME implementa alcune tecnologie coperte da brevetto di propriet\u00e0 della Fraunhofer society ed altre entit\u00e0. Gli sviluppatori di LAME non sono sottoposti alle licenze delle tecnologie brevettate. Distribuire il codice binario di Lame, le sue librerie o programmi derivati da LAME negli stati che riconoscono questi brevetti pu\u00f2 essere considerato reato.\nIl codice stesso di LAME dovrebbe essere considerato come una descrizione di un encoder MP3, perci\u00f2 non infrange nessuna licenza di per s\u00e9. Allo stesso modo, gli sviluppatori consigliano di ottenere una licenza d'uso per le tecnologie che LAME implementa."}
{"id": "1747344", "revid": "1305772", "url": "https://it.wikipedia.org/wiki?curid=1747344", "title": "Jigsaw", "text": ""}
{"id": "1747357", "revid": "767487", "url": "https://it.wikipedia.org/wiki?curid=1747357", "title": "The Linux Documentation Project", "text": "The Linux Documentation Project (TLDP) \u00e8 un progetto su base volontaria per la redazione della documentazione riguardante i sistemi Linux-based. La documentazione delle funzionalit\u00e0, qualunque esse siano (basso livello o alto livello), non viene scritta in maniera casuale, ma segue un paradigma ben preciso definito nell'TLDP. Il coordinatore generale del progetto \u00e8 Greg Hankins.\nIn Italia L'ILDP si propone di aiutare la diffusione di GNU/Linux e del software libero tramite la produzione di documentazione, direttamente in lingua italiana o traducendola da altre lingue."}
{"id": "1747358", "revid": "15788835", "url": "https://it.wikipedia.org/wiki?curid=1747358", "title": "Tubeke", "text": ""}
{"id": "1747361", "revid": "15788848", "url": "https://it.wikipedia.org/wiki?curid=1747361", "title": "Genepi\u00ebn", "text": ""}
{"id": "1747362", "revid": "15788852", "url": "https://it.wikipedia.org/wiki?curid=1747362", "title": "Nijvel", "text": ""}
{"id": "1747363", "revid": "46291", "url": "https://it.wikipedia.org/wiki?curid=1747363", "title": "Leucojum", "text": "Leucojum \u00e8 un genere di piante spermatofite monocotiledoni appartenenti alla famiglia delle Amarillidacee, dall'aspetto di piccole erbacee perenni con bulbo tunicato, comunemente note come campanelle.\nEtimologia.\nIl nome del genere (\u201cleucojum\u201d) deriva da due parole greche: \u201cleuk\u00f2s\u201d = bianco e \u201cion\u201d = viola. Probabilmente si fa riferimento sia al colore bianco del fiore che alla sua delicata fragranza.\nDescrizione.\nLa forma biologica di questo genere \u00e8 geofita bulbosa (G bulb): sono piante provviste di bulbo (\u00e8 l'organo perennante) dal quale, ad ogni nuova stagione, nascono foglie e fiori.\nInoltre la forma di crescita delle piante di questo genere \u00e8 cespitosa-bulbosa: il bulbo annualmente ingrossandosi forma, alla periferia dello stesso, nuovi bulbilli di rinnovazione disfacendosi naturalmente di quelli vecchi.\nRadici.\nLe radici sono quasi sempre fascicolate.\nFoglie.\nLe foglie, tutte basali, sono poco numerose. A volte sono strette e lineari, altre si presentano in forma di lacinie filiformi. In alcune specie le foglie sono ben sviluppate al momento della fioritura (\"L. vernum\" e \"L. aestivum\"), in altre appena pronunciate per poi svilupparsi in seguito a fioritura compiuta.\nFiori.\nI fiori sono riuniti in infiorescenze pauciflore ad ombrella . Alcune specie possono avere un unico fiore per fusto. I fiori sono pedicellati (piccolo peduncolo) e penduli. Caratteristica \u00e8 la presenza di una spata univalve che sovrasta l'infiorescenza stessa.\nI fiori di questo genere, come frequentemente accade nella classe delle monocotiledoni (liliopsida), non hanno un calice e una corolla distinti, per cui il perianzio prende il nome di perigonio, e i sepali-petali del calice-corolla, si chiamano tepali, inoltre essendo di aspetto pi\u00f9 corollino che calicino si chiamano precisamente \u201ctepali petaloidi\u201d.\nI fiori sono ermafroditi, attinomorfi, pentaciclici (a 5 verticilli). Il colore dei fiori generalmente \u00e8 bianco con sfumature al verde chiaro.\nFrutti.\nIl frutto consiste in una capsula loculicida di colore verde e dalla consistenza lievemente carnosa.\nBiologia.\nSi riproduce per impollinazione anemofila, ma anche entomofila (impollinazione incrociata o allogamia) da parte di diversi insetti, soprattutto imenotteri.\nDistribuzione e habitat.\nLe specie del genere \"Leucojum\" sono proprie della regione mediterranea. Da qui poi, con adattamenti biologici vari, si estendono all'Europa centrale e all'Asia occidentale, sino all'Iran.\nTassonomia.\nLa classificazione di questo gruppo di piante ha subito alcune modifiche nel corso del tempo. Questo \u00e8 causato dal fatto che la famiglia delle Amaryllidaceae \u00e8 strettamente imparentata con quella delle Liliaceae. Infatti secondo il Sistema Cronquist (degli anni '80) queste piante facevano parte di quest'ultima famiglia (e quindi all'ordine delle Liliales): il Sistema Cronquist non contempla una famiglia di nome Amaryllidaceae, nonostante nelle classificazioni ancora pi\u00f9 vecchie (vedi Adolf Engler) tale famiglia avesse una sua collocazione ben precisa.\nRecenti studi filogenetici (vedi la moderna classificazione APG) hanno dimostrato che le Liliaceae sono un gruppo parafiletico per cui molti generi sono stati attribuiti ad altre famiglie e quindi il genere \"Leucojum\" \u00e8 rientrato nella famiglia Amaryllidaceae e nell'ordine Asparagales.\nInoltre il genere \"Leucojum\" appartiene, secondo il botanico e tassonomista inglese John Hutchinson (1884-1972), alla trib\u00f9 delle Galantheae.\nIl genere comprende attualmente due sole specie:\nUsi.\nFarmacia.\nLe specie del genere \"Leucojum\" sono velenose in quanto contengono (specialmente le radici e le foglie) gli alcaloidi galantamina e licorina (possono provocare vomito, capogiri, brividi, ma anche avvelenamento di una certa gravit\u00e0). \u00c8 da evitare quindi l'uso domestico sia in cucina che come \u201cfarmacia popolare\u201d.\nGiardinaggio.\nI \"Leucojum\" vengono usati nella formazione di giardini rocciosi, di muri fioriti, di bordure e macchie.Gi\u00e0 nel 1596 la specie \"L. vernum\" era coltivata nei giardini inglesi. \n\"L. aestivum\" tra i giardinieri \u00e8 pi\u00f9 conosciuta come \"L. pulchellum\", che in realt\u00e0 \u00e8 una variet\u00e0 di \"L. aestivum\".\nLa moltiplicazione avviene per separazione dei bulbilli (a preferenza in autunno)."}
{"id": "1747367", "revid": "486946", "url": "https://it.wikipedia.org/wiki?curid=1747367", "title": "Super Sidekicks 3 - La prossima gloria", "text": ""}
{"id": "1747368", "revid": "486946", "url": "https://it.wikipedia.org/wiki?curid=1747368", "title": "Super Sidekicks 3", "text": ""}
{"id": "1747378", "revid": "729019", "url": "https://it.wikipedia.org/wiki?curid=1747378", "title": "Mura di Montemassi", "text": "Le mura di Montemassi costituiscono il sistema difensivo di Montemassi, frazione del comune di Roccastrada.\nStoria.\nUna prima cinta muraria fu costruita verso l'anno Mille, a protezione del borgo castellano in fase di sviluppo; nel corso del tempo, il sistema difensivo venne ulteriormente rafforzato.\nTuttavia, nel 1260 prima e nel 1328 poi, le truppe Senesi assediarono Montemassi, riuscendo a superare le insidie dell'imponente sistema difensivo; un pi\u00f9 grave danneggiamento delle mura si verific\u00f2 nei primi anni del XV secolo durante l'ennesima rivolta locale contro il dominio di Siena.\nIn epoca rinascimentale furono ristrutturate le parti della cerchia muraria precedentemente distrutte, rendendo nuovamente integro il sistema difensivo del centro.\nDurante i secoli successivi, furono effettuati vari interventi di modifica e ristrutturazione alla cinta muraria, fino a farle assumere l'aspetto attuale.\nDescrizione.\nLe mura di Montemassi delimitano quasi interamente il borgo che si sviluppa poco a valle dell'imponente castello di Montemassi.\nLa cinta muraria ha origine dall'area sommitale del poggio, sulla quale sorge il castello, dalle cui pareti esterne hanno inizio due distinti tratti di cortine murarie rivestite in pietra, che scendono verso il basso su lati opposti fino a racchiudere interamente il borgo di Montemassi: le due cortine murarie si ricongiungono nella parte inferiore, ove si apre l'unica porta di accesso, ad arco tondo.\nLe mura presentano alcuni tratti a vista ed altri addossati alle pareti esterne di edifici del centro."}
{"id": "1747381", "revid": "164710", "url": "https://it.wikipedia.org/wiki?curid=1747381", "title": "Stazione di Morosolo Casciago", "text": ""}
{"id": "1747382", "revid": "486946", "url": "https://it.wikipedia.org/wiki?curid=1747382", "title": "Tokuten Ou 3 - Eikoue no Michi", "text": ""}
{"id": "1747388", "revid": "767487", "url": "https://it.wikipedia.org/wiki?curid=1747388", "title": "Beauvechain", "text": "Beauvechain (in olandese \"Bevekom\") \u00e8 un comune belga di 6.596 abitanti, situato nella provincia vallona del Brabante Vallone."}
{"id": "1747391", "revid": "15789090", "url": "https://it.wikipedia.org/wiki?curid=1747391", "title": "Bevekom", "text": ""}
{"id": "1747400", "revid": "161374", "url": "https://it.wikipedia.org/wiki?curid=1747400", "title": "Societ\u00e0 Industrie Siderurgiche Meccaniche e Affini", "text": ""}
{"id": "1747408", "revid": "115533", "url": "https://it.wikipedia.org/wiki?curid=1747408", "title": "Henri Gratien Bertrand", "text": ""}
{"id": "1747418", "revid": "767487", "url": "https://it.wikipedia.org/wiki?curid=1747418", "title": "Agenzia esecutiva per la salute e i consumatori", "text": "L'Agenzia esecutiva per la sanit\u00e0 pubblica (PHEA) \u00e8 stata istituita nel 2005 per migliorare l'attuazione del programma comunitario sulla sanit\u00e0 pubblica. \u00c8 un'agenzia dell'Unione europea temporanea, avrebbe dovuto rimanere operativa fino alla fine del 2010 ma nel 2008, il mandato dell'Agenzia \u00e8 stato prolungato fino al 31 dicembre 2015 ed esteso anche agli interventi nel settore della tutela dei consumatori e della formazione per una maggiore sicurezza degli alimenti. Riferisce alla Direzione generale della Salute e tutela dei consumatori. La sede si trova a Lussemburgo.\nDal 1\u00ba gennaio 2014 \u00e8 stata sostituita dall'Agenzia esecutiva per i consumatori, la salute e la sicurezza alimentare (CHAFEA)."}
{"id": "1747420", "revid": "156341", "url": "https://it.wikipedia.org/wiki?curid=1747420", "title": "Moretti Chieti", "text": ""}
{"id": "1747424", "revid": "53508", "url": "https://it.wikipedia.org/wiki?curid=1747424", "title": "NYMEX", "text": "Il NYMEX (New York Mercantile Exchange) \u00e8 il principale mercato mondiale per futures ed options sui prodotti energetici, come petrolio e gas naturale; su metalli preziosi, come argento, oro, palladio e platino; e su metalli industriali, come alluminio e rame.\nLe contrattazioni al NYMEX avvengono col sistema dell'\"Open Auction\", vale a dire un'asta continua effettuata dagli operatori in un luogo fisico (\"Floor\"), combinata con i pi\u00f9 avanzati sistemi telematici di contrattazione elettronica."}
{"id": "1747426", "revid": "123587915", "url": "https://it.wikipedia.org/wiki?curid=1747426", "title": "Grillz", "text": "Grillz \u00e8 l'unico singolo del rapper statunitense Nelly estratto dall'album \"Sweatsuit\". \u00c8 stato prodotto da Jermaine Dupri e vi hanno partecipato Paul Wall, Ali e Big Gipp.\nTesto.\nCome lo stesso titolo suggerisce, la canzone parla delle griglie, cio\u00e8 di quei gioielli che brillano incastonati nei denti e che sono di moda nell'hip hop.\nIl testo \u00e8 stato scritto da molti artisti, quali Beyonc\u00e9, Jermaine Dupri, Sean Garrett, Ali Jones, LRoc, Nelly, Paul Wall, Kelly Rowland, T.I. e Michelle Williams.\nAnche l'attrice Brandi Williams partecipa alla canzone, cantando un pezzo del ritornello. Tuttavia, il suo featuring non \u00e8 accreditato.\nAndamento in classifica.\nA distanza di sei settimane di debutto, \"Grillz\" ha raggiunto la posizione n.5 nella classifica \"Billboard Hot 100\"\" e la posizione n.1 dopo altre quattro settimane (quindi nel 2006, considerando che era uscita verso fine 2005), diventando cos\u00ec il quarto singolo di Nelly a raggiungere la prima posizione. Ha inoltre raggiunto la posizione n.1 nelle classifiche \"Hot Ringtones\" e \"Hot Rap Tracks\", mentre in Regno Unito ha raggiunto la posizione n.24.\nRemix.\nCi sono due remix del singolo: uno \u00e8 con Chingo Bling ed \u00e8 presente nell'album \"Dollarado 2 Texas\"; l'altro \u00e8 con Diamonique e Lil' Rob."}
{"id": "1747427", "revid": "21880", "url": "https://it.wikipedia.org/wiki?curid=1747427", "title": "Parco del Campo dei Fiori", "text": ""}
{"id": "1747434", "revid": "110157", "url": "https://it.wikipedia.org/wiki?curid=1747434", "title": "Braine-l'Alleud", "text": "Braine-l'Alleud (in olandese \"Eigenbrakel\", in vallone \"Brinne-l'-Alou\") \u00e8 un comune belga di abitanti, situato nella provincia vallona del Brabante Vallone."}
{"id": "1747435", "revid": "15789473", "url": "https://it.wikipedia.org/wiki?curid=1747435", "title": "Eigenbrakel", "text": ""}
{"id": "1747438", "revid": "220256", "url": "https://it.wikipedia.org/wiki?curid=1747438", "title": "Disabile", "text": ""}
{"id": "1747441", "revid": "767487", "url": "https://it.wikipedia.org/wiki?curid=1747441", "title": "Braine-le-Ch\u00e2teau", "text": " Braine-le-Ch\u00e2teau (in olandese \"Kasteelbrakel\", in vallone \"Brinne-Tchestea\") \u00e8 un comune belga di quasi diecimila abitanti, situato nella provincia vallona del Brabante Vallone."}
{"id": "1747442", "revid": "15789539", "url": "https://it.wikipedia.org/wiki?curid=1747442", "title": "Kasteelbrakel", "text": ""}
{"id": "1747448", "revid": "110157", "url": "https://it.wikipedia.org/wiki?curid=1747448", "title": "Chastre", "text": "Chastre (in vallone \"Tch\u00e5sse\") \u00e8 un comune belga di 6.819 abitanti, situato nella provincia vallona del Brabante Vallone."}
{"id": "1747449", "revid": "339392", "url": "https://it.wikipedia.org/wiki?curid=1747449", "title": "HMS Alverton (M1104)", "text": ""}
{"id": "1747453", "revid": "156341", "url": "https://it.wikipedia.org/wiki?curid=1747453", "title": "Rodrigo Chieti", "text": ""}
{"id": "1747455", "revid": "767487", "url": "https://it.wikipedia.org/wiki?curid=1747455", "title": "Chaumont-Gistoux", "text": "Chaumont-Gistoux (in vallone \"Tch\u00e5mont-Djistou\") \u00e8 un comune belga di 11.043 abitanti, situato nella provincia vallona del Brabante Vallone."}
{"id": "1747456", "revid": "213431", "url": "https://it.wikipedia.org/wiki?curid=1747456", "title": "Cultoon", "text": ""}
{"id": "1747459", "revid": "110157", "url": "https://it.wikipedia.org/wiki?curid=1747459", "title": "Court-Saint-\u00c9tienne", "text": "Court-Saint-\u00c9tienne (in vallone \"Co\u00fb-Sint-Stiene\") \u00e8 un comune belga di 9.547 abitanti, situato nella provincia vallona del Brabante Vallone."}
{"id": "1747467", "revid": "773636", "url": "https://it.wikipedia.org/wiki?curid=1747467", "title": "Chiesa di Santa Maria a Vezzano", "text": "La chiesa di Santa Maria a Vezzano si trova nel comune di Vicchio.\nStoria e descrizione.\nLa localit\u00e0 fu in antico della famiglia romana (gens) Vetia. \nLa prima costruzione della chiesa avvenne intorno al XII secolo. Pi\u00f9 volte rimaneggiata, ebbe importanti modifiche dopo il terremoto del 1611, ad opera di Simone Fabbrini. Dei rifacimenti si conserva memoria in una pietra scolpita all'interno dell'edificio. Il campanile fu invece innalzato nella struttura attuale nel 1777. Alcuni elementi come un cherubino scolpito e due sedili in pietra nella fiancata sinistra ne testimoniano l'antichit\u00e0. \nNell'interno si trovano alcune tele di scuola fiorentina del XVII e XVIII secolo: lAssunzione di Maria\" con gli stemmi Fabbrini e Boni, parroci benemeriti, una tela che rappresenta la \"Madonna del Rosario e\" un quadro \"con i SS.apostoli Pietro e Andrea.\" Quest'ultima opera resta a testimoniare la presenza in antico nei pressi della chiesa di due altri edifici religiosi\"', ora ridotti a ruderi o ristrutturati: la chiesa di Sant'Andrea e quella di San Pietro. Questo \u00e8 dovuto alla presenza in zona nel XIII secolo di poderi la cui propriet\u00e0 era divisa tra Badia di Moscheta, vescovo fiorentino e vescovo fiesolano.\nPietro Alessio Chini lavor\u00f2 in questa chiesa intorno al 1860 con affreschi nella canonica (ora quasi scomparsi) e alcune vetrate. La festa patronale si festeggia il 15 di Agosto."}
{"id": "1747472", "revid": "121770600", "url": "https://it.wikipedia.org/wiki?curid=1747472", "title": "Johann Hermann Schein", "text": "Insieme a Heinrich Sch\u00fctz e Samuel Scheidt fu il pi\u00f9 grande compositore tedesco della prima met\u00e0 del XVII secolo. Una sua celebre opera \u00e8 il \"Banchetto Musicale\", composto a Lipsia nel 1617, comprendente diciannove Suites per vari strumenti. Tra le altre raccolte da lui pubblicate si ricordano \"Cimbalum Sionium\", \"Israelis Br\u00fcnnlein\", \"Opella Nova I e II\" e \"Venus Kr\u00e4ntzelein\".\nBiografia.\nPrima formazione a Dresda.\nJohann Hermann Schein era il quinto figlio del pastore protestante Hieronymus Schein, originario di Dresda, e visse i primi anni a Gr\u00fcnhain, nell'Erzgebirge.\nDopo la morte del pastore, avvenuta nel 1593, la madre torn\u00f2 con il figlio nella casa dei propri genitori a Dresda, in parte perch\u00e9 la casa di Gr\u00fcnhain serviva al nuovo pastore, e in parte perch\u00e9 in quella piccola citt\u00e0 riusciva a stento a procurarsi di che vivere. A Dresda Schein pot\u00e9 sviluppare il suo talento per il canto nel coro di voci bianche della Dresdner Hofkapelle, facente parte della cantoria del principato, sotto la guida di Rogier Michael e fino al 1603 fu soprano. Dopo il cambio della voce fu mandato ad approfondire la sua formazione nella scuola regionale del principato a Pforta, dove fu ammesso il 18 maggio 1603. Qui impar\u00f2 ottimamente i fondamenti della conoscenza musicale; tuttavia torn\u00f2 a Dresda nell'aprile del 1607.\nStudi giurici e attivit\u00e0 di musicista.\nSchein era gi\u00e0 iscritto all'Universit\u00e0 di Lipsia fin dal 1603, ma non pot\u00e9 iniziare prima del 1608. Studi\u00f2 giurisprudenza e arti liberali e, in qualit\u00e0 di ex membro della cantoria del principato, riceveva una borsa di studio. Anche se aveva intrapreso seriamente lo studio del diritto (si laure\u00f2 nel 1612), il suo interesse era rivolto maggiormente a poesia e musica, e cominci\u00f2 a comporre. Nel 1609 pubblic\u00f2 la sua prima opera musicale dal titolo \"Das Venus Kr\u00e4ntzlein\" (La coroncina di Venere), brano di musica profana per cori da cinque fino a otto voci e parti strumentali.\nNel 1613 Schein divenne insegnante di musica a Wei\u00dfenfels Gottfried von Wolffersdorf, che lo aveva conosciuto a Pforta, dopo di che gli venne assegnato il ruolo di direttore musicale della famiglia. Non aveva per\u00f2 rinunciato a comporre, e infatti nel 1614 pubblic\u00f2 \"Cymbalum Sionium\", opera in forma di mottetti di carattere sacro, in latino e tedesco. Nell'autunno del 1616 Schein fu nominato successore di Sethus Calvisius come Thomaskantor della Thomasschule e direttore musicale della citt\u00e0 di Lipsia. I notevoli impegni legati al ruolo di cantore e direttore musicale della Thomasschule, che comprendevano il servizio liturgico nelle chiese di San Nicola e di San Tommaso, nonch\u00e9 l'accompagnamento di matrimoni, battesimi, funerali e manifestazioni del cittadine, indebolirono molto la sua salute.\nEt\u00e0 adulta e morte.\nA Weimar spos\u00f2 Sidonia, figlia del funzionario del principato sassone Eusebius H\u00f6sel. Tre figlie morirono in tenera et\u00e0 e Sidonia stessa mor\u00ec nel 1624 alla nascita della terza figlia; solo i due figli maschi sopravvissero al padre.\nNel 1625 spos\u00f2 Elisabetta del Perre, figlia del pittore Johann von der Perre. Dei cinque figli nati da questo matrimonio, quattro morirono nell'infanzia. Nella seconda edizione del 1645 del suo Cantionale, che Schein inizi\u00f2 a costruire a partire dal 1629, ci sono 58 brani composti dall'Autore stesso, tra i quali i canti funebri dedicati alla prima moglie e a sette dei suoi figli.\nLui stesso era spesso malato. Nonostante fosse affetto da malattie polmonari e problemi renali, continu\u00f2 a lavorare come insegnante, direttore di coro, organista e compositore. Ricorse due volte a cure nella citt\u00e0 di Karlsbad, ma senza riceverne alcun sollievo. Mor\u00ec prima ancora di compiere 45 anni. Heinrich Sch\u00fctz compose un lamento funebre in suo onore. Fu seppellito nella sua citt\u00e0 natale, nella cui chiesa di San Nicola si trova un epitaffio; davanti alla chiesa un monumento ricorda il musicista.\nOpere.\nClassificazione storica.\nSchein viene collocato nelle tre grandi \"SCH\", insieme a Samuel Scheidt (proveniente da Halle) e a Heinrich Sch\u00fctz (di Dresda), con il quale fu amico per tutta la vita: questi tre musicisti, tutti inizianti per \"SCH\", tutti provenienti dalla Germania centrale e nati in tre anni successivi (1585, 1586 e 1587) sono considerati tra i maggiori musicisti del primo barocco tedesco. Tutti e tre, pur legati alla tradizione tedesca, sono stati molto influenzati dalle esperienze musicali e poetiche italiane, che si facevano strada anche in Sassonia a partire da Venezia, passando per Vienna e Praga.\nSchein in particolare, che si era dedicato alla poesia oltre che alla musica, seppe coniugare queste due arti in mottetti, madrigali, Lieder; nella musica sacra \u00e8 da notare come la novit\u00e0 (legata alla Riforma luterana) dei testi in tedesco invece che in latino gener\u00f2 necessariamente soluzioni innovative, debitrici della musica profana che gi\u00e0 si era sviluppata nelle lingue parlate.\nIl Cantionale di Schein (la prima edizione \u00e8 del 1629) \u00e8 uno dei libri di canti pi\u00f9 importanti. Nella musica sacra composta da Schein a Lipsia \u00e8 notevole lo sviluppo della cantata a partire dall'andamento indipendente delle parti strumentali. Le opere principali son il \"Cymbalum Sionum\" (raccolta di mottetti del 1615), i concerti spirituali \"Opella nova\" (del 1618 e del 1626), la raccolta di mottetti sacri \"Israelisbr\u00fcnnlein\" (1623), che per affinit\u00e0 sono stati ingiustamente relegati nell'ombra della musica corale sacra di Heinrich Sch\u00fctz, le opere profane Waldliederlein e Venus Kr\u00e4ntzlein.\nConsiderazione dei contemporanei.\nNegli ambienti musicali dell'epoca Schein godeva di grande considerazione.\nIl suo legame con la citt\u00e0 natale e i suoi abitanti lo ispirarono a scrivere brani dedicati alla vita della gente di montagna e dei monaci, mentre i lutti che dovette affrontare lo portarono a comporre numerosi canti funebri.\nFu celebrato come Thomaskantor e come poeta per le liriche dei suoi brani (Gottfried Vopelius riprese 98 dei versi del suo Cantionale per il nuovo libro dei canti di Lipsia), ma solo la successiva generazione di compositori, come Heinrich Albert, avrebbe riconosciuto pienamente la sua importanza."}
{"id": "1747478", "revid": "1745361", "url": "https://it.wikipedia.org/wiki?curid=1747478", "title": "L\u00c9 Grainne", "text": "La L\u00c9 \"Grainne\" (CM10) fu un dragamine della classe Ton che oper\u00f2, chiamandosi HMS Oulston (M1129), con la Royal Navy e poi col Seirbh\u00eds Chabhlaigh na h\u00c9ireann. Il suo nome in gaelico \u00e8 in onore di Gr\u00e1inne, leggendaria principessa promessa in sposa a Fionn Mac Cumhail ma fuggita col guerriero Diarmuid.\nLa Oulston fu costruita dalla John I. Thornycroft &amp; Company, a Southampton, in Inghilterra. La nave venne varata il 20 luglio 1954 e dopo diciassette anni di servizio fu venduta al Seirbh\u00eds Chabhlaigh. La nave fu consegnata il 30 gennaio 1971, nella citt\u00e0 di Hythe, vicino a Southampton.\nNel 1987 fu venduta ad una societ\u00e0 spagnola per la demolizione, iniziata dopo trentatr\u00e9 anni di servizio."}
{"id": "1747480", "revid": "339392", "url": "https://it.wikipedia.org/wiki?curid=1747480", "title": "HMS Oulston", "text": ""}
{"id": "1747481", "revid": "114798416", "url": "https://it.wikipedia.org/wiki?curid=1747481", "title": "Melungeon", "text": "Melungeon \u00e8 il nome dato ad una popolazione del sud-est degli Stati Uniti, situata tra Tennessee orientale, Kentucky, Virginia e Carolina del Nord.\n\u00c8 una popolazione dalla pelle a volte scura, con lineamenti caucasoidi; alcuni individui presentano anche la plica mongolica agli occhi. Molto probabilmente discendono da colonizzatori spagnoli e portoghesi che si mescolarono a trib\u00f9 di nativi, con un possibile contributo di schiavi mori e turchi.\nL'interesse per i Melungeon \u00e8 aumentata intorno alla met\u00e0 degli anni '90, grazie al libro di Brent Kennedy \"The Melungeons: The Resurrection of a Proud People\", dove si fa riferimento anche all'Anatolia per l'origine di questa popolazione.\nI melungeon vengono citati anche nel romanzo Ceneri di Kathy Reichs (Rizzoli, 2003).\nWayne Winkler, fondatore della \"Melungeon Heritage Association\", \u00e8 l'uomo che da anni si batte per il riconoscimento dell'identit\u00e0 dei Melungeon come etnia."}
{"id": "1747482", "revid": "339392", "url": "https://it.wikipedia.org/wiki?curid=1747482", "title": "HMS Oulston (M1129)", "text": ""}
{"id": "1747483", "revid": "36426", "url": "https://it.wikipedia.org/wiki?curid=1747483", "title": "Mura di Torniella", "text": "Le mura di Torniella costituiscono il sistema difensivo dell'omonimo borgo castellano del territorio comunale di Roccastrada.\nStoria.\nLa cinta muraria fu costruita a partire dall'XI secolo, a difesa del borgo di Torniella che andava sviluppandosi a partire da quell'epoca.\nLa primitiva cerchia muraria rimase pressoch\u00e9 intatta fino al 1255, anno in cui l'assedio senese port\u00f2 alla distruzione di gran parte dell'originario sistema difensivo.\nTra il tardo Duecento e i primi anni del Trecento, i Senesi provvederono a ricostruire le mura e le fortificazioni precedentemente distrutte, in modo da assicurare un pi\u00f9 efficiente sistema difensivo al borgo da essi controllato.\nNei secoli successivi furono effettuate alcune modifiche che, per\u00f2, non ne hanno alterato l'impianto.\nDescrizione.\nLe mura di Torniella delimitano quasi interamente il borgo castellano di origini medievale.\nLa cinta muraria si presenta rivestita in pietra, poggiante in vari punti su un possente basamento a scarpa. Alcuni tratti sono a vista, mentre in altri punti la cortina muraria si \u00e8 venuta a trovare addossata alle pareti esterne di edifici del centro.\nUna porta ad arco consente l'accesso alla parte padronale."}
{"id": "1747486", "revid": "110157", "url": "https://it.wikipedia.org/wiki?curid=1747486", "title": "Grez-Doiceau", "text": "Grez-Doiceau (in olandese \"Graven\", in vallone \"Gr\u00e9\") \u00e8 un comune belga di 12.473 abitanti, situato nella provincia vallona del Brabante Vallone."}
{"id": "1747488", "revid": "15790001", "url": "https://it.wikipedia.org/wiki?curid=1747488", "title": "Graven", "text": ""}
{"id": "1747491", "revid": "767487", "url": "https://it.wikipedia.org/wiki?curid=1747491", "title": "H\u00e9l\u00e9cine", "text": "H\u00e9l\u00e9cine (in olandese \"Heilissem\", in vallone \"\u00c9lessene\") \u00e8 un comune belga di 3.109 abitanti, situato nella provincia vallona del Brabante Vallone."}
{"id": "1747492", "revid": "94647", "url": "https://it.wikipedia.org/wiki?curid=1747492", "title": "A.S. Pallacanestro Chieti", "text": ""}
{"id": "1747497", "revid": "767487", "url": "https://it.wikipedia.org/wiki?curid=1747497", "title": "Incourt (Belgio)", "text": "Incourt (in vallone \"Inco\u00fb\") \u00e8 un comune belga di 4.619 abitanti, situato nella provincia vallona del Brabante Vallone."}
{"id": "1747500", "revid": "33689", "url": "https://it.wikipedia.org/wiki?curid=1747500", "title": "The Angry Video Game Nerd", "text": "The Angry Video Game Nerd, nota come The Angry Nintendo Nerd fino al 2006, \u00e8 una serie di recensioni di videogiochi diffusasi su internet a partire dal 2004. Tutti gli episodi della serie sono scritti, diretti ed interpretati dallo statunitense James Rolfe, il quale si autodefinisce un \"retro-gamer\". \nLe recensioni sono diventate in poco tempo un vero e proprio fenomeno di massa, al punto da valere al personaggio notoriet\u00e0 internazionale e perfino interviste televisive. La serie ispir\u00f2 anche un film dal titolo \", uscito negli Stati Uniti il 2 settembre 2014.\nStoria.\nJames Rolfe inizi\u00f2 nel 2004, proponendo un video sul gioco \" nel quale evidenziava i difetti del gioco. Questo video fu creato per scherzo, e Rolfe non aveva intenzione di pubblicarlo online, ma per suggerimento di Mike Matei il video fu postato sul sito ideato da Rolfe, \"Cinemassacre.com\". Successivamente Rolfe propose un secondo (e, per lui, l'ultimo) video riguardante il gioco \"Dr. Jekyll and Mr. Hyde\", al tempo il peggiore a cui avesse mai giocato. L'ondata di successo riscossa con la successiva pubblicazione su YouTube convinse l'autore a realizzare altri video. La serie, inizialmente nota come \"Angry Nintendo Nerd\", dato che coinvolgeva esclusivamente titoli della console Nintendo NES, e in seguito modificata per evitare problemi di copyright, comincia ufficialmente nel 2004 sul sito \"Cinemassacre.com\";\nA partire dal 2006 i video appaiono su Youtube, e il cambio di nome coincide anche con la diversificazione dei sistemi: appaiono fra le altre recensioni di videogiochi per Atari 2600, Sega Master System e Super Nintendo, oltre che a periferiche come Power Glove o a sistemi come l'Atari 5200 o il Virtual Boy. Mano a mano la serie prende forma: i video aumentano in quanto durata, gli episodi posseggono una sigla ed inoltre viene creato un merchandising che vedr\u00e0 la produzione di magliette e DVD con il marchio \"Angry Video Game Nerd\". Dall'inizio del 2007 inizia la collaborazione con la \"ScrewAttack Entertainment LLC\", e i video vengono distribuiti in esclusiva da GameTrailers, sul sito web. Tra il 2009 ed il 2010 sono cominciati ad apparire episodi sottotitolati in varie lingue. Nel luglio 2012 la serie \u00e8 ritornata ufficialmente su YouTube.\nCaratteristiche della serie.\nOgni episodio \u00e8 preceduta da una sigla, composta e cantata dal musicista indipendente Kyle Justin, amico dell'autore, mentre le parole sono dello stesso Rolfe.\nIn ogni puntata, della durata media di 15 minuti, vengono spesso recensiti videogiochi degli anni ottanta o novanta di qualit\u00e0 piuttosto scadente o particolarmente frustranti: Rolfe si \"sfoga\" contro di essi, facendone notare (in maniera umoristica, volutamente esagerata e con un linguaggio particolarmente colorito) i vari difetti. Spesso interagiscono con lui gli stessi protagonisti dei videogiochi, che si materializzano nel suo appartamento: fra i tanti Bugs Bunny, l'Uomo Ragno, Freddy Krueger e Jason Voorhees, solitamente interpretati da Mike Matei, autore dei disegni che appaiono all'inizio degli episodi.\nVideogiochi ispirati.\nNel 2013 \u00e8 stato annunciato il videogioco ufficiale intitolato \"Angry Video Game Nerd Adventures\". Sviluppato da FreakZone Games (creatori di \"\"), \u00e8 stato pubblicato il 20 settembre 2013 su Steam.\nIl gioco segue il Nerd che tenta di salvare i suoi amici, i quali sono stati risucchiati nel televisore. Il Nerd usa il NES Zapper come sua arma principale, e un personaggio noto come Naggi \"the Patronizing Firefly\", una parodia di Navi di \"\", lo guida attraverso il tutorial. Durante il gioco, affronta vari mostri celebri tra cui zombi, Mr. Hyde, Custer, The Giant Claw, Fred \"Fucks\" (Fred Fuchs), Jason Voorhees e una versione oversize del braccio destro di Freddy Krueger (riferimenti a \"Venerd\u00ec 13\" e \"A Nightmare on Elm Street\", ma i loro nomi sono stati cambiati in Bimmy (Freddy Krueger) e Jimmy (Jason Voorhees) per evitare il copyright) e altro ancora. Il 12 luglio 2014 \u00e8 stato annunciato che il gioco sarebbe stato rilasciato anche su Wii U e Nintendo 3DS. La versione Wii U \u00e8 stata rilasciata in Nord America il 2 aprile 2015 e distribuita in Europa il 10 dicembre 2015. Il 4 giugno 2015, una versione 3DS \u00e8 stata resa disponibile per il download nel Nintendo eShop.\nIl 17 luglio dello stesso anno, durante la convention annuale SGC di ScrewAttack, Freakzone ha annunciato il sequel, \"\" originariamente previsto per l'inverno 2015, ma rimandato al 29 marzo 2016. \nNel Gennaio del 2019, \u00e8 stata annunciata una remaster dei due giochi in uscita per le console della generazione corrente.\nCi sono stati anche alcuni giochi non ufficiali tra cui:\n\"Angry Video Game Nerd's Angry Video Game\", \"Angry Video Game Nerd in Pixel Land Blast\", \"AVGN Game Over\", \"AVGN Game Over 2\", e \"AVGN Planet.\" \nSono stati creati anche \"Angry Video Game Nerd\" e \"AVGN K.O. Boxing\", per l'Atari 2600. Lo stesso Nerd li ha recensiti in un episodio del suo show. Appare inoltre nel videogioco \"Texting of the Bread\" prodotto da ScrewAttack."}
{"id": "1747502", "revid": "110157", "url": "https://it.wikipedia.org/wiki?curid=1747502", "title": "Ittre", "text": "Ittre (in olandese \"Itter\", in vallone \"Ite\") \u00e8 un comune belga di 6.087 abitanti, situato nella provincia vallona del Brabante Vallone."}
{"id": "1747504", "revid": "110157", "url": "https://it.wikipedia.org/wiki?curid=1747504", "title": "Jodoigne", "text": "Jodoigne (in olandese \"Geldenaken\", in vallone \"Djodogne\") \u00e8 un comune belga di 12.644 abitanti, situato nella provincia vallona del Brabante Vallone."}
{"id": "1747505", "revid": "15790206", "url": "https://it.wikipedia.org/wiki?curid=1747505", "title": "Geldenaken", "text": ""}
{"id": "1747511", "revid": "1272592", "url": "https://it.wikipedia.org/wiki?curid=1747511", "title": "Sacchetti", "text": ""}
{"id": "1747512", "revid": "110157", "url": "https://it.wikipedia.org/wiki?curid=1747512", "title": "La Hulpe", "text": "La Hulpe (in olandese \"Terhulpen\", in vallone \"L'Elpe\") \u00e8 un comune belga di 7.224 abitanti, situato nella provincia vallona del Brabante Vallone."}
{"id": "1747513", "revid": "15790262", "url": "https://it.wikipedia.org/wiki?curid=1747513", "title": "Terhulpen", "text": ""}
{"id": "1747514", "revid": "466539", "url": "https://it.wikipedia.org/wiki?curid=1747514", "title": "Dick Christie", "text": "Biografia.\n\u00c8 conosciuto soprattutto per il ruolo di Ted Lawson nel telefilm \"Super Vicki\", girato tra il 1985 e il 1989 e andato in onda in Italia negli anni '80 su Canale 5. Ha lavorato anche in altre serie televisive quali \"Who's the Boss?\", \"Days of Our Lives\", \"Hunter\", \"Mama's Family\", \"California\", \"Newhart\", \"Cuore e batticuore\", \"The Waltons\" e \"I Roper\". Christie ha anche sceneggiato nel 1999 il film \"Molly\". Il 16 ottobre 2013 entra nel cast di \"Beautiful\" nel ruolo di Charlie Webber, guardia della Forrester Creations e compagno di Pamela Douglas (Alley Mills)."}
{"id": "1747518", "revid": "532958", "url": "https://it.wikipedia.org/wiki?curid=1747518", "title": "Hermann Schlegel", "text": "I primi anni e l'educazione.\nSchlegel, figlio di un fonditore d'ottone, nacque ad Altenburg. Suo padre collezionava farfalle, le quali stimolarono in Schlegel l'interesse per la storia naturale. La scoperta, per caso, di un nido di poiana lo condusse allo studio degli uccelli e ad un incontro con Christian Ludwig Brehm.\nSchlegel inizi\u00f2 a lavorare con suo padre, ma si ritir\u00f2 ben presto. Nel 1824 comp\u00ec un viaggio a Vienna, dove, all'universit\u00e0, segu\u00ec le lezioni di Leopold Fitzinger e di Johann Jacob Heckel. Una lettera di presentazione scritta da Brehm a Joseph Natterer gli fece ottenere un posto al Naturhistorisches Museum.\nCarriera ornitologica.\nUn anno dopo il suo arrivo, il direttore di questo museo di storia naturale, Carl Franz Anton Ritter von Schreibers, lo raccomand\u00f2 a Coenraad Jacob Temminck, direttore del museo di storia naturale di Leida, che stava cercando un assistente. Agli inizi Schlegel lavor\u00f2 soprattutto sulla collezione di rettili, ma ben presto il suo campo di attivit\u00e0 si estese ad altri gruppi zoologici. Schlegel avrebbe dovuto recarsi a Giava per conto della Commissione di Storia Naturale, ma la morte prematura del previsto successore di Temminck, Heinrich Boie, gli imped\u00ec di realizzare questo progetto.\nFu in questi anni che Schlegel incontr\u00f2 Philipp Franz von Siebold. Divennero ben presto buoni amici e collaborarono nella stesura di \"Fauna Japonica\" (1845-1850).\nDirettore del museo di storia naturale.\nQuando agli inizi del 1858 Temminck mor\u00ec, Schlegel succedette a lui come direttore del museo di storia naturale, dopo aver passato 33 anni sotto la sua direzione. Schelgel era particolarmente interessato all'Asia sud-orientale e nel 1857 invi\u00f2 suo figlio Gustav in Cina a collezionare uccelli. All'arrivo Gustav scopr\u00ec di essere stato preceduto da Robert Swinhoe. Nel 1859 Schlegel invi\u00f2 Heinrich Agathon Bernstein a collezionare uccelli in Nuova Guinea. Dopo la morte di Bernstein, nel 1865, questo incarico pass\u00f2 ad Hermann von Rosenberg.\nSchlegel assunse un giovane assistente, Otto Finsch. Nello stesso tempo, inizi\u00f2 a pubblicare una rivista scientifica, \"Appunti dal Museo di Leida\", ed una vasta opera di 14 volumi, \"Mus\u00e9um d'histoire naturelle des Pays-Bas\" (1862-1880). Per quest'opera scrittur\u00f2 tre valenti illustratori: John Gerrard Keulemans, Joseph Smit e Joseph Wolf.\nGli ultimi anni della vita di Schlegel furono piuttosto tormentati: sua moglie mor\u00ec nel 1864, Finsch si trasfer\u00ec a Brema e le collezioni del British Museum iniziarono ad oscurare quelle di Leida."}
{"id": "1747523", "revid": "729019", "url": "https://it.wikipedia.org/wiki?curid=1747523", "title": "\u010ckalovskaja (metropolitana di Mosca)", "text": "\u010ckalovskaja () \u00e8 una stazione della Metropolitana di Mosca, situata sulla Linea Ljublinsko-Dmitrovskaja. Fu inaugurata il 28 dicembre 1995, insieme all'apertura della linea; la fermata fu costruita dagli architetti Nina Aleshina, Leonid Borzenkov e Alexandr Vigdorov.\nPrende il nome dal famoso aviatore sovietico Valerij \u010ckalov, e il tema decorativo della stazione \u00e8 appunto dedicato all'aviazione. La stazione fu costruita secondo il design a tre ambienti separati da un corridoio, alla profondit\u00e0 di 51 metri. I pilastri sono ricoperti in marmo grigio e azzurro, mentre il pavimento in granito rosso, grigio e nero. Sul soffitto sono presenti illuminazioni semi-circolari, mentre le mura sono in marmo nei toni del rosso.\nUna scala mobile conduce dall'ingresso sotterraneo a via Zemljanoi Val e alla stazione ferroviaria Kuskij. L'ingresso agisce anche come punto di interscambio con la stazione Kurskaja-Kol'cevaja, sulla Linea Kol'cevaja, mentre l'altra estremit\u00e0 del corridoio centrale funge da interscambio con Kurskaja-Radial'naja, appartenente alla Linea Arbatsko-Pokrovskaja, inaugurato il 28 marzo 1996.\nPoco oltre la stazione vi \u00e8 un binario di servizio che conduce alla Linea Kol'cevaja, utilizzato per i treni cargo e per i trasferimenti tra i depositi."}
{"id": "1747525", "revid": "228587", "url": "https://it.wikipedia.org/wiki?curid=1747525", "title": "Viseu", "text": ""}
{"id": "1747529", "revid": "287204", "url": "https://it.wikipedia.org/wiki?curid=1747529", "title": "Court-Saint-Etienne", "text": ""}
{"id": "1747530", "revid": "729019", "url": "https://it.wikipedia.org/wiki?curid=1747530", "title": "Petto carenato", "text": "Il petto carenato in campo medico, \u00e8 una deformazione della gabbia toracica caratterizzata dalla protrusione anteriore dello sterno.\nTipologia.\nSi possono suddividere le forme in:\nManifestazioni cliniche.\nSi associa alla depressione laterale di una parte delle cartilagini costali, nella parte destra e sinistra del torace si producono delle concavit\u00e0. Alcuni bambini mostrano segni di scoliosi. La forma manubriale porta sovente anche ad altre anomalia congenite di natura cardiaca. Il sintomo pi\u00f9 comune resta il dolore.\nEpidemiologia.\nRispetto ad altre anomalie similari l'incidenza \u00e8 minore di circa 10 volte, anche se rimane molto diffuso, arrivando a coinvolgere una persona su 400. Essendo di natura congenita si manifesta gi\u00e0 in et\u00e0 puberale e pi\u00f9 raramente subito dopo il parto.\nEziologia.\nLa causa esatta che comporta tale manifestazione \u00e8 ancora sconosciuta; varie sindromi portano a tale stato, come la sindrome di Marfan, la sindrome di Ehlers-Danlos e la sindrome di Loeys-Dietz.\nTerapia.\nIl trattamento chirurgico viene effettuato solo dopo che lo sviluppo dell'individuo si completa, e avviene tramite resezione."}
{"id": "1747532", "revid": "2190792", "url": "https://it.wikipedia.org/wiki?curid=1747532", "title": "Unit\u00e0 cinofila", "text": "Con unit\u00e0 cinofila si intende il binomio formato da un cane e dal suo conduttore. Solitamente viene impiegato per indicare i binomi appartenenti a servizi di polizia o forze armate e soccorso.\nIl termine unit\u00e0 cinofila viene spesso erroneamente utilizzato per indicare il reparto che incorpora i cani da servizio.\nSarebbe in ogni caso pi\u00f9 corretto usare il termine unit\u00e0 cinotecnica, in quanto il cane non viene visto solo come oggetto d'affezione (da cui il termine cinofilo, amante dei cani) ma come strumento di lavoro ed espansione delle capacit\u00e0 umane.\nStoria.\nDalla fine dell'800, si \u00e8 assistito ad un uso sempre pi\u00f9 diffuso dei cani nel supporto ai servizi pubblici, in particolare in attivit\u00e0 di sicurezza, difesa e soccorso. Nel 1898, infatti, il commissario Van Welmael aveva costituito a Gand la prima unit\u00e0 cinofila di polizia del mondo. \nIn Italia, precursore dell'impiego di cani in servizio pubblico \u00e8 stato il Regio Esercito, con esperimenti in tal senso avviati a partire dal 1893, con finalit\u00e0 di integrazione ai servizi di guardia di installazioni sensibili. Quando l'utilizzo dei cani poliziotto prese piede negli altri Stati europei, in Italia alcune riviste come \"Il Cane\" e \"Rivista Penale\" lodarono molto questa pratica. Nonostante gli auspici delle riviste, la Polizia di Stato istitu\u00ec i propri reparti cinofili solo nel 1925, dopo l\u2019acquisto di numerosi cani da poliziotto di razza pastore tedesco dalla Germania. \nL'apice dell'impiego ha coinciso con la prima guerra mondiale, nelle truppe tedesche, francesi e belghe. La Germania us\u00f2 i cani con funzioni di soma e traino per garantire il rifornimento delle postazioni pi\u00f9 impervie, di porta ordini e di assistenza sanitaria. Nella seconda guerra mondiale gli Stati Uniti addestrarono circa 20.000 cani e ne mandarono duemila al fronte.\nRazze utilizzate.\nLe razze canine generalmente pi\u00f9 diffuse a seconda dell'utilizzo sono:"}
{"id": "1747537", "revid": "938744", "url": "https://it.wikipedia.org/wiki?curid=1747537", "title": "Tommaso Celesia di Vegliasco", "text": "Fu senatore del Regno d'Italia nella XVI legislatura. Zio del parlamentare Giovanni Celesia di Vegliasco."}
{"id": "1747539", "revid": "830939", "url": "https://it.wikipedia.org/wiki?curid=1747539", "title": "Vittorio Mascheroni", "text": "Biografia.\nMilanese, studi\u00f2 composizione al conservatorio Giuseppe Verdi, ma abbandon\u00f2 gli studi prima di conseguire il diploma (verr\u00e0 per questo detto \"il Maestro senza diploma\"). Cugino della poetessa Ada Negri e parente del matematico Lorenzo Mascheroni, aveva nel sangue la creativit\u00e0: divenne, quindi, uno dei compositori pi\u00f9 eclettici della musica italiana fra le due guerre. Inizi\u00f2 attorno al 1915 producendo per le sale da ballo brani strumentali d'ispirazione jazzistica; si dedic\u00f2, poi, all'operetta, musicando \"La piccina nel garage\" (1918), su un libretto di Leo Micheluzzi.\nDopo essere stato scritturato dall'editore Carisch, scrisse nel 1927 i suoi primi successi di musica leggera: \"Adagio Biagio\", sul ritmo ispirato dallo sgocciolamento di un rubinetto, e \"Tre son le cose che voglio da te\" (parole di Angelo Ramiro Borella).\nNotevoli successi furono anche \"Il tango della gelosia\" (1928), \"Arturo\" (1928), \"Stramilano\" (1929), \"Ziki-Paki-Ziki-Pu\" (1929), \"Si fa... ma non si dice!\", (1930, sui ritmi fox-trot), \"Lodovico\" (1931), \"Bombolo\" (1932), \"Fiorin fiorello\" (1938), \"Signorine non guardate i marinai\" (1935). Collabor\u00f2 per alcuni di questi brani con Marf, ed insieme a Luciano Ramo compose per il teatro della rivista. La sua \"Lodovico\", estrosa canzone sincopata, era diventata famosissima per l'interpretazione di un giovane Vittorio De Sica, allora nella compagnia Za-bum, nello spettacolo \"Le lucciole della citt\u00e0\", di Dino Falconi e Oreste Biancoli.\nInsofferente per le imposizioni del fascismo, interruppe la sua produzione artistica allo scoppio della Seconda guerra mondiale, ricominciando dopo la Liberazione con \"Il mio nome \u00e8 donna\" (1946), \"Addormentarmi cos\u00ec\" (1948), \"Autunno\" (1949), \"Giuro d'amarti cos\u00ec\" (1958), \"Una marcia in fa\" (1959), e altri brani. Molto importante fu il sodalizio con il paroliere Mario Panzeri, per il quale music\u00f2 fra l'altro le famosissime \"Papaveri e papere\" (1952) e \"Casetta in Canad\u00e0\" (1957).\nNel 1991 Biagio Antonacci lo ha omaggiato nella prima traccia, di alcuni secondi, dell'album \"Adagio Biagio\".\nFilmografia.\nVittorio Mascheroni ha composto musica per moltissimi film (nel cui cast figurano personaggi storici del cinema italiano, come Vittorio De Sica, Anna Magnani, Eduardo e Titina De Filippo, Walter Chiari, Raimondo Vianello, ecc.). Nel film \"Miracolo a Viggi\u00f9\" \u00e8 stato anche attore. Fra le sue opere: \nUna delle sue canzoni, \"Il tango della gelosia\", \u00e8 stata il motivo conduttore dell'omonimo film del 1981, diretto da Steno."}
{"id": "1747540", "revid": "767487", "url": "https://it.wikipedia.org/wiki?curid=1747540", "title": "William Carey (missionario)", "text": "Per sviluppare la sua attivit\u00e0 si insedi\u00f2 a Serampore, India.\nIl Fort William College.\nIl Fort William College fu fondato nel 1800 da Richard Wellesley con lo scopo di istruire gli ufficiali della Compagnia delle Indie alla cultura, alla lingua, alle tradizioni e alla storia dell'India. Vennero assunti degli insegnanti locali per l'insegnamento delle lingue. Carey assunse la posizione di professore di bengalese.\nL'influenza sulla societ\u00e0 indiana.\nLa sua attivit\u00e0 di propaganda andava di pari passo con lo zelo delle sue pubblicazioni; tradusse in bengalese il Nuovo Testamento nel 1801, e in khari boli la Bibbia. Si dedic\u00f2 anche alla pubblicazione di una rivista: il \"New Bengoli\", in cui pubblicava brani di carattere moralistico e introduceva parti della Bibbia in lingue diverse.\nArriv\u00f2 a pubblicare un volume unico in 24 lingue del subcontinente indiano.\nIl suo zelo era dovuto ad una passione non solo religiosa, ma anche politica: Carey era un seguace della Rivoluzione francese e del giacobinismo. Questo atteggiamento fu visto con sospetto dall'ambiente del Fort William College, la cui politica cristiano-anglicana era pi\u00f9 equilibrata.\nProprio per queste sue tendenze rivoluzionarie Carey fece uso di una propaganda moderna: il giornalismo.\nLa sua azione di proselitismo ebbe grande successo e fu usata da altri monaci; apr\u00ec quindi un centro battista ad Agra, composto da un centro di raccolta, una sala di preghiera e una chiesa e una casa editrice. Questo e gli altri centri sparsi per l'India avevano lo scopo di formare una nuova generazione indiana, critica nei confronti della cultura originale sia dal punto di vista sociale, sia religioso.\nLa proliferazione di riviste divenne un monopolio dei missionari, finch\u00e9 il governo britannico concesse la liberalizzazione dell'editoria, purch\u00e9 non si toccassero temi politici.\nCronologia.\n&lt;poem&gt;\n1761 Nasce a Paulerspury, Northampton, Inghilterra; 17 agosto.\n1793 Parte come missionario per l'India, a Calcutta.\n1800 Si trasferisce a Serampore.\nDiventa professore di sanscrito e bengalese al Fort William College.\n1801 Completa il Nuovo Testamento in bengalese. \n1808 Pubblica il Nuovo Testamento in Sanscrito\n1809 Completa la traduzione della Bibbia in bengalese.\n1811 Pubblica il Nuovo Testamento in Marathi.\n1815 Pubblica il Nuovo Testamento in Punjabi.\n1818 Pubblica il Vecchio Testamento in Sanscrito.\n1820 Pubblica il Vecchio Testamento in Marathi\n1821 Apre il College di Serampore.\n1825 Completa il dizionario di bengalese e inglese.\n1834 Muore a Serampore.\n&lt;/poem&gt;"}
{"id": "1747543", "revid": "114127217", "url": "https://it.wikipedia.org/wiki?curid=1747543", "title": "Fran\u00e7ois Cabarrus", "text": "Biografia.\nNacque una ricca famiglia di commercianti: suo padre, Dominique Eug\u00e8ne, fu viceconsole di Spagna a Bordeaux e nel 1789 ottenne per la sua famiglia l'ammissione alla nobilt\u00e0 francese. Fran\u00e7ois ricevette la prima educazione dagli Oratoriani di Condom e prosegu\u00ec la sua formazione presso il Coll\u00e8ge de l'Esquille di Tolosa, dove studi\u00f2 filosofia.\nNel 1780 venne mandato per affari in Spagna e vi si stabil\u00ec, dedicandosi alla fabbricazione del sapone: entr\u00f2 in contatto con i maggiori esponenti dell'illuminismo locale (Jovellanos, il conte di Floridablanca, conte di Campomanes, Pedro de Aranda).\nFu uno dei pi\u00f9 ascoltati consiglieri economici del re Carlo III di Borbone: nel 1782 fond\u00f2 e divenne direttore del Banco de San Carlo di Madrid, la prima banca centrale spagnola; Carlo IV lo cre\u00f2 conte de Cabarr\u00fas (1789) e lo invi\u00f2 quale rappresentante del suo Paese al congresso di Rastatt (1797).\nFu ministro delle finanze di Giuseppe Bonaparte e di Ferdinando VII, mantenendo la carica sino alla morte: diede un notevole impulso al commercio con le Filippine.\nSua figlia Teresa fu una delle protagoniste della vita mondana francese della fine del Settecento: spos\u00f2 il marchese di Fontenay, poi Tallien, membro della Convenzione, quindi il conte di Caraman e infine il principe di Chimay."}
{"id": "1747544", "revid": "1776051", "url": "https://it.wikipedia.org/wiki?curid=1747544", "title": "Carlo Cesarini", "text": "Fu senatore del Regno d'Italia nella XVI legislatura.\nFiglio di Giovanni Lorenzo e di Amalia di Rinaldo Pantanelli. Sua sorella fu Enrichetta, sposata con il matematico Tommaso Del Beccaro di Firenze. Carlo Cesarini spos\u00f2 Zaira, figlia di Teodoro Corsi di Portoferrario (Elba) (Consigliere di governo del Gran Duce di Toscana, viceconsole del Re delle Due Sicilie, dottore in legge, notaio, nobile di Modigliana, cavaliere dell\u2019ordine di S. Stefano), e di Adelaide del colonnello Alessandro Filippo Duchoqu\u00e9 de Tournai in Belgio. Zaira era nipote del senatore Augusto Duchoqu\u00e9-Lambardi, ministro di stato, primo presidente della Corte dei Conti, prima nel Granducato, poi nel Regno d\u2019Italia. \nCarlo Cesarini si laure\u00f2 brillantemente in giurisprudenza all\u2019Universit\u00e0 di Siena e in seguito scelse la carriera di magistrato.\nNel 1866, quando Bettino Ricasoli cumulava la carica di Presidente del Consiglio e di Ministro di Grazia e Giustizia a Torino, allora capitale del Regno, Carlo Cesarini fu segretario generale del ministero di Grazia e Giustizia e dei culti (7 luglio \u2013 4 novembre 1866) e direttore generale di questo ministero dal 4 novembre 1866 al 13 febbraio 1864. In questo periodo venne presentato a Cavour e nel corso della sua vita venne presentato e conobbe Vittorio Emanuele II, Umberto I e Vittorio Emanuele III.\nMentre ricopriva la carica di Primo presidente della Corte d\u2019Apello di Lucca (29 aprile 1877 \u2013 11 settembre 1891), fu nominato senatore del Regno il 7 giugno 1886, grazie non solo al\u2019essemplare espletamento delle sue mansioni di magistrato, ma anche alla sua vasta e profonda conoscenza della materia giuridica italiana e straniera (conosceva il francese, l\u2019inglese e il tedesco e in traduzione opere anche di altri paesi).\nOnorificenze.\nCommendatore dell\u2019Ordine dei S.S. Maurizio e Lazzaro\nGrande Ufficiale dell\u2019Ordine dei S.S. Maurizio e Lazzaro\nGran Cordone dell\u2019Ordine dei S.S. Maurizio e Lazzaro\nCavaliere ufficiale dell\u2019Ordine della Corona d\u2019Italia\nCommendatore dell\u2019ordine della Corona d\u2019Italia\nGrande Ufficiale dell\u2019ordine della Corona d\u2019Italia\nGran Cordone dell\u2019ordine della Corona d\u2019Italia\nDecorato dell\u2019Ordine del Leone di Z\u00f6ringen del Gran Ducato del Baden."}
{"id": "1747545", "revid": "729019", "url": "https://it.wikipedia.org/wiki?curid=1747545", "title": "Petto escavato", "text": "Il petto escavato (pectus excavatum o torace a imbuto) \u00e8 un'anomalia congenita della gabbia toracica, a livello del piano sterno-costale, che consiste in un'angolatura dello sterno verso l'interno, in direzione della colonna vertebrale.\nIl petto escavato si presenta come un incavo anteriore corrispondente alla piegatura verso l'interno delle cartilagini costali, che risulta pi\u00f9 accentuata in quelle inferiori. Pu\u00f2 essere simmetrica o asimmetrica. Spesso coesiste una prominenza addominale pi\u00f9 o meno marcata a seconda dell'entit\u00e0 del difetto.\nAltre evidenze posturali possono essere le spalle cadenti e una lieve ipercifosi.\nLa malformazione non interessa le coste, che risultano al contrario perfettamente conformate. Nei soggetti di sesso femminile, l'anomalia si accompagna a volte ad un'asimmetria nello sviluppo di una delle mammelle, normalmente la destra.\nIl pectus excavatum genera problemi legati alla depressione del torace. Oltre ai problemi estetici di carattere psicologico che possono essere notevoli soprattutto nell'adolescente in fase di riconoscimento e confronto della propria immagine con quella dei coetanei, il pectus excavatum - in particolare quello di grado severo - pu\u00f2 compromettere in modo sostanziale l'attivit\u00e0 cardio-respiratoria. I problemi di carattere fisiologico possono peggiorare con l'avanzare dell'et\u00e0 se il paziente non viene operato nell'infanzia perch\u00e9 le ossa si solidificano.\nEpidemiologia.\nLa forma congenita si presenta con frequenza tre volte superiore nei maschi. La sua incidenza, pari a 1 su 300-400 persone, ne fa la pi\u00f9 frequente tra le malformazioni toraciche.\nSintomatologia.\nLa patologia \u00e8 essenzialmente asintomatica. Nei rari casi in cui ricorrono sintomi e segni clinici, questi consistono generalmente in dolore e precordialgie, che compaiono soltanto dopo ripetuti sforzi negli anni. In casi gravi si assiste a comparsa di aritmie e sincope.\nIn alcuni casi, pur in assenza di sintomi, non va tuttavia trascurato il quadro psicologico e comportamentale, fortemente variabile da soggetto a soggetto e influenzato anche dalla percezione dei genitori: alcuni bambini, o bambine, mostrano repulsione per tutte quelle situazioni che comportano l'esibizione del petto nudo, circostanze molto comuni in spiaggia, in piscina o nella pratica di diverse attivit\u00e0 sportive, con una distorta percezione della propria immagine e l'espressione di un disagio psicologico e comportamentale pi\u00f9 o meno accentuato, che pu\u00f2 spingersi fino al netto rifiuto di alcune tra le normali attivit\u00e0 prima citate.\nEziologia.\nLe cause non sono certe: fra le varie ipotesi ve ne sono alcune che riguardano un'anomalia dello sterno o del diaframma e altre secondo cui la patogenesi sarebbe dovuta a un'anomala crescita condro-costale, eccessiva e asimmetrica, con spostamento inferiore dello sterno. La teoria dell'eccessivo accrescimento condro-costale \u00e8 contestata da recenti studi dove si \u00e8 rilevata una lunghezza inferiore, non superiore, al gruppo di controllo, ma \u00e8 al tempo stesso riconfermata da altri autori.\nAltra teoria riguarda l'anatomia e l'inserzione del muscolo grande pettorale, statisticamente pi\u00f9 alta in soggetti affetti da PE rispetto a soggetti sani.\nIn molti casi l'anomalia mostra familiarit\u00e0 e, in circa il 15% dei casi, il paziente risulta affetto da una forma di scoliosi. Nel 2% la malformazione si associa a una cardiopatia.\nSe ne registrano anche alcune forme non congenite, in soggetti affetti da anomalie dell'apparato respiratorio, come patologie retraenti croniche (ad es. displasia bronco-polmonare) o pazienti affetti da patologie ostruttive delle alte vie respiratorie.\nIn alcuni casi, soprattutto in soggetti di sesso maschile, il quadro clinico registra il \"pectus excavatum\" insieme a una forma severa di scoliosi: in tal caso si rende necessario esperire ulteriori e approfondite indagini, per escludere o accertare la presenza della sindrome di Marfan, patologia che pu\u00f2 essere associata a questo peculiare quadro clinico.\nEsami.\nPer la corretta diagnosi, che \u00e8 essenzialmente ispettiva, \u00e8 necessaria l'auscultazione del torace. Durante l'inspirazione profonda pu\u00f2 essere apprezzato l'anomalo rientro dell'articolazione manubrio-sternale. L'indagine successiva si pu\u00f2 giovare di esami radiografici, in grado di evidenziare meglio l'anomalia e l'entit\u00e0 della consequenziale deviazione al mediastino. Altre indagini possono rivelarsi utili per lo screening dei pazienti da sottoporre a soluzione chirurgica: Tomografia assiale computerizzata cardio-toracica e prove cardio-respiratorie sotto sforzo.\nTerapia.\nNei casi gravi, in cui lo si ritenga necessario, esiste la possibilit\u00e0 di intervenire con un trattamento chirurgico, con tecnica tradizionale (invasiva) o con una pi\u00f9 recente tecnica miniinvasiva. Le tecniche chirurgiche si risolvono con ottimi risultati: marcata riduzione dei sintomi eventualmente presenti e prevenzione di eventuali complicanze. Esiste peraltro una recente tecnica non chirurgica, che prevede l'applicazione di un presidio esterno sotto vuoto. Il dispositivo, chiamato \"Vacuum Bell\" (\"campana a vuoto d'aria\"), \u00e8 stato inventato da un tedesco, che ha curato il suo stesso difetto con questo metodo. Nonostante non vi siano ancora sufficienti studi a lungo termine, questo metodo ha dato risultati promettenti.\nTalvolta l'intervento chirurgico viene eseguito anche nelle forme asintomatiche, a soli fini estetici. A quest'ultimo fine esistono peraltro anche specifici interventi in grado di ottenere la sola correzione estetica, senza incidere sulla morfologia dello sterno. La deformazione viene corretta con un impianto in silicone personalizzato, realizzato mediante tecnologia CAD (progettazione assistita da computer). L'impianto si adatta perfettamente all'anatomia del paziente, garantendo buoni risultati morfologici con rischi minimi.\nTecniche non chirurgiche.\nLa cura del \"pectus excavatum\" pu\u00f2 avvalersi di approcci fisioterapici o di terapie che intervengono sulla postura.\nVacuum bell.\nEsiste inoltre una tecnica non chirurgica, di interesse abbastanza recente, prescritto in molti ospedali in Germania, che prevede il semplice utilizzo esterno di una presidio di correzione consistente in una ventosa a campana (\"vacuum bell\") chiamata ventosa Klobe, dal nome del suo inventore, un ingegnere tedesco colpito dalla malformazione. La ventosa viene applicata per periodi di durata variabile, a seconda del caso clinico. I risultati ottenuti con questa tecnica, su pazienti accuratamente selezionati, sembrano piuttosto promettenti, anche se manca ancora uno studio sugli effetti benefici di lungo periodo. Il dispositivo pu\u00f2 essere d'aiuto anche durante l'applicazione della barra metallica, nella metodologia chirurgica mini-invasiva (MIRPE).\nNel 2012 il ventosa a campana \u00e8 stato migliorato e mostra potenziale come una cura permanente per questa condizione.\nTerapie chirurgiche.\nPectus Up: correzione extratoracica.\nPectus Up, sviluppato da Ventura Medical Technologies in collaborazione con il Servizio di Chirurgia Pediatrica dell'Ospedale Parc Taul\u00ed, \u00e8 una tecnica chirurgica che ha significato un'importante innovazione tecnologica nel campo della chirurgia toracica per il trattamento del Pectus Excavatum, in quanto si tratta di un metodo estratoracico che offre una soluzione minimamente invasiva che riduce notevolmente la complessit\u00e0 e i rischi dell'intervento. Il tempo di recupero successivo \u00e8 pi\u00f9 breve e i pazienti trattati con Pectus Up evidenziano la bassa presenza di dolore e la rapida integrazione nella vita quotidiana.\nIl metodo consiste nel praticare una piccola incisione nella zona con la maggiore depressione dello sterno. A livello sottopettorale, si crea abbastanza spazio per introdurre la placca e poi posizionarla. Il passo successivo \u00e8 quello di fare un buco nello sterno senza passare attraverso di esso, cos\u00ec si utilizza una punta di trapano con limitatore, e posizionare il sistema di sollevamento in quel buco. Lo sterno viene quindi rialzato fino a che tocca la placca e il sistema viene fissato allo sterno stesso. L'impianto deve rimanere nel paziente per un periodo minimo di tre anni, dopo questo tempo, pu\u00f2 essere rimosso attraverso la stessa incisione anche extratoracica.\nTecnica tradizionale (Ravitch).\nLa tecnica tradizionale interviene tramite rimozione delle cartilagini costali, liberando in tal modo lo sterno e fissandolo successivamente.\nTecnica mini-invasiva.\nIn tempi recenti, circa dal 1998, \u00e8 stato messa a punto una tecnica operatoria mini-invasiva, attualmente molto ben consolidata, che non prevede l'apertura del torace. La prassi chirurgica \u00e8 indicata in letteratura scientifica come \"tecnica di Nuss\", dal nome del suo ideatore, il dr. Donald Nuss, o MIRPE, acronimo per \"Minimally Invasive Repair of Pectus Excavatum\". L'intervento prevede l'applicazione di un sostegno sottosternale: si tratta di una flangia appositamente conformata, realizzata in acciaio chirurgico (sostituito dal titanio, in caso di conclamata allergia al nichel), che viene inserita attraverso due piccole incisioni (circa 3\u20135\u00a0cm) praticate ai due lati dello sterno. L'intervento per il posizionamento della barra \u00e8 assistito da toracoscopia.\nI chirurgi della Helios Kliniken, si parla di cifre maggiori ad i mille interventi Nuss per chirurgo, non utilizzano stabilizzatori che reputano causa di inutili complicazioni se l'impianto viene sagomato e fissato correttamente.\nL'effetto della correzione \u00e8 visibile subito dopo l'applicazione. La rimozione della barra avviene, a seconda dei casi, dopo 24-36 mesi, 12 mesi invece negli Stati Uniti. La tecnica MIRPE \u00e8 praticata anche in Italia, da alcune \"\u00e9quipe\" operanti in poli pediatrici come l'ospedale Gaslini di Genova, l'ospedale pediatrico Meyer di Firenze o l'ospedale pediatrico Bambino Ges\u00f9 di Roma.\nLa degenza \u00e8 di breve durata per soggetti in fase di formazione ossea, 4-6 giorni; 10-20 giorni o pi\u00f9 per soggetti adulti.\nQuesto intervento risulta essere particolarmente doloroso per soggetti adulti sviluppati.\nUn impianto correttamente ancorato, senza stabilizzatori, permette di effettuare qualsiasi tipo di sport, anche estremo, dopo un solo mese dall'intervento; la presenza di stabilizzatori limita invece la capacit\u00e0 di movimento degli arti superiori e causa dolori al muscolo grande dentato anteriore.\nDa considerare la migrazione degli impianti di Nuss, se l'operazione viene effettuata da equipe mediche non specializzate o prive di rilevante esperienza. In questo caso il dolore aumenta a causa della migrazione dell'impianto all'interno della cassa toracica.\nPericoli della tecnica mini-invasiva\nUna volta migrata la barra, il decesso ai danni del sistema cardiaco, pu\u00f2 essere causato da un banale urto o da uno starnuto.\nIn caso di dislocamento delle barre \u00e8 vivamente sconsigliata la rimozione da parte della stessa equipe medica che non \u00e8 stata in grado di ancorarle correttamente: la rimozione degli impianti dislocati risulta estremamente complicata anche per chirurghi esperti.\nIn caso di dislocamento constatato \u00e8 consigliato rivolgersi a chirurghi come il Dr. Klaus Schaarschmidt, con esperienza superiore a 1000 interventi Nuss ed ottima esperienza nella delicata rimozione di impianti migrati.\nInterventi puramente estetici.\nNel caso in cui la malformazione non sia associata a patologie del cuore o dell'apparato respiratorio \u00e8 possibile intervenire, per soli fini estetici, per risolvere le conseguenze di ordine psicologico. Se non \u00e8 necessaria la correzione chirurgica della malformazione, il risultato estetico pu\u00f2 essere pi\u00f9 agevolmente raggiunto mediante l'inserzione nella cavit\u00e0 di materiali autologhi, come il grasso (lipofilling), o di altri materiali sintetici. Purtroppo il risultato non \u00e8 sempre quello desiderato e una indagine psicologica postoperatoria \u00e8 tuttora mancante.\nL'impianto consente di trattare il pectus excavatum da un punto di vista puramente morfologico. L'applicazione di impianti personalizzati \u00e8 oggi un punto di riferimento, in quanto si tratta di una procedura semplice, affidabile, minimamente invasiva e dai risultati esteticamente gradevoli. Tuttavia, questa procedura non pretende di correggere gli eventuali problemi cardiaci e respiratori che, in casi molto rari, possono insorgere come conseguenza del pectus excavatum. Per le donne affette da pectus excavatum, la potenziale asimmetria del seno pu\u00f2 essere parzialmente o completamente corretta mediante questa procedura.\nPer la progettazione degli impianti, \u00e8 possibile utilizzare un processo che si basa sulla creazione di un calco in gesso, direttamente sulla pelle del torace del paziente. L'evoluzione dell'imaging medicale e della tecnologia CAD (progettazione assistita da computer) oggi consente di progettare impianti 3D personalizzati direttamente sulla gabbia toracica, assicurando pertanto una maggiore precisione, un pi\u00f9 semplice posizionamento sottocutaneo e una forma adattata a ogni paziente.\nGli impianti sono realizzati in gomma siliconica medica, un materiale resistente all'invecchiamento e infrangibile (diverso dal gel di silicone utilizzato per le protesi mammarie). Questi impianti durano per la vita (salvo in caso di reazioni avverse) e non sono visibili esternamente.\nL'intervento viene eseguito in anestesia generale e dura circa un'ora. Il chirurgo pratica un'incisione di circa sette centimetri, prepara lo spazio all'interno del petto, inserisce l'impianto in profondit\u00e0 sotto il muscolo, quindi sutura l'incisione. La degenza ospedaliera post-operatoria \u00e8 di circa tre giorni. Durante il decorso post-operatorio, in genere sono sufficienti antidolorifici leggeri. Dopo l'intervento, la procedura prevede la necessit\u00e0 di indossare una medicazione chirurgica per diversi giorni e un gilet contenitivo per un mese. A una settimana dall'intervento, viene programmata una visita di controllo per l'incisione del sieroma. Se l'intervento chirurgico presenta solo complicanze minime, il paziente pu\u00f2 tornare rapidamente alle normali attivit\u00e0, riprendendo il lavoro dopo 15 giorni e la pratica di qualsiasi attivit\u00e0 sportiva dopo tre mesi.\nLipofilling.\nLa tecnica del \"lipofilling\" consiste nell'aspirare il grasso del paziente mediante una siringa con un ago di calibro grande (solitamente dall'addome o dall'esterno coscia), per poi procedere, previa centrifugazione, a re-iniettare le cellule adipose per via sottocutanea nelle cavit\u00e0 da riempire. Questa tecnica si utilizza principalmente per correggere piccoli difetti persistenti in seguito al trattamento chirurgico convenzionale."}
{"id": "1747546", "revid": "204012", "url": "https://it.wikipedia.org/wiki?curid=1747546", "title": "Torace a imbuto", "text": ""}
{"id": "1747547", "revid": "204012", "url": "https://it.wikipedia.org/wiki?curid=1747547", "title": "Torace da calzolaio", "text": ""}
{"id": "1747552", "revid": "767487", "url": "https://it.wikipedia.org/wiki?curid=1747552", "title": "Civil Rights Act (1875)", "text": "Il Civil Rights Act (Legge sui diritti civili) del 1875 fu una legge federale degli Stati Uniti proposta dal Senatore Repubblicano Charles Sumner e dal rappresentante repubblicano Benjamin Butler nel 1870 nel corso della presidenza di Ulysses S. Grant. La legge fu approvata dal Congresso degli Stati Uniti nel febbraio 1875 e firmata dal presidente Grant il 1\u00ba marzo 1875. Le disposizioni legislative garantivano che ciascuno, indipendentemente dalla razza, dal colore della pelle o dalla precedente condizione di schiavit\u00f9 aveva diritto allo stesso trattamento nei luoghi pubblici, per esempio trasporto e osterie.\nNel caso qualcuno avesse violato la legge veniva stabilita una condanna pecuniaria che variava da un minimo di 500 a un massimo di mille dollari accompagnata da una possibile incarcerazione da un minimo di 30 giorni a un massimo di un anno. Tuttavia la legge fu applicata raramente: il ripiegamento delle truppe federali dagli stati del sud ebbe l'effetto di rendere la legge sostanzialmente inapplicata se non, raramente, da alcuni ufficiali federali e da alcuni privati cittadini.\nLa Corte Suprema degli Stati Uniti d'America nel 1883 la dichiar\u00f2 incostituzionale sostenendo che il congresso non aveva il potere di regolare la condotta degli individui. Il XIV emendamento proibisce infatti le discriminazioni purch\u00e9 sia uno stato a commetterle, e non un individuo; tuttavia molte delle previsioni della legge furono reinserite nel \"Civil Rights Act\" del 1964 e nel \"Fair Housing Act\" usando il potere federale di regolare il commercio inter statale."}
{"id": "1747560", "revid": "93656", "url": "https://it.wikipedia.org/wiki?curid=1747560", "title": "Le Tragique amour de Mona Lisa", "text": ""}
{"id": "1747561", "revid": "1573940", "url": "https://it.wikipedia.org/wiki?curid=1747561", "title": "Rallicula leucospila", "text": "La rallina striata (Rallicula leucospila ) \u00e8 un uccello della famiglia dei Sarotruridi originario della Nuova Guinea.\nDistribuzione e habitat.\nLa rallina striata \u00e8 confinata alle foreste di montagna tra i 1350 e i 1850 m che si sviluppano sui monti Tamrau, Arfak e Wandammen In Papua Occidentale, la parte indonesiana della Nuova Guinea. Ha abitudini terricole.\nConservazione.\nL'areale copre vaste estensioni di foreste primarie non soggette che marginalmente ad impatti umani. Le uniche, modeste, minacce note sono il disboscamento (molto localizzato), l'uccisione da parte di cani e la potenziale introduzione di predatori alieni."}
{"id": "1747564", "revid": "188116", "url": "https://it.wikipedia.org/wiki?curid=1747564", "title": "Benemeriti dell'istruzione elementare e materna", "text": "Benemeriti dell'istruzione elementare e materna \u00e8 una ricompensa conferita a partire dal 1928 dal Regno d'Italia prima e dal 1946 dalla Repubblica Italiana poi.\nIstituzione.\nLa benemerenza fu istituita dall'articolo n. 384 del Regio decreto n. 1297 del 26 aprile 1928 \u201cApprovazione del regolamento generale sui servizi dell'istruzione elementare\u201d, pubblicato nel Supplemento ordinario alla Gazzetta ufficiale del Regno d'Italia n. 167 del 19 luglio 1928.\nDestinatari.\nPersonale direttivo e insegnante delle scuole elementari pubbliche, degli asili e giardini d'infanzia.\nFinalit\u00e0.\nPremiare l'opera educativa particolarmente zelante ed efficace svolta a favore dell'istruzione popolare.\nStruttura.\nL'istruttoria \u00e8 svolta dalla Direzione generale dell'istruzione elementare del Ministero della pubblica istruzione.\nIl conferimento \u00e8 dato da un Decreto del Presidente della Repubblica, su proposta del Ministro della pubblica istruzione.\nClassi o gradi.\nLa ricompensa ha tre classi: Medaglia d'oro, d'argento e di bronzo, corrispondenti a diplomi di benemerenza di 1\u00aa, 2\u00aa e 3\u00aa classe:\nDal 1928 al 1950, ogni anno, potevano essere conferiti non pi\u00f9 20 diplomi di benemerenza di 1\u00aa classe (medaglia d'oro), 40 di 2\u00aa classe (medaglia d'argento) e 100 di 3\u00aa classe (medaglia di bronzo).\nIl numero dei diplomi previsto per ciascuna classe \u00e8 stato raddoppiato dall'articolo n. 4 della legge n. 1993 del 16 novembre 1950.\nLe medaglie, del diametro di 32 millimetri, hanno nel \"recto\" il e nel \"verso\" una corona di quercia racchiudente la leggenda \"Ai benemeriti della popolare istruzione\"."}
{"id": "1747566", "revid": "1543377", "url": "https://it.wikipedia.org/wiki?curid=1747566", "title": "Rallicula forbesi", "text": "La rallina di Forbes (Rallicula forbesi ) \u00e8 un uccello della famiglia dei Sarotruridi originario della Nuova Guinea.\nTassonomia.\nAttualmente vengono riconosciute quattro sottospecie di rallina di Forbes:\nDescrizione.\nLa rallina di Forbes misura 20\u201325\u00a0cm di lunghezza. Il maschio ha testa, collo, regione superiore del dorso, petto, parte alta dei fianchi e dell'addome di colore castano; sulla groppa e sulle ali questa tinta diviene gradualmente marrone-nerastra scura (o marrone-oliva scura con sottili vermicolature bianche in \"R. f. parva\"); le copritrici caudali e la coda sono castane con sottili barre nerastre; la parte bassa dei fianchi e dell'addome, cos\u00ec come il sottocoda, \u00e8 marrone scura o nerastra, con sottili barre bruno-rossastre dai margini neri. L'iride \u00e8 marrone-dorata, il becco marrone scuro e le zampe e i piedi nero-brunastri. La femmina presenta una serie di macchie color camoscio dai margini neri che spiccano sulle aree marrone scuro o nere delle regioni superiori. Gli esemplari immaturi hanno la colorazione nera delle aree superiori sostituita da una marrone scura; sotto sono castani o marrone-grigiastri, rigati di nero dalla parte bassa dei fianchi al sottocoda; hanno il becco nero con la punta grigia. I nidiacei sono simili agli immaturi e presentano delle sottili strie nere sulle regioni inferiori.\nDistribuzione e habitat.\nLa rallina di Forbes vive nelle foreste che si sviluppano sulle catene montuose della Nuova Guinea centrale e orientale. Nella regione orientale \u00e8 piuttosto comune, ma \u00e8 abbastanza rara in quella occidentale, dove il suo areale si sovrappone a quello della rallina castana (\"Rallicula rubra\"). Di abitudini terricole, si incontra tra i 1100 e i 3000\u00a0m di quota; ove \u00e8 presente anche la rallina castana, quella di Forbes \u00e8 pi\u00f9 numerosa ad altitudini minori.\nBiologia.\nGeneralmente molto timida e riservata, la rallina di Forbes, quando \u00e8 allarmata, agita la coda e inizia a squittire in modo simile a un topo. Vive da sola o in piccoli gruppi, composti anche da 3-7 esemplari. La dieta comprende generalmente insetti e altri piccoli invertebrati, ma anche una minore quantit\u00e0 di semi. Nelle regioni orientali dell'areale la nidificazione avviene in novembre. La femmina depone 4-5 uova bianche in un nido costruito sul terreno o tra le felci arboree del genere \"Microsorium\"."}
{"id": "1747571", "revid": "599013", "url": "https://it.wikipedia.org/wiki?curid=1747571", "title": "Riccardo Colombo", "text": "Carriera.\nCresciuto nelle giovanili della Pro Patria, esordisce con la prima squadra in Serie C2, dove colleziona una presenza nella stagione 2000-2001. La stagione successiva ottiene sempre con la Pro Patria la promozione in Serie C1. Nel 2002-2003 gioca 20 partite e a fine stagione viene acquistato a titolo definitivo dall'Albinoleffe in Serie B.\nNella societ\u00e0 lombarda colleziona 31 presenze nella prima stagione; nella stagione successiva arriva anche il primo goal ufficiale, su 27 partite giocate. Titolare anche nei due successivi campionati con l'Albinoleffe: 33 presenze nel 2005-2006, 37 presenze con 2 reti nel 2006-2007. A met\u00e0 stagione 2007-2008, dopo 21 partite disputate (ed 1 gol) passa in prestito all'Udinese in Serie A. In massima serie disputa in totale 4 partite.\nDopo essere tornato a Bergamo per fine prestito, viene acquistato in compropriet\u00e0 dal , che disputa la Serie A. Il 17 novembre 2008 Colombo firma la sua prima rete in massima serie, nella partita Catania-Torino (terminata 3-2 per i siciliani). Conclude la stagione con 23 presenze ed 1 gol, retrocedendo in Serie B a fine stagione. Il 27 giugno 2009 viene riscattata anche la seconda met\u00e0 dal Torino.\nIl 1\u00ba febbraio 2010 viene ceduto in prestito alla . Il 31 agosto 2010 passa a titolo definitivo alla . Fa il suo esordio in maglia amaranto il 18 settembre 2010 allo stadio Oreste Granillo, siglando al primo minuto la prima delle 4 reti al Modena. Nell'ottobre 2012 rescinde il contratto con la societ\u00e0 calabrese.\nIl 22 gennaio 2013 viene ingaggiato a parametro zero dal Novara, club di Serie B. Il 30 giugno rimane svincolato e il 22 luglio seguente parte per il ritiro a Coverciano dei calciatori svincolati sotto l'egida dell'Associazione Italiana Calciatori.\nIl 27 settembre viene ingaggiato sempre a parametro zero dal Cittadella sempre in Serie B. Il giorno seguente debutta nella partita contro il Crotone vinta dai padovani (1-0).\nIl 25 luglio 2014 firma un contratto biennale con la Salernitana.\nNel 2016 torna a vestire la maglia della Pro Patria, a distanza di 13 anni dall'ultima volta. Il 29 giugno 2018, dopo aver vinto il campionato e la Poule Scudetto, rinnova il suo contratto con la Pro Patria fino al 2019.\nStatistiche.\nPresenze e reti nei club.\n\"Statistiche aggiornate al 1\u00ba febbraio 2020.\""}
{"id": "1747572", "revid": "1573940", "url": "https://it.wikipedia.org/wiki?curid=1747572", "title": "Rallicula mayri", "text": "La rallina di Mayr (Rallicula mayri ) \u00e8 un uccello della famiglia dei Sarotruridi originario della Nuova Guinea.\nDescrizione.\nLa rallina di Mayr misura 23-25.5\u00a0cm di lunghezza e pesa attorno ai 120-130\u00a0g. Il maschio \u00e8 quasi completamente marrone, pi\u00f9 scuro sulla parte dorsale, mentre nella femmina i colori marrone e nero sono distribuiti pi\u00f9 a mosaico. Sulle ali dei maschi sono presenti delle piccole macchie o barre color camoscio. Sulla coda vi sono delle sottili barre nere; le regioni inferiori, cos\u00ec come il sottocoda, sono marroni, con sottili barre bianco-camoscio dai margini neri. L'iride \u00e8 grigio-bruna, il becco grigio scuro o nero e le zampe e i piedi neri. La femmina ha le ali e il dorso castano scuro, con grosse macchie color camoscio dai margini neri. Gli esemplari giovani non sono mai stati descritti.\nDistribuzione e habitat.\nLa rallina di Mayr vive in tre isolate catene montuose della Nuova Guinea settentrionale, in particolare sulle Cyclops mountains. Abita le foreste pluviali tra i 1100 e i 2200\u00a0m di quota..\nTassonomia.\nVengono riconosciute due sottospecie di rallina di Mayr:"}
{"id": "1747576", "revid": "158913", "url": "https://it.wikipedia.org/wiki?curid=1747576", "title": "Monte Hermon", "text": "Il monte Hermon (in italiano anche Ermon o Ermone; o \u062d\u0631\u0645\u0648\u0646, \"Haram\u016bn\"; , \"Har \u1e24ermon\", \"Monte del vecchio\") \u00e8 un massiccio montuoso al confine tra Israele, Siria, Libano. Composto da roccia calcarea, costituisce la parte pi\u00f9 meridionale della catena dell'Antilibano, ed \u00e8 formato da tre cime, la pi\u00f9 alta delle quali raggiunge i 2.814\u00a0m. \u00c8 citato spesso nella Bibbia, in quanto confine nord della Terra promessa. Secondo i cristiani potrebbe essere il luogo della trasfigurazione di Ges\u00f9, in alternativa al Monte Tabor.\nImportanza religiosa.\nReligioni pre-bibliche.\nSecondo alcuni studiosi il monte Hermon era chiamato dagli Urriti \u1e2aazzi ed era la sede del loro dio principale Teshub. Nella \"Canzone di Ullikummi\", il dio del tuono sulla cima del monte vede emergere dal mare il mostro marino Ullikummi, con cui ingagger\u00e0 battaglia. Si osservi che l'Hermon \u00e8 molto alto e costitu\u00ec un importante punto di riferimento per i marinai sin dall'et\u00e0 del bronzo.\nIl nome urrita diede origine al nome Kasios/Casius, con cui pare che l'Hermon fosse noto nell'antichit\u00e0 classica. Altri studiosi, tuttavia, collocano il monte Casio pi\u00f9 a Nord, identificandolo con il \u011eabal al-Aqra`, pi\u00f9 basso e pi\u00f9 vicino al mare dell'Hermon.\nNei testi Ugaritici, invece, il monte Hermon o la sua cima era detto \"Saphon\" (parola che in fenicio e in ebraico indica il Nord) e secondo il mito del dio Attar vi si trovava il palazzo di Baal.\nIl monte Hermon veniva chiamato \"Senir\" dagli amorrei e \"Sirion\" dai sidoniani.\nPer i Cananei l'Hermon era la sede del dio El, il loro sommo dio. I luoghi elevati del monte Hermon probabilmente sono stati usati nei rituali mitologici di Canaan. Per questo motivo nella Bibbia ci si riferisce alla montagna come il \"Monte Ba'al-Hermon\".\nNel Giudaismo.\nIl monte Hermon compare in molti libri biblici ed extra-biblici. La montagna costituiva la frontiera nord della Terra Promessa ed era anche il limite nord della conquista.\nNel Libro di Isaia il monte Hermon/Saphon (nella definizione \"sul monte dell'assemblea, nelle parti pi\u00f9 remote del settentrione\", essendo il l'Hermon considerato come il punto pi\u00f9 settentrionale della Terra Promessa) compare come sede di \"Helel Ben Shahar\", il latino Lucifero e l'erede del dio ugaritico Attar. Nel Libro delle Cronache si stabilisce sul monte Hermon e nel sottostante altipiano di Ba\u0161an met\u00e0 della trib\u00f9 di Manasse, con i casati di Efer, Is\u00e8i, Eli\u00e8l, Azri\u00e8l, Geremia, Odav\u00eca e Iacdi\u00e8l.\nNel Libro di Enoch il monte Hermon \u00e8 il luogo dove la classe di angeli precipitati detti Grigori (\"osservatori\") discese sulla Terra. Su quella montagna giurarono che avrebbero preso moglie tra le figlie degli uomini per procreare i \"Nefilim\" (). Questo giuramento sembra essere ricordato da un'iscrizione posta sui resti di un antico tempio sulla sommit\u00e0 dell'Hermon, detto Qasr Antar, documentato da Sir Charles Warren nel 1869.\nNel Nuovo Testamento.\nI Vangeli raccontano che Ges\u00f9 e i suoi apostoli, che viaggiavano verso nord da Betsaida sul lago di Tiberiade verso la citt\u00e0 di Cesarea di Filippo, giunsero alla base meridionale del monte Hermon.. Qui, Ges\u00f9 rivel\u00f2 loro il suo proposito di costruire la sua Chiesa e in seguito di recarsi a Gerusalemme per morire e poi risorgere.\nIl monte Hermon viene considerato come un possibile luogo della trasfigurazione, quando Ges\u00f9 radun\u00f2 su di un'alta montagna per pregare tre dei suoi discepoli, Pietro, Giacomo e Giovanni, e venne trasfigurato davanti ai loro occhi. Ges\u00f9 divenne di un bianco splendente e convers\u00f2 con Mos\u00e8 ed Elia, che apparentemente stavano ai suoi due lati. Lo stupore dei discepoli e la loro paura vennero ulteriormente aumentati, quando una voce dal Cielo esclam\u00f2, \u00abQuesto e il mio Figlio beneamato, nel quale mi compiaccio; ascoltateLo!\u00bb.\nGeografia.\nAlle pendici del monte Hermon, in Israele, si trova l'antica citt\u00e0 ellenistica di Panea (in onore del dio Pan, oggi Banyas). Essa fu ricostruita nel 14 d.C. da Erode Filippo II con il nome di Caesarea Philippi in onore dell'imperatore Tiberio. La zona \u00e8 ricca di sorgenti d'acqua ed una di queste forma il fiume Banyas che costituisce uno degli affluenti del Giordano.\nStoria del XX secolo.\nDopo la guerra arabo-israeliana del 1967 il versante siriano del monte Hermon \u00e8 stato occupato degli israeliani insieme alle alture del Golan. Questa zona fu formalmente annessa ad Israele nel 1981, ed \u00e8 soggetta alla legge speciale delle Alture del Golan.\nNel monte Hermon si trova l'unica stazione sciistica di Israele che include piste di ogni colore. Esistono anche piste per lo sci di fondo e per le slitte, con scuole di sci, ristoranti e altri servizi. Gli operatori dei luoghi si trovano nell'insediamento (moshav) di Neve Ativ e nel villaggio druso di Majdal Shams.\nIl settore israeliano della montagna \u00e8 fortemente pattugliato dalle Israel Defense Forces e dalla Polizia Israeliana. Sulla montagna esiste una postazione di osservazione strategica che serve per monitorare le attivit\u00e0 militari della Siria e del Libano nei pressi di Mitzpe Shlagim (\"Vista sulla Neve\"), con un'altezza di circa 2.224\u00a0m. Il vicino picco \u00e8 la maggiore altura in Israele.\nIl governo siriano ha presentato dei piani per sviluppare una stazione sciistica del costo di miliardi di dollari, sulle pendici della montagna.\nSin dal 1996, un gruppo libanese, guidato da Michel Malik di Rashaya, ha scalato annualmente la cima di monte Hermon per la festa della trasfigurazione di Ges\u00f9 il 6 agosto. Il gruppo include cristiani di varie denominazioni, come anche drusi. A dispetto della loro diversit\u00e0 religiosa, il gruppo si centra su Cristo, e molti dei suoi membri partecipano alla messa di Rito Cristiano Maronita celebrata sulla cima.\nNel 2005 il comune di R\u0101shay\u0101 ha costruito una rampa per fuoristrada che raggiunge i 2.400\u00a0m., che doveva portare ad un camping (cancellato per la guerra), strada molto controversa sia sotto il punto di vista ambientale che culturale. Negli ultimi anni la scalata al monte Hermon ha ricevuto molta pubblicit\u00e0 dai mezzi di comunicazione israeliani e libanesi. La scalata venne cancellata a causa della guerra del Libano del 2006.\nVillaggi israeliani.\nNelle pendici israeliane della montagna vi sono tre paesetti: Majdal Shams (Druso), Neve Ativ e Nimrod.\nVillaggi libanesi.\nNelle pendici occidentali libanesi del complesso montuoso si trovano i seguenti villaggi: Rashaya al-Fukhar, Kfar Hamam, Sheb\u02bfa, Kfar Shuba, Hebbariye, El Mari, Khalwat el-Bayada e Majidiye."}
{"id": "1747583", "revid": "125935", "url": "https://it.wikipedia.org/wiki?curid=1747583", "title": "PSR J0737-3039", "text": "PSR J0737-3039 \u00e8 la prima pulsar binaria mai rilevata, scoperta nel 2003 da un team guidato dall'astrofisica italiana Marta Burgay. Si trova nella costellazione della Poppa, ad una distanza di circa 1600 anni luce dal sistema solare.\nL'oggetto \u00e8 simile a PSR B1913+16, scoperto nel 1974 da Joseph Hooton Taylor Jr. e Russell Alan Hulse, grazie al quale vinsero nel 1993 il Premio Nobel per la fisica.\nLe due pulsar orbitano tra di loro ogni 2,4 ore.\nSotto, un prospetto del sistema."}
{"id": "1747585", "revid": "30445", "url": "https://it.wikipedia.org/wiki?curid=1747585", "title": "Antilibano", "text": ""}
{"id": "1747586", "revid": "767487", "url": "https://it.wikipedia.org/wiki?curid=1747586", "title": "Episodi di Babylon 5 (quinta stagione)", "text": "La quinta stagione della serie televisiva Babylon 5 \u00e8 stata trasmessa su TNT dal 21 gennaio al 25 novembre 1998."}
{"id": "1747590", "revid": "371529", "url": "https://it.wikipedia.org/wiki?curid=1747590", "title": "Songs for Swingin' Lovers!", "text": "Songs for Swingin' Lovers! \u00e8 un album del crooner statunitense Frank Sinatra, pubblicato nel 1956 dalla Capitol Records.\nIl disco.\nSe il successo di \"In the Wee Small Hours\" era basato sulla malinconia delle canzoni, l'esuberante e divertente \"Songs for Swingin' Lovers!\" procede su un fronte diverso. Lo spirito swing che caratterizza questo album \u00e8 il frutto della collaborazione dell'arrangiatore Nelson Riddle e di Sinatra. Ottenne un successo considerevole sia da parte della critica che da parte del pubblico.\nLe canzoni sono in media vecchie di vent'anni, e alcune provengono da musical di Hollywood e Broadway (come \"Anything Goes\" di Cole Porter). La vera \"chicca\" di questo album \u00e8 \"I've Got You Under My Skin\", sempre di Porter, che \u00e8 una delle canzoni che pi\u00f9 hanno caratterizzato Sinatra fino ai giorni nostri.\nNel 2003 fu classificato 306\u00ba sulla lista dei 500 migliori album di tutti i tempi, classifica stilata dal magazine Rolling Stone. Inoltre \"Songs for Swingin' Lovers!\" raggiunse la seconda posizione nella classifica Billboard 200, vinse il Disco d'oro, \u00e8 stato il primo album di Sinatra a raggiungere il primo posto anche nelle classifiche inglesi e vinse il Grammy Hall of Fame Award 2000."}
{"id": "1747593", "revid": "125000441", "url": "https://it.wikipedia.org/wiki?curid=1747593", "title": "Giuseppe Migneco", "text": "Biografia.\nNato a Messina nel 1903, dopo aver fatto gli studi classici nella citt\u00e0 natale, si trasferisce nel 1931 a Milano dove comincia a studiare medicina. L\u00ec si guadagna da vivere e inizia l'ingresso nel mondo dell'arte disegnando bozzetti per il \"Corriere dei piccoli\" e facendo il ritoccatore per l'editore Rizzoli. In questo periodo comincia l'attivit\u00e0 pittorica realizzando dipinti dai contenuti autobiografici.\nNel 1934 avviene la svolta. Entra in contatto con Aligi Sassu, Renato Birolli, Raffaele De Grada dai quali resta incantato. \nNel 1937 \u00e8 tra i fondatori del movimento di \"Corrente\" che raggruppa artisti provenienti da diversi orizzonti culturali, con il comune intento di aprirsi alla cultura moderna europea, rifiutando l'isolamento culturale imposto dalla politica fascista. In \"Corrente\" affluiscono, nel tempo, artisti con visioni dell'arte molto diverse, uniti inizialmente per respingere canoni pittorici ormai superati, che prenderanno poi strade diverse, come Arnaldo Badodi, Birolli, Broggini, Cassinari, Cherchi, Gauli, Guttuso, Manz\u00f9, Morlotti, Paganin, Sassu, Valenti, e Vedova.\nNel dopoguerra Migneco affina il suo gusto per il \"realismo sociale\" subendo l'influsso dei pittori murari messicani. Un suo ammiratore lo defin\u00ec \u201cintagliatore di legno che scolpisce col pennello\u201d.\nNegli anni cinquanta la fama, ormai consolidata, consacra Giuseppe Migneco fra i maestri dell'arte italiana contemporanea, espone nelle pi\u00f9 prestigiose gallerie nazionali ed estere: G\u00f6teborg, Boston, Parigi, Stoccarda, New York, Amsterdam, Amburgo e Zurigo. \nPartecipa a 5 edizioni della Esposizione internazionale d'arte di Venezia dal 1948 e di seguito 1950, 1952, 1954 e infine all'edizione del 1958 e a partire dal 1948 a 5 edizioni (la V\u00b0, la VI\u00b0, la VII\u00b0, l'VIII\u00b0 e l'XI\u00b0) della Quadriennale di Roma.\nI suoi colori sempre forti e vivaci che ricordano la sua Sicilia dai tratti violenti e netti, i volti duri e coraggiosi rendono le sue tele espressione della lotta esistenziale, nel continuo e profondo confronto con l'umanit\u00e0 e con gli eventi che l'assediano, nella coscienza e nella speranza di libert\u00e0 e di memoria, al di l\u00e0 dell'assurda solitudine dell'esistenza.\nMigneco si spegne a Milano il 28 febbraio del 1997.\nVita privata.\nGiuseppe Migneco \u00e8 il padre di Grazia Migneco, attrice e doppiatrice."}
{"id": "1747595", "revid": "110157", "url": "https://it.wikipedia.org/wiki?curid=1747595", "title": "Centro-Norte Piauiense", "text": "Centro-Norte Piauiense \u00e8 una mesoregione del Piau\u00ed in Brasile.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nMicroregioni.\n\u00c8 suddivisa in 4 microregioni:"}
{"id": "1747598", "revid": "2144969", "url": "https://it.wikipedia.org/wiki?curid=1747598", "title": "Valentino Gerratana", "text": "Biografia.\nPartecipa giovanissimo alla resistenza a Roma, nelle file dei GAP, legandosi a Carlo Salinari e Giaime Pintor, conosciuto nel 1939 al corso allievi ufficiali di Salerno, e ricordato dopo la morte nell'introduzione a \"Sangue d'Europa\". Dopo la caduta del fascismo prende parte alla ricostruzione del PCI romano e si laurea in giurisprudenza presso l'universit\u00e0 della capitale. Collaboratore di numerose riviste politiche e teoriche (\"Rinascita\", \"Societ\u00e0\", \"Il Contemporaneo\", \"Critica marxista\", \"Il Calendario del Popolo\"), diviene caporedattore de \"l'Unit\u00e0\" ed entra in contatto con gli intellettuali legati alla casa editrice Einaudi. Docente all'Universit\u00e0 di Salerno dalla fine degli anni sessanta, passa all'Universit\u00e0 di Siena, per tornare nel 1976 alla Facolt\u00e0 di Lettere dell'Universit\u00e0 di Salerno.\nStudioso sobrio e rigoroso del marxismo, ha curato l'edizione critica degli \"Scritti politici\" di Antonio Labriola, ma \u00e8 ricordato, soprattutto, per la sua innovativa edizione critica dei \"Quaderni del carcere\" di Antonio Gramsci. La sua edizione, con un'accurata ricostruzione cronologica, archivi\u00f2 definitivamente l'edizione tematica curata da Palmiro Togliatti e Felice Platone e pubblicata da Einaudi tra il 1948 e il 1951. Il lavoro di Gerratana contribu\u00ec a mettere in luce lo stile \"frammentario\" e \"antidogmatico\" di Gramsci. Fu tra i promotori della International Gramsci Society e tra i fondatori e primo presidente della International Gramsci Society Italia, che dal 2003 ha ripetutamente bandito un premio alla sua memoria."}
{"id": "1747600", "revid": "110157", "url": "https://it.wikipedia.org/wiki?curid=1747600", "title": "Norte Piauiense", "text": "Norte Piauiense \u00e8 una mesoregione del Piau\u00ed in Brasile.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nMicroregioni.\n\u00c8 suddivisa in 2 microregioni:"}
{"id": "1747603", "revid": "125305568", "url": "https://it.wikipedia.org/wiki?curid=1747603", "title": "Catherine Carey", "text": "Biografia.\nEra la figlia di Sir William Carey di Aldenham, e di sua moglie lady Maria Bolena, che era stata amante di Re Enrico VIII d'Inghilterra e sorella della di lui seconda moglie Anna Bolena.\nEra quindi prima cugina della Regina Elisabetta I, figlia di Anna Bolena; alcuni contemporanei, tuttavia, hanno anche affermato che Catherine fosse figlia biologica del re e, in questo caso, sarebbe stata sorellastra di Elisabetta, ma tale rapporto di parentela \u00e8 contestato da alcuni storici moderni.\nIn giovane et\u00e0, Catherine fu testimone dell'esecuzione di sua zia, la regina Anna Bolena, nel 1536.\nDivenne damigella d'onore di entrambe le regine Anna di Cl\u00e8ves e Caterina Howard.\nMatrimonio.\nSpos\u00f2, il 26 aprile 1540, Sir Francis Knollys, figlio di Robert Knollys. Suo marito era stato nominato tesoriere di corte.\nSir Francis e Lady Knollys ebbero quindici figli:\nDal momento del suo matrimonio, Catherine divenne nota come Lady Knollys. Quando non era a Londra, la coppia viveva a Reading, nel Berkshire, e a Rotherfield nell'Oxfordshire. Di fede protestante, marito e moglie fuggirono in Germania durante il regno della regina Maria.\nL\u00ec la principessa Elisabetta scrisse a sua cugina e la nomin\u00f2 Lady of the Bedchamber al momento della sua ascesa al trono. A corte, Catherine fu riconosciuta come la favorita della regina tra i suoi cugini di primo grado e la mancanza di Elisabetta di altre parenti a cui si sentisse vicina potrebbe essere la spiegazione di questa posizione.\nMorte.\nMor\u00ec il 15 gennaio 1569 a Hampton Court Palace e fu sepolta nell'aprile seguente nella St Edmund's Chapel nell'abbazia di Westminster. Vi \u00e8 una piccola targa commemorativa nell'abbazia, anche se il suo monumento principale \u00e8 a Rotherfield nell'Oxfordshire.\nIn letteratura.\nLa possibilit\u00e0 che Catherine, e forse suo fratello Henry, fossero figli illegittimi di Enrico VIII, appare in molte opere di narrativa, tra cui \"L'altra donna del re\" di Philippa Gregory. Catherine \u00e8 anche un personaggio di \"L'eredit\u00e0 della regina\" di Gregory, dove viene inviata alla corte reale durante il periodo delle regine Anna di Cl\u00e8ves e Catherine Howard, e in \"L'amante della regina vergine\", dove, come madre della diciassettenne Lettice Knollys, \u00e8 tra le dame pi\u00f9 vicine a Elisabetta I."}
{"id": "1747604", "revid": "1610933", "url": "https://it.wikipedia.org/wiki?curid=1747604", "title": "Marla Pennington", "text": "Biografia.\nPennington ha preso parte a numerose serie televisive, fra cui \"Soap\", \"Il mio amico Arnold\", \"Magnum, P.I.\", \"Charlie's Angels\", \"Happy Days\", \"L'incredibile Hulk\" e \"General Hospital\".\nHa recitato anche in due film per il cinema: \"Riunione di classe\" (1982) e \"Il giorno della locusta\" (1975). Inoltre, negli Stati Uniti \u00e8 nota anche per le ricette di cucina che pubblica su diversi periodici."}
{"id": "1747606", "revid": "1573940", "url": "https://it.wikipedia.org/wiki?curid=1747606", "title": "Rallina tricolor", "text": "La rallina collorosso (Rallina tricolor ) \u00e8 un uccello della famiglia dei Rallidi originario della regione australasiatica.\nDescrizione.\nLa rallina collorosso \u00e8 un Rallide di medie dimensioni: misura 23\u201330\u00a0cm di lunghezza, ha un'apertura alare di 37\u201345\u00a0cm e pesa intorno ai 200 g. Testa, collo e petto sono di colore bruno-rossastro, pi\u00f9 chiaro sulla gola. Le regioni superiori sono marrone-grigiastre, cos\u00ec come quelle inferiori; su queste ultime, tuttavia, sono presenti delle striature pi\u00f9 chiare. Il sottoala \u00e8 vergato da strisce bianche e nere; il becco \u00e8 verde e le zampe e i piedi grigio-marrone.\nIl richiamo \u00e8 costituito da una serie di richiami schioccanti e da deboli grugniti ripetuti pi\u00f9 volte.\nDistribuzione e habitat.\nL'areale della specie comprende le Molucche (Ambon e Kur, una delle isole Tayandu) e le Piccole Isole della Sonda orientali (Damar e Larat, una delle isole Tanimbar), le isole Aru, la Nuova Guinea (comprese le isole di Yapen e di Karkar) e le isole al largo delle sue coste occidentali (Waigeo, Batanta, Salawati e Misool), le isole di D'Entrecasteaux (isola di Fergusson) e l'arcipelago di Bismarck (isole Saint Matthias, Nuova Hannover e Nuova Irlanda); la specie \u00e8 presente anche, con due popolazioni disgiunte, nell'Australia nord-orientale (Queensland), dalle isole dello stretto di Torres ai monti McIlwraith, e da Cooktown a Paluma, fino al tavolato di Atherton all'interno, e su alcune isole nei pressi della costa.\n\u00c8 presente nelle foreste pluviali tropicali e nelle zone di fitta vegetazione nei pressi di zone umide permanenti.\nBiologia.\nLa rallina collorosso si nutre di anfibi, invertebrati acquatici, crostacei e molluschi.\nRimane sempre sul terreno o nelle sue vicinanze, tra la fitta vegetazione. Depone nidiate composte da 3-5 uova di colore bianco sporco, che vengono covate per circa 20 giorni. I nidiacei, ricoperti da un fitto piumino nero, sono precoci e nidifughi.\nConservazione.\nCon un areale cos\u00ec vasto e nessuna prova che indichi un declino delle sue popolazioni, la specie non \u00e8 considerata in pericolo di estinzione. Viene poco studiata e passa spesso inosservata a causa della sua natura elusiva, ma sembra che in Nuova Guinea sia piuttosto comune. In Australia, d'altro canto, le popolazioni sono diminuite a causa della deforestazione."}
{"id": "1747607", "revid": "1543377", "url": "https://it.wikipedia.org/wiki?curid=1747607", "title": "Stagno di Sale 'e Porcus", "text": "Sale 'e Porcus \u00e8 uno stagno salato temporaneo della Sardegna. Si trova nella provincia di Oristano, tra i comuni di Riola Sardo e San Vero Milis, ed occupa una superficie di 330 ettari.\n\u00c8 stato identificato come zona umida di importanza internazionale secondo la convenzione di Ramsar (codice del sito 3IT035). Durante l'estate, per via dell'elevata evaporazione, lo stagno pu\u00f2 prosciugarsi completamente lasciando sul fondale una spessa crosta di sale.\nNello stagno di Sale 'e Porcus nidificano e si riproducono numerose specie di uccelli acquatici, tra le quali alcune rare o in via di estinzione come la volpoca (\"Tadorna tadorna\"), la gru europea (\"Grus grus\"), il gabbiano roseo (\"Chroicocephalus genei\") ed il pollo sultano viola (\"Porphyrio porphyrio\"). Ospita inoltre una colonia formata da oltre 3.000 esemplari di fenicottero rosa (\"Phoenicopterus roseus\"). Durante il periodo delle migrazioni vi soggiornano numerose specie di anatre, aironi, trampolieri, sterne e gabbiani.\nNel 1982 la Regione Autonoma della Sardegna ha istituito una \"Riserva Naturale Orientata\" che interessa l'area dello stagno. \u00c8 gestita dal comune di San Vero Milis in collaborazione con la LIPU."}
{"id": "1747613", "revid": "339392", "url": "https://it.wikipedia.org/wiki?curid=1747613", "title": "Arabeskebi Pirosmanis temaze", "text": ""}
{"id": "1747615", "revid": "89721", "url": "https://it.wikipedia.org/wiki?curid=1747615", "title": "Non bis in idem", "text": ""}
{"id": "1747616", "revid": "1573940", "url": "https://it.wikipedia.org/wiki?curid=1747616", "title": "Rallina canningi", "text": "La rallina delle Andamane (Rallina canningi ) \u00e8 un uccello della famiglia dei Rallidi originario, come dice il nome, delle isole Andamane. \u00c8 l'unico Rallide presente su queste isole.\nDescrizione.\nCon una lunghezza di circa 34\u00a0cm, la rallina delle Andamane, specie pi\u00f9 grande del genere \"Rallina\", \u00e8 un Rallide di medie dimensioni. Si riconosce facilmente per il colore marrone-castano di testa, collo, petto e regione dorsale, e per la serie di bande bianche e nere che ricoprono le regioni inferiori, a eccezione del sottocoda, castano scuro. L'iride \u00e8 rossa, il becco color verde mela con l'estremit\u00e0 biancastra e le zampe e i piedi verde-oliva. I sessi sono simili. Gli esemplari immaturi hanno un piumaggio dai toni pi\u00f9 scialbi: il disegno striato bianco e nero delle regioni inferiori, ad esempio, \u00e8 sostituito da uno castano-grigio e bianco sporco.\nDistribuzione e habitat.\nLa specie vive unicamente nelle isole Andamane, ma l'esatta estensione del suo areale non \u00e8 chiara: \u00e8 presente sicuramente su Andaman Settentrionale e Andaman Meridionale e forse anche sulle isole di Grande Coco e Piccola Coco, presso le coste del Myanmar. Popola le aree palustri circondate da foresta, ma talvolta si spinge anche in terreno aperto. In passato era molto pi\u00f9 numerosa, ma ora il suo numero \u00e8 diminuito a causa dei predatori introdotti dall'uomo.\nBiologia.\nPresumibilmente monogama, trascorre la giornata nascosta nei canneti, in cerca di vermi, molluschi e insetti. La nidificazione avviene durante i mesi estivi, da giugno ad agosto, e le uova, di colore bianco, vengono covate da entrambi i genitori."}
{"id": "1747624", "revid": "600229", "url": "https://it.wikipedia.org/wiki?curid=1747624", "title": "Sgt. MacKenzie", "text": "Sgt. MacKenzie \u00e8 una lamentazione, scritta e cantata da Joseph Kilna MacKenzie. La canzone fu inizialmente inserita nell'album del 2000 della band di MacKenzie (i \"Clann an Drumma\") ma deve la sua fama al fatto di esser stata inserita nella colonna sonora del film We Were Soldiers.\nJoseph Kilna MacKenzie scrisse la canzone in memoria di suo nonno Charles Stuart MacKenzie che combatt\u00e9 come sergente nella Grande Guerra morendo all'et\u00e0 di 35 anni nelle trincee."}
{"id": "1747633", "revid": "1573940", "url": "https://it.wikipedia.org/wiki?curid=1747633", "title": "Rallina fasciata", "text": "La rallina zamperosse (Rallina fasciata ) \u00e8 un uccello della famiglia dei Rallidi originario della regione estesa dall'India nord-orientale alle Piccole Isole della Sonda e alle Filippine.\nDescrizione.\nLa rallina zamperosse, con una lunghezza di 22\u201325\u00a0cm, \u00e8 un Rallide di medie dimensioni. Testa, collo e petto sono di colore rosso-bruno, pi\u00f9 chiaro sulla gola, e la regione dorsale \u00e8 grigio-bruna. Le regioni inferiori e il sottoala sono ricoperti da una serie di strisce bianche e nere. L'iride, circondata da un anello orbitale rosso, \u00e8 arancio o rossa, il becco \u00e8 color corno-verdastro e le zampe e i piedi sono rossi.\nEmette una serie di gracidii e grugniti decrescenti.\nDistribuzione e habitat.\nLa rallina zamperosse si incontra lungo i corsi d'acqua e le zone umide delle pianure del Sud-est asiatico e dell'arcipelago malese; il suo areale comprende l'India nord-orientale (Distretto di Cachar), il Myanmar (a eccezione delle regioni nord-orientali), la Thailandia nord-occidentale e peninsulare, la Malaysia, il Vietnam meridionale (Cocincina), Sumatra (province di Utara, Riau, Bengkulu e Lampung, nonch\u00e9 isole Riau, Mentawai e Batu, e isole di Bangka, Belitung, Enggano e Nias), il Borneo, le Filippine (Luzon, Mindoro, Culion, Palawan, Balabac, Mindanao e Basilan) e Flores. Sverna (e probabilmente risiede) pi\u00f9 a sud, a Giava, nelle Piccole Isole della Sonda (Lombok, Sumbawa, Alor e Kisar) e nelle Molucche (Halmahera, Ambon, Bacan e Buru). Abita le zone umide, su terreni sia aperti che ricoperti da foreste.\nBiologia.\nMonogama e territoriale, almeno durante la stagione degli amori, \u00e8 molto timida e riservata e talvolta, se minacciata, si rifugia sugli alberi. Ha abitudini notturne. La stagione degli amori varia a seconda delle localit\u00e0: nel Myanmar si riproduce in giugno e in agosto-settembre, in Thailandia in luglio-agosto, a Giava in gennaio-aprile e a Sumatra in gennaio. Ciascuna covata \u00e8 composta da 3-6 uova di colore bianco, con piccole macchioline scure. Il comportamento migratorio della specie \u00e8 difficile da stabilire, poich\u00e9 alcune popolazioni (come quelle di Thailandia e Malesia) sono migratorie, e altre sedentarie."}
{"id": "1747636", "revid": "205250", "url": "https://it.wikipedia.org/wiki?curid=1747636", "title": "Nicolaas Bloembergen", "text": "Biografia.\nNacque l'11 marzo del 1920 nella citt\u00e0 olandese di Dordrecht. Studi\u00f2 fisica nell'Universit\u00e0 di Utrecht e in quella di Leida, dove si laure\u00f2 nel 1948.\nNel 1945 Bloembergen lascio il suo paese fuggendo dalle devastazioni della Seconda guerra mondiale negli Stati Uniti, dove divenne professore nella Universit\u00e0 di Harvard.\nNel 1958 ottenne la cittadinanza statunitense.\nInvestigazioni scientifiche.\nNel 1945, Bloembergen ampli\u00f2 i suoi studi nell'Universit\u00e0 di Harvard, entrando a far parte dell'\u00e9quipe di Edward Purcell che sei settimane prima del suo arrivo aveva scoperto la Risonanza magnetica nucleare (RMN). Bloembergen fu nominato in quel momento responsabile dello sviluppo della prima macchina a RMN. \nNel 1981 fu premiato con il Premio Nobel per la Fisica insieme ad Arthur Leonard Schawlow e Kai Siegbahn per i suoi studi sulla spettroscopia. Bloembergen e Schawlow centrarono le loro ricerche sulla materia e sui laser."}
{"id": "1747637", "revid": "125620705", "url": "https://it.wikipedia.org/wiki?curid=1747637", "title": "Storia istituzionale italiana", "text": "Per storia istituzionale italiana s'intende il complesso dei fenomeni giuridici e sociali che hanno descritto la dinamica politica in, Italia dal 1861 ad oggi.\nIl processo nel quale si sono succeduti i diversi momenti della storia istituzionale italiana \u00e8 suddivisibile in:\nRegime liberale.\nLa nascita del Regno d'Italia.\nL'unificazione del Regno d'Italia fu caratterizzata per la sua relativa rapidit\u00e0 nel processo di costituzione (aprile 1859 \u2013 marzo 1861) anche grazie alle capacit\u00e0 politiche della classe dirigente del Regno di Sardegna e soprattutto di Cavour (Destra storica).\nAltra caratteristica fondamentale fu il ritardo con cui tale processo si manifest\u00f2 rispetto ad altre nazioni europee (esclusa la Germania, che venne unificata solo nel 1871). Tutto ci\u00f2 comport\u00f2, per il nuovo stato, una rapida successione di importanti sfide (lingua, istruzione, equa distribuzione delle risorse), che altrove erano state diluite in tempi molto pi\u00f9 lunghi. Anche per questo la classe politica dell'epoca scelse una struttura statale caratterizzata da un forte accentramento (per scongiurare le tendenze scissioniste e federaliste), e l'utilizzo non raro dell'esercito.\nUlteriori difficolt\u00e0 furono dovute al contrasto che il nascente stato ebbe con alcune autorit\u00e0 che per diversi anni mantennero una certa influenza politica, come il Re di Napoli (rifugiatosi a Roma), L'Austria, la Chiesa cattolica, e come se non bastasse verso la fine del secolo, il clima sociale fu ancora pi\u00f9 turbato dalle prime organizzazioni ispirate al conflitto di classe (anarchici e socialisti).\nLa regolamentazione fondamentale del nuovo stato.\nIl nuovo stato fu regolato dallo Statuto Albertino, che era stato precedentemente emesso nel 1848 dal Re di Sardegna e che fu esteso, dopo l'unificazione, a tutto il territorio italiano. Sostanzialmente, lo statuto, attribuiva al re il potere di governare tramite i suoi ministri che nominava e revocava autonomamente. Non era previsto dunque il governo come soggetto autonomo dal sovrano.\nPer tutto il \u201cperiodo liberale\u201d il governo fu stretto tra il potere del re e quello del parlamento. Quest'ultimo organo era formato dal Senato del Regno e dalla Camera dei deputati. Il primo non era elettivo e proprio per questo fu destinato a giocare un ruolo sempre minore rispetto alla Camera dei deputati, legittimata dal voto popolare, pur limitato a una minima percentuale di cittadini (fino al 1919, data dell'entrata in vigore del suffragio universale maschile).\nIl sistema politico.\nNei primi anni la politica del nuovo stato pareva affermarsi intorno a una dinamica bipartitica, in parlamento si fronteggiarono infatti la destra e la sinistra \u201cstorica\u201d. Presto per\u00f2 i deputati diedero vita al fenomeno chiamato \u201ctrasformismo\u201d che comport\u00f2 una mancanza di alternanza reale tra destra e sinistra al governo (trattandosi piuttosto di giochi parlamentari di alleanze mutevoli nel contesto parlamentare). Inoltre la democrazia italiana inizi\u00f2 quasi subito a caratterizzarsi per una durata limitata dei governi (in media solo 13 mesi). Il trasformismo infatti emerse anche in risposta alla elevata debolezza dei governi oltre che alla necessit\u00e0, per i liberali, di far fronte comune contro le fazioni \u201cantisistema\u201d.\nUn'ulteriore particolarit\u00e0 del nuovo sistema politico era l'assenza di fazioni espressamente cattoliche, posizioni che si erano autoescluse dalla competizione parlamentare a seguito del non expedit. Tuttavia, fin da questi anni, la corrente cattolica prese a realizzare una fittissima rete associativa su tutto il territorio nazionale. Solo dopo l'aumentare dell'influenza del socialismo, la chiesa decise di rivedere le proprie posizioni, revocando il divieto di partecipazione cattolica alla competizione politica, a certe condizioni.\nIl Partito Socialista Italiano (nato fin dal 1892) present\u00f2 subito una divisione interna tra \u201criformisti\u201d e \u201cmassimalisti\u201d, ma ci\u00f2 non bast\u00f2 per fermare l'ascesa elettorale della nuova formazione partitica.\nI liberali (come Sonnino e Pelloux) risposero al crescente conflitto sociale con una doppia strategia fondata sulla repressione e la concessione di alcune riforme, tra cui la riforma agraria. Tale strategia si rivel\u00f2 per\u00f2 inefficace e anzi controproducente, essa innesc\u00f2 infatti un aumento delle ostilit\u00e0 antisistema. Il secolo si chiuse con un evento esplicativo della situazione politico-sociale italiana: l'assassinio del Re Umberto I ad opera di Gaetano Bresci.\nI primi quindici anni del nuovo secolo furono determinati dalla politica di Giolitti (liberale) il quale si propose di affrontare il problema del conflitto sociale cercando l'integrazione nel sistema delle componenti antagoniste (cattoliche e socialiste), pensando poi di sviluppare alleanze parlamentari con entrambe, sfruttando la competizione fra esse. Il risultato in questo senso fu mediocre, dato il continuo manifestarsi del trasformismo invece che di reali alternanze politiche di governo. Sul piano politico per\u00f2 Giolitti ebbe anche alcuni successi, come il \u201cPatto Gentiloni\u201d che assicur\u00f2 ai liberali un certo sostegno da parte della forza elettorale cattolica, attribuendo cos\u00ec al suo partito una posizione di predominanza.\nLa fine della fase liberale.\nL'Italia entr\u00f2 nella prima guerra mondiale per decisione del governo Salandra I (con l'appoggio del Re), nonostante l'iniziale opposizione della maggioranza parlamentare. Le conseguenze della partecipazione alla guerra furono profonde, soprattutto nelle classi inferiori della societ\u00e0 italiana, le quali pagarono il principale contributo di sangue. \u00c8 in questo periodo che il movimento socialista si radicalizzava e si mobilitava in maniera sempre crescente scatenando un processo di contromobilitazione delle classi agiate, particolarmente sensibili al mito della \u201cvittoria mutilata\u201d. \u00c8 in questi settori della societ\u00e0 che il fascismo trov\u00f2 i suoi sostenitori.\nNello stesso periodo anche i cattolici si organizzarono in maniera decisiva, fondando nel 1918 il Partito Popolare Italiano, seguito l'anno successivo dalla definitiva revoca del non expedit. Il PPI trov\u00f2 subito un capo riconosciuto e condiviso nella personalit\u00e0 di don Luigi Sturzo.\nA seguito delle elezioni del 1919, con la nuova legge elettorale proporzionale, i liberali furono definitivamente spodestati dalla posizione dominante che fino ad allora avevano goduto al parlamento. Sia il Partito Socialista Italiano che il Partito Popolare Italiano, infatti, guadagnarono insieme pi\u00f9 della met\u00e0 dei seggi.\nMentre il sistema politico era paralizzato dai veti incrociati e dall'elevata conflittualit\u00e0, il movimento fascista, con a capo Benito Mussolini, sfrutt\u00f2 l'occasione di fragilit\u00e0 istituzionale e giunse al potere il 28 ottobre 1922.\nRegime fascista.\nL'ingresso in politica del movimento fascista caratterizz\u00f2 un cambiamento radicale per la fisionomia dello stato italiano nel quale, per la prima volta, venne utilizzata la minaccia dell'uso della forza per ricevere il potere esecutivo da parte del Re.\nDal punto di vista istituzionale, il processo che segn\u00f2 il passaggio dal regime liberale al regime autoritario si articol\u00f2 sostanzialmente in tre passaggi.\nIl nuovo sistema inizialmente non aveva le caratteristiche del regime totalitario, ma con il passare degli anni mostr\u00f2 di voler andare in quella direzione, portando ad una sempre maggiore pervasivit\u00e0 del ruolo dello stato nel tessuto sociale. Il totalitarismo non fu raggiunto in quanto il re manteneva, seppur formalmente, il vertice del potere statale e la facolt\u00e0 di revocare il capo del governo (facolt\u00e0 che il re Vittorio Emanuele III esercit\u00f2 il 25 luglio 1943).\nPeriodo costituzionale transitorio.\nIl 24 luglio 1943 fu convocato, dopo alcuni anni, il Gran Consiglio del Fascismo. All'ordine del giorno vi era la mozione del gerarca Dino Grandi, con la quale si chiedeva al re di riappropriarsi della sua facolt\u00e0 di comandante in capo delle forze armate. Vittorio Emanuele III colse allora l'occasione per licenziare il capo del governo, Mussolini, e farlo arrestare. Nomin\u00f2 in sua sostituzione il maresciallo Pietro Badoglio. Era il 25 luglio 1943: si apr\u00ec il cosiddetto periodo costituzionale transitorio. Il successivo 8 settembre fu firmato l'armistizio con gli Alleati.\nQuesto periodo si articol\u00f2 in tre passaggi:\nLa liberazione.\nDurante la fase della liberazione, l'Italia divenne un paese a sovranit\u00e0 limitata con due stati: il Regno del Sud, sotto la tutela degli Alleati, e la Repubblica Sociale Italiana, sotto tutela della Germania nazista. Fino al febbraio 1944 una parte del Paese fu direttamente governato dagli Alleati tramite l'AMGOT. \nOrdinamento provvisorio.\nDopo la caduta del regime vi furono diversi elementi di discontinuit\u00e0 come i partiti rappresentati nel parlamento, classificabili tutti come espressamente antifascisti. Il re deleg\u00f2 i propri poteri al figlio Umberto, come luogotenente del regno. Conclusa la guerra, ci si dot\u00f2 di una assemblea legislativa non elettiva, la Consulta Nazionale. L'influenza degli USA fu decisiva sia per la ripresa economica (piano Marshall), che per il consolidamento delle forze democratiche nel sistema partitico.\nFase costituente.\nNel giugno 1946 inoltre, per referendum istituzionale, l'Italia divenne una Repubblica a cui segu\u00ec un'assemblea costituente e l'elaborazione di una nuova costituzione entrata in vigore nel 1948.\nLe forze politiche che ricevettero il maggiore consenso elettorale furono i tre partiti di massa esistenti a quel tempo in Italia: DC, PSI e PCI. La costituzione italiana era simile alle altre sviluppatesi in Europa in quell'epoca: lunga, con una prima parte dedicata ai diritti civili, politici e sociali, e una seconda parte che avrebbe descritto e regolato la Repubblica parlamentare italiana.\nIl timore di un ritorno al passato sugger\u00ec ai redattori della costituzione l'elaborazione di un complesso sistema statale basato sul ruolo cruciale assegnato al parlamento e sull'istituzione di diverse istituzioni di garanzia (Presidente della repubblica; Corte costituzionale; CSM; Ordinamento Regionale; Referendum abrogativo).\nLa Prima Repubblica.\nIl carattere della democrazia repubblicana non fu esclusivamente determinato dalla costituzione, ma anche dalla legge elettorale, la quale fu inizialmente frutto di un compromesso tra i principali partiti. Si tratta di un sistema proporzionale che premia i partiti di massa quali PCI, PSI e DC. Nel 1948 le elezioni assegnano un ampio successo elettorale alla coalizione della DC, portando il suo leader Alcide De Gasperi alla Presidenza del Consiglio. Al sistema proporzionale venne data quindi un'interpretazione maggioritaria, ma dopo l'erosione dell'elettorato democristiano in favore degli altri partiti minori di destra, si comprese come fosse necessaria una legge elettorale che aiutasse a formare la compagine di governo. Venne approvata nel 1953, a ridosso delle elezioni, una legge proporzionale con premio di maggioranza, conosciuta col nome di \u201clegge-truffa\u201d, per le modalit\u00e0 con le quali nacque, ma soprattutto per il fatto che si assegnava un premio piuttosto alto - il 60% dei seggi - alla coalizione di partiti che avessero ottenuto il 50% pi\u00f9 uno dei voti. L'enorme clamore suscitato dall'approvazione della legge fece s\u00ec che il premio non venisse assegnato al partito con la maggioranza relativa, rendendo precaria la leadership della DC, partito di maggioranza relativa, all'interno della coalizione presentatasi nelle elezioni del 1953. Infatti, nelle elezioni del 1953 la coalizione dei partiti DC, e partiti vicini, non raggiunse la soglia del 50% pi\u00f9 uno dei voti richiesti, e il premio di maggioranza non venne assegnato, indebolendo fortemente la DC e la forza centrista.\nL'assetto politico si spost\u00f2, in questo periodo, verso un sistema sempre pi\u00f9 policentrico. Infatti dopo il 1953 le coalizioni sono sempre meno coese e pi\u00f9 allargate. Nel 1962 vince la prima maggioranza di centro-sinistra che perde il PLI ma comprende il PSI (staccatosi dal PCI). In seguito, negli anni 1970, caratterizzati da forti difficolt\u00e0 economiche e sociali, si sperimentarono le formule del governo di \u201cunit\u00e0\u201d o \u201csolidariet\u00e0\u201d nazionale con la partecipazione del PCI al governo del paese (all'opposizione rest\u00f2 solo l'estrema destra). Il tentativo per\u00f2 fall\u00ec presto a causa della incompatibilit\u00e0 tra PCI e DC. Nacque cos\u00ec la nuova formula: il pentapartito (DC, PSI, PSDI, PRI, PLI) che formarono tutti i governi dagli anni 1980 fino alla crisi del 1992.\nIl sistema politico.\nIl comportamento elettorale della Prima Repubblica \u00e8 suddivisibile in due fasi distinte. La prima fase andava dal 1953 al 1976 e fu caratterizzata da una crescente concentrazione del voto sui due partiti principali (nel 1976 DC e PCI insieme raccolsero il 73% dei voti). Nella seconda fase, che finisce nel 1992, la tendenza si invert\u00ec e inoltre si svilupp\u00f2 il fenomeno della volatilit\u00e0 elettorale. In quest'ultima fase si afferm\u00f2 dunque una tendenza centrifuga che avrebbe favorito soprattutto i partiti di protesta (i radicali prima, e le leghe dopo).\nAlla stabilit\u00e0 dei comportamenti elettorali nella Prima Repubblica corrispose la stabilit\u00e0 del sistema partitico. Analiticamente si riscontrano due principali sistemi di partito caratterizzati da, un pluralismo limitato (pochi partiti e competizione bipolare), o da un pluralismo estremo (pi\u00f9 di cinque partiti rilevanti e competizione basata su tre poli). Quest'ultimo caratterizz\u00f2 il sistema italiano fino alla conclusione della Prima Repubblica (sistemi analoghi furono \u201cla quarta repubblica francese\u201d e la \u201crepubblica di Weimar\u201d) e sembra scomparire solo oggi, dopo il processo innescato dalla riforma elettorale del 1993. Nel sistema polarizzato l'area di centro \u00e8 \u201ccondannata\u201d a governare, data la tendenziale riluttanza elettorale per le ali estreme, caratterizzate da una vocazione \u201cantisistema\u201d.\nLe istituzioni e il loro funzionamento.\nIl funzionamento delle istituzioni fu sempre fortemente influenzato dall'evoluzione del sistema partitico. La struttura parlamentare infatti ebbe, per designazione della costituzione, un ruolo di primo piano tra i vari organismi istituzionali. Innanzitutto il governo doveva rispondere al parlamento che attraverso mozioni di fiducia o di sfiducia poteva obbligare l'esecutivo alle dimissioni. Il parlamento italiano fu composto da due camere ma, eccetto alcune piccole caratteristiche di forma, non vi erano rilevanti differenze di poteri tra camera e senato.\nNelle prime elezioni della repubblica (1948), per la prima e unica volta un solo partito ottiene la maggioranza assoluta favorendo cos\u00ec un'interpretazione maggioritaria della costituzione.\nSuccessivamente a quelle elezioni i governi italiani furono sempre di \u201ccoalizione\u201d caratterizzati quindi da forti differenze interne nei governi. Gi\u00e0 dagli anni 1960 si inizi\u00f2 a rincorrere la stabilit\u00e0 allargando il pi\u00f9 possibile le coalizioni (maggior numero possibile di seggi), ma il punto debole della Prima Repubblica fu quello che le elezioni non determinavano la composizione dei governi e il premier, ma solo la forza dei partiti interni al parlamento. Si dava quindi vita a governi frutto di mediazioni parlamentari non basati sulla diretta investitura democratica degli elettori (e quindi con minore consenso).\nLa crisi della Prima Repubblica.\nGli anni 1980 furono caratterizzati dal trionfo del governo di centro e del suo sistema pentapartitico. In questo periodo per\u00f2 la conflittualit\u00e0 tra i partiti inizi\u00f2 ad aumentare, anche in conseguenza della tendenza centripeta che port\u00f2 una maggiore competizione tra i vari partiti. Quando il PSI propose la riforma istituzionale sul modello della quinta repubblica francese, incontr\u00f2 l'opposizione della DC e del PCI, ma inaugur\u00f2 una stagione in cui si apr\u00ec la discussione sulla possibilit\u00e0 di riformare le istituzioni italiane (che tuttavia non portarono ad alcun risultato concreto).\nNegli anni che vanno dal 1989 al 1991, sul piano internazionale, avvennero importanti avvenimenti, quali la fine del comunismo reale e il crollo del muro di Berlino. A tali eventi segu\u00ec la scissione del PCI (nel 1991) in PDS, e Partito della Rifondazione Comunista. Il venire meno delle paure comuniste premi\u00f2 i partiti di sinistra a scapito della DC che da sempre cavalcava proprio la \"paura comunista\". Inoltre il partito di centro inizi\u00f2 a pagare anche la crisi economica dello stato che si ritrov\u00f2 con un forte debito a cui segu\u00ec un forte innalzamento delle tasse. In questo periodo iniziarono a svilupparsi le leghe (che successivamente si federeranno nella Lega Nord).\nSempre negli stessi anni, il malcontento si concretizz\u00f2 con la raccolta di firme per sostenere il referendum a favore di una nuova legge elettorale in senso maggioritario, che nonostante l'ostilit\u00e0 dei leader politici dell'epoca, riscontr\u00f2 un grande successo elettorale mettendo in luce il distacco tra societ\u00e0 e classe politica italiana.\nLa Seconda Repubblica.\nLe premesse del cambiamento.\nI risultati delle elezioni del 1992 evidenziarono la crisi politica del pentapartito (tra l'altro diventato di soli quattro partiti, venendo meno all'alleanza il PRI), il quale non raggiunse pi\u00f9 la maggioranza assoluta dei voti (si ferm\u00f2 al 48,8%). La DC tocc\u00f2 in questa tornata elettorale il suo minimo storico (29,7%), mentre l'unico partito ad apparire in crescita fu la Lega Nord. Si apr\u00ec cos\u00ec un periodo di crisi, aggravato dalle dimissioni anticipate del Presidente della Repubblica Francesco Cossiga e dalla successiva paralisi decisionale per l'elezione di un nuovo Presidente. Solo dopo il tragico assassinio di Giovanni Falcone la situazione si sblocc\u00f2 e venne eletto Oscar Luigi Scalfaro alla Presidenza della Repubblica.\nIn seguito si form\u00f2 il governo presieduto da Giuliano Amato, mentre iniziava a irrompere, attraverso una serie infinita di avvisi di garanzia che aprirono procedimenti penali - la maggior parte dei quali si conclusero in assoluzioni, anni ed anni dopo - sulla scena politica italiana la magistratura (a partire dalla primavera del 1992) con una serie di indagini giudiziarie che avrebbero presto configurato lo scandalo di tangentopoli. La situazione di crisi politica fu accentuata dalla crisi finanziaria di quegli anni; il nuovo governo si ritrov\u00f2 davanti a una situazione molto complicata a cui tent\u00f2 di rispondere con un generale aumento delle tasse, comportando un ulteriore deterioramento della fiducia popolare nella classe politica.\nNella primavera del 1993 il governo Ciampi succedette Amato, durante il quale venne indetto un nuovo referendum elettorale che cambi\u00f2 in senso prevalentemente maggioritario il sistema elettorale. Nel 1994 vennero indette le elezioni anticipate, che rivoluzionarono l'assetto politico e consegnarono la maggioranza relativa dei consensi al neonato partito Forza Italia di Silvio Berlusconi. Le elezioni del 1994 vengono solitamente considerate la fine della Prima Repubblica.\nIl nuovo sistema elettorale.\nLa legge elettorale del 1993 (famosa con il nome di Mattarellum) e le elezioni anticipate del 1994 stravolsero l'intero sistema politico. In primo luogo, la voce ritorn\u00f2 agli elettori in risposta alla fase di stallo che la classe politica stava ormai attraversando. In secondo luogo, il sistema maggioritario venne applicato su tutto il territorio nazionale, investendo comuni, province e regioni. Questo contribu\u00ec a dare maggiore rilievo a tutte le cariche monocratiche, stabilendo maggiori contatti tra la politica nazionale e quella locale: cominciava ad affermarsi l'aspettativa che fossero i candidati individuali a muoversi da ruoli locali (come il sindaco) a ruoli nazionali (come il ministro) e viceversa, a prescindere dalle posizioni dei partiti di riferimento.\nLe conseguenze politiche.\nAlla vigilia del voto che avrebbe sperimentato il nuovo sistema elettorale, la sinistra riusc\u00ec a creare una larga coalizione (i progressisti) che includeva PDS, PRC, Verdi e altri partiti minori. Al centro si aggregarono alcune piccole forze espressione della vecchia DC. La novit\u00e0 principale venne a formarsi a destra, dove Berlusconi diede vita in poche settimane a Forza Italia e cre\u00f2 un'alleanza con l'ex-MSI (Alleanza Nazionale) e la Lega Nord. I risultati elettorali premiarono Berlusconi e la sua coalizione, che ottenne una larga maggioranza alla camera e una (leggermente minore) al senato. Le elezioni segnarono un significativo rinnovamento della classe politica, con pi\u00f9 del 70% di parlamentari al loro primo mandato.\nIl primo governo Berlusconi dovette presto affrontare difficolt\u00e0, dovute in particolare all'aumento delle indagini sul Presidente del Consiglio e le sue aziende, a cui segu\u00ec un decreto legge governativo volto a diminuire i poteri della magistratura. Il provvedimento scaten\u00f2 nuove ondate di proteste, che comportarono anche un certo disappunto da parte degli alleati AN e LN. Poco dopo, a seguito di contrasti sulla proposta dell'esecutivo di limitare i benefici pensionistici, la Lega usc\u00ec dall'alleanza, decretando la caduta del governo.\nNonostante la richiesta di elezioni anticipate, il Presidente della repubblica Oscar Luigi Scalfaro riusc\u00ec faticosamente a costruire una maggioranza \"tecnica\" che sfoci\u00f2 nella nascita del governo Dini. L'alleanza politica detta \"L'Ulivo\" cominci\u00f2 a formarsi in quel periodo, per diventare poi il perno della futura coalizione di centro-sinistra.\nNelle elezioni del 1996, L'Ulivo vinse e form\u00f2 il primo governo Prodi. La Lega, che non si era schierata, raggiunse il suo massimo storico (10%) con una campagna elettorale marcatamente anti-Berlusconi; perse per\u00f2 la scommessa di diventare l'\"ago della bilancia\" per le maggioranze parlamentari, preludio di un ritorno all'alleanza con Forza Italia e Alleanza Nazionale.\nIl governo Prodi si caratterizz\u00f2 per la sua stabilit\u00e0, realizzando il record di circa due anni e mezzo di governo. Tuttavia non mancarono le forti differenze ideologiche interne alla coalizione, rafforzate dal fatto che il PRC non aveva realizzato un vero programma di coalizione con l'Ulivo; non avendo incarichi ministeriali, il PRC si limitava ad un sostegno esterno che ad un certo punto fece mancare, provocando la caduta del governo. Alla fine del governo Prodi segu\u00ec un nuovo tentativo \"tecnico\" che trov\u00f2 un rapido successo, sfociato nella nascita del Governo D'Alema I.\nPer le elezioni del 2001 Forza Italia riusc\u00ec a consolidare una grande alleanza (ri-comprendente la Lega) chiamata la \u201cCasa delle libert\u00e0\u201d. A sinistra invece, l'Ulivo candid\u00f2 il sindaco di Roma, Rutelli, ma il non superamento della rottura con il PRC comporter\u00e0 l'inevitabile sconfitta elettorale. Autonomi in queste elezioni furono la lista Pannella-Bonino e L'Italia dei valori.\nQueste elezioni evidenziarono uno dei principali cambiamenti nel sistema politico a seguito della seconda repubblica: l'alternanza governativa. Infatti, alla sinistra uscente si sostitu\u00ec una forza di destra visibilmente diversa e alternativa alla precedente maggioranza. Una ovviet\u00e0 questa per un sistema democratico maturo, ma che il nostro paese inizi\u00f2 a conoscere solo in occasione di queste elezioni.\nIl secondo governo Berlusconi fu il pi\u00f9 lungo di tutta la storia repubblicana. La quattordicesima legislatura (2001-2006) si caratterizz\u00f2 per una straordinaria stabilit\u00e0 governativa: l'incarico di Presidente del Consiglio fu ricoperto sempre e solo dalla stessa persona, bench\u00e9 a capo di due successivi governi. Si erano dunque realizzati, almeno in parte, gli effetti stabilizzatori promessi dal maggioritario.\nIl nuovo sistema politico.\nLa fase apertasi nel 1992 fu caratterizzata da un profondo mutamento di tutto il sistema politico: I protagonisti (politici e partiti) della Prima Repubblica scomparirono o conobbero notevoli trasformazioni (scomparvero i partiti \u201canti-sistema\u201d); nella classe politica nazionale entrarono nuove figure professionali (imprenditori, liberi professionisti) invece del consueto \u201cpolitico di mestiere\u201d; I problemi che in questa fase non vennero ancora superati sono l'elevato numero di \"partiti rilevanti\" (grandi coalizioni con piccoli partiti \u201cago della bilancia\u201d).\nSi era dunque sviluppata una \"proporzionalizzazione\" del maggioritario, che di fatto non riduceva i partiti n\u00e9 rendeva definitivamente stabili i governi, nonostante la positiva tenuta del governo Berlusconi II sembrasse avviarsi in quella direzione.\nDopo le elezioni del 1996 la competizione partitica assunse una struttura prevalentemente bipolare fra le due coalizioni (centro-destra e centro-sinistra), venendo definitivamente meno la struttura tripolare del periodo precedente. Questa situazione mostr\u00f2 una tendenza centripeta, ma le ali estreme rimasero comunque ancora forti e determinanti fino alle elezioni del 2008.\nAspetto importante avvenuto in questo periodo fu il distacco del legame di parentela tra interessi organizzati e partiti. Chiesa cattolica, Confindustria e sindacati iniziarono a perdere espliciti riferimenti partitici, cercando di rimpiazzarli con una trasversalizzazione dei collegamenti.\nAlla fine della legislatura, il consenso al governo Berlusconi II si ridusse drasticamente. La situazione indusse il governo ad approvare a maggioranza una nuova legge elettorale, volta a limitare i danni dovuti al crollo dei consensi grazie all'abolizione dei voti uninominali (in cui la sinistra si era mostrata tendenzialmente pi\u00f9 forte).\nCambiamenti istituzionali.\nBerlusconi ricevette numerosi avvisi di garanzia durante il suo mandato, a cui rispose (per la prima volta in epoca repubblicana) non dimettendosi. Le indagini giudiziarie che interessarono il leader del centro-destra non si tramutarono mai in un esilio dalla politica, ma certo ne condizionarono l'azione di governo in materia di giustizia.\nDurante il governo Berlusconi II il Presidente della repubblica, Ciampi, si trov\u00f2 di fronte a una situazione diversa da quella dei suoi predecessori. L'inedita stabilit\u00e0 governativa infatti, pareva limitare il ruolo del capo dello stato, che tuttavia sfrutt\u00f2 pi\u00f9 volte altri poteri concessi alla sua carica (come il rinvio delle leggi alle camere).\nIn generale i rapporti tra le varie istituzioni del sistema politico italiano variarono profondamente, senza che vi fosse mai stata una riforma costituzionale. Tuttavia il tentativo di riformare la costituzione ci fu, prima nel 1997 (bicamerale presieduta da D'Alema), e poi nuovamente durante il secondo governo Berlusconi. A differenza del centro-sinistra, la maggioranza di centro-destra non intese perseguire la strategia della ampia maggioranza, ma var\u00f2 la riforma con le proprie forze parlamentari. A questo atteggiamento corrispose una forte opposizione che culmin\u00f2 con un referendum confermativo che annull\u00f2 la riforma per intero. Maggiore successo ebbero invece alcune riforme parziali, per lo pi\u00f9 varate proprio con ampie maggioranze.\nVi furono poi alcuni mutamenti che, pur non essendo di carattere costituzionale, furono di estrema rilevanza; uno di questi fu la riforma dei regolamenti parlamentari, grazie alla quale il ruolo del governo ne usc\u00ec rafforzato.\nLa legge elettorale del 1993 aveva quindi favorito non solo un ciclo di riforme e modifiche regolamentari, ma anche una drastica evoluzione del funzionamento parlamentare. Alcuni esempi: I presidenti delle camere sono sempre meno ruoli di garanzia tecnica e sempre di pi\u00f9 espressione delle maggioranze (dal 1994 sono sempre provenienti dall'area di governo); i governi sono sempre pi\u00f9 rafforzati, anche perch\u00e9, a seguito della riforma, gli elettori conoscono chi \u00e8 il futuro premier fin dallo spoglio elettorale (non v'\u00e8 pi\u00f9 contrattazione posticipata in merito a questa carica).\nLa nuova legge elettorale del 2005.\nLa nuova legge elettorale del 2005 elimina il voto di preferenza, forzando l'elettore a scegliere all'interno di liste bloccate decise dai partiti. A parte questo, essa si configura come una legge proporzionale con soglie di sbarramento variabili e premio di maggioranza alla coalizione che ottiene pi\u00f9 voti. Essa prevede inoltre che i partiti in coalizione siglino un programma e indichino un leader.\nVi sono delle importanti differenze tra la legge della camera e quella del senato, in quest'ultima infatti il premio di maggioranza \u00e8 su base regionale, caratteristica che ha procurato seri problemi alle elezioni politiche del 2006.\nGli effetti nelle elezioni del 2006.\nLe elezioni del 2006 si caratterizzarono per il fallimento delle previsioni basate sui sondaggi, probabilmente dovuto allo stretto margine di preferenze. Al termine dello scrutinio, soltanto 24.000 voti separavano le due maggiori alleanze. Il premio di maggioranza alla Camera decret\u00f2 comunque un vincitore, e il centro-sinistra pot\u00e9 formare il governo Prodi II.\nAl senato la nuova legge elettorale produsse dei singolari effetti. I premi di maggioranza a livello regionale si annullarono a vicenda e produssero una situazione di stallo, con 155 seggi assegnati alla coalizione di destra e 154 a quella di sinistra. La maggioranza governativa si affidava quindi a 4 dei 6 senatori eletti nella \"Circoscrizione Estero\" e a diversi senatori a vita.\nL'esecutivo si mostr\u00f2 subito alquanto debole, in quanto la risicata maggioranza non permetteva di divincolarsi agevolmente tra gli attacchi dell'opposizione e i dissidi interni alla coalizione. Il governo Prodi II cadde definitivamente il 24 gennaio 2008, producendo un rapido ritorno alle urne.\nGli effetti nelle elezioni del 2008.\nLa strategia dei partiti in occasione delle elezioni politiche italiane del 2008 \u00e8 stata molto diversa sia nelle intenzioni che negli effetti. Dopo la drastica perdita di consenso del governo di centro-sinistra, il leader del PD Walter Veltroni decise di stringere alleanze elettorali con un solo altro partito, l'Italia dei valori di Antonio Di Pietro. Gli altri partiti dell'area di sinistra formarono una coalizione elettorale dal nome La Sinistra l'Arcobaleno.\nForza Italia e Alleanza Nazionale si fusero molto rapidamente nel nuovo partito \"Popolo della Libert\u00e0\" (PDL), nell'ambito di un'alleanza programmatica con la Lega Nord che manteneva Silvio Berlusconi come leader. L'UDC, nonostante diverse trattative, non rientr\u00f2 pi\u00f9 nello schieramento di centro-destra.\nLe elezioni diedero un'ampia maggioranza alla coalizione di centro-destra in entrambe le camere. Caratteristica fondamentale di questo risultato elettorale fu la semplificazione partitica: nelle camere erano ora rappresentate solo sei formazioni (PDL-Lega Nord-MPA per la destra e PD-IDV per la sinistra, con l'autonoma UDC in mezzo). Le formazioni di estrema destra ed estrema sinistra non riuscirono a conquistare nessuna significativa rappresentanza parlamentare, dando l'impressione che il passaggio al bipolarismo fosse definitivamente compiuto.\nIn seguito alla Crisi del debito sovrano europeo, il Presidente del Consiglio Silvio Berlusconi si \u00e8 dimesso dal suo incarico nel novembre 2011, venendo sostituito dall'economista Mario Monti, dando cos\u00ec vita al nuovo Governo Monti, il secondo governo tecnico della Repubblica Italiana. Poich\u00e9, in seguito alle dimissioni del Governo Berlusconi IV non vi fu lo scioglimento delle Camere, e quindi non vi furono nuove elezioni, la composizione del parlamento che approv\u00f2 la fiducia al Governo Monti rimase quella determinata dalle elezioni politiche del 2008, dunque con la maggioranza di governo al centro-destra e la minoranza al centro-sinistra.\nDurante il mandato di Monti, l'Italia aveva affrontato aumenti fiscali e tagli alla spesa dello Stato, ed una serie di riforme atte a migliorare la competitivit\u00e0 dell'economia italiana. Tali riforme, definite come \"politiche di austerit\u00e0\", attuate dal governo Monti, che hanno sollevato molte polemiche nell'opinione pubblica italiana, sono percepiti in Europa come segnale di miglioramento della fiducia internazionale nell'Italia. Monti \u00e8 stato sostenuto da altri leader politici dell'Eurozona, come la cancelliera tedesca Angela Merkel e l'ex presidente francese Nicolas Sarkozy.\nNel corso della legislatura il Parlamento non ha modificato la legge Calderoli (il cosiddetto \"Porcellum\"), legge elettorale in vigore dal 31 dicembre 2005. Vari abbozzi di riforma erano stati tentati dai gruppi parlamentari durante l'ultimo anno sotto raccomandazione del Presidente della Repubblica che, in seguito allo scioglimento delle camere, si \u00e8 detto rammaricato per il mancato raggiungimento di un accordo.\nNel dicembre del 2012, il Popolo della Libert\u00e0, ha ritirato l'appoggio al governo Monti, causando cos\u00ec le dimissioni del Presidente del Consiglio Mario Monti e lo scioglimento delle camere, decretato il 22 dicembre 2012 dal Presidente della Repubblica Giorgio Napolitano, con alcune settimane di anticipo rispetto alla fine naturale della XVI Legislatura.\nGli effetti nelle elezioni del 2013.\nI risultati elettorali del 2013 hanno consegnato alle aule parlamentari una composizione di eletti che non vede nessuna delle coalizioni ottenere una vittoria netta, determinando un risultato senza precedenti nella storia delle elezioni politiche italiane.\nAlla Camera, Italia. Bene Comune, la coalizione di Centro-sinistra guidata da Pier Luigi Bersani, ottiene il premio di maggioranza (345 seggi su 630), assegnato grazie a uno scarto di poco pi\u00f9 dello 0,30% del totale dei voti rispetto alla coalizione di centro-destra guidata da Silvio Berlusconi. Il Movimento 5 stelle risulta essere in Italia la vera novit\u00e0 di queste elezioni e si dimostra, sommando ai voti italiani quelli degli italiani all'estero, la seconda forza politica in Italia, a 150.000 voti di distanza dal Pd prima forza politica alla Camera. Al Senato, invece, nessuna delle coalizioni raggiunge la maggioranza assoluta di 158 seggi: Italia. Bene Comune ottiene 123 seggi, Il Popolo della Libert\u00e0 117, il Movimento 5 Stelle 54 e Con Monti per l'Italia 19.\nQuesto risultato era inatteso, in quanto le prime proiezioni dopo l'inizio dello scrutinio ed i sondaggi pre-elettorali avevano fatto ritenere che Italia. Bene Comune riuscisse ad ottenere la maggioranza in entrambi i rami del Parlamento.\nLa nuova formazione politica del Movimento 5 Stelle di Beppe Grillo, alla sua prima esperienza elettorale nazionale, ottiene un boom di consensi alla Camera dei deputati con percentuali superiori al 30% in Liguria, Marche e Sicilia.\nNei giorni e nelle settimane successive alle elezioni, si cre\u00f2 una situazione perdurante di stallo politico, che ha visto, fra le altre cose, la creazione di un gruppo di 10 \"saggi\" da parte del Presidente della Repubblica Giorgio Napolitano per cercare una soluzione condivisa fra le forze politiche, e successivamente la rielezione di Napolitano stesso a Presidente della Repubblica.\nLo stallo politico si risolse solamente due mesi dopo le elezioni, il 28 aprile, con la formazione del Governo Letta: la carica di Presidente del Consiglio dei ministri viene affidata da Napolitano ad Enrico Letta, vice segretario del Partito Democratico. Il governo Letta si configura come il primo esecutivo di grande coalizione della storia della Repubblica Italiana, in quanto comprende esponenti di entrambe le principali coalizioni che si contrapponevano prima delle elezioni. In particolare, la stessa carica di vicepresidente del Consiglio dei ministri \u00e8 stata affidata al segretario politico del Popolo della libert\u00e0 Angelino Alfano. Il Governo Letta \u00e8 comunemente detto anche \"governo delle larghe intese\".\nLa nuova legislatura, infine, rispetto a tutte quelle che l'hanno preceduta, si segnala per l'et\u00e0 media dei parlamentari pi\u00f9 bassa e per il maggior numero di donne presenti in Parlamento. Infatti la percentuale complessiva di donne \u00e8 del 31 per cento (32 per cento alla Camera e 30 per cento al Senato) e l'et\u00e0 media complessiva \u00e8 di 48 anni (45 alla Camera e 53 al Senato).\nIl 1\u00ba agosto 2013 Silvio Berlusconi, leader del Popolo della Libert\u00e0 e senatore della XVII legislatura della Repubblica Italiana, viene condannato a quattro anni di reclusione per frode fiscale con sentenza passata in giudicato nel processo sulla compravendita dei diritti televisivi.\nIl 30 agosto 2013 il Presidente della repubblica Giorgio Napolitano nomina senatori a vita Claudio Abbado, Elena Cattaneo, Renzo Piano e Carlo Rubbia.\nIl 28 settembre 2013, in seguito alla decisione in notturna del premier Letta di posticipare il decreto che impediva l'aumento dell'IVA dal 21 al 22%, i ministri del PdL si dimettono su input di Silvio Berlusconi, aprendo cos\u00ec di fatto una crisi di governo. Il Presidente del Consiglio annuncia che si presenter\u00e0 a breve davanti alle camere per chiedere il rinnovo della fiducia al suo governo..\nIl 29 settembre 2013 il premier Letta si reca al Colle dal Presidente della repubblica Giorgio Napolitano, per fare il punto della situazione sul Governo e le alternative possibili. In precedenza il Capo dello Stato aveva dichiarato che avrebbe sciolto le camere solo se non ci fossero state alternative possibili.\nIl 30 settembre 2013 a palazzo Chigi pervengono le dimissioni irrevocabili dei ministri PdL. Nel frattempo, la data per il voto di fiducia \u00e8 fissata al 2 ottobre: in mattinata si voter\u00e0 al senato, nel pomeriggio alla camera.\nIl 1\u00ba ottobre 2013 il premier Enrico Letta respinge le dimissioni dei ministri del Popolo della Libert\u00e0 Angelino Alfano, Nunzia De Girolamo, Beatrice Lorenzin, Maurizio Lupi, Gaetano Quagliariello.\nIl 2 ottobre 2013 il premier Enrico Letta riferisce in mattinata al Senato della Repubblica sulla questione di fiducia. Il Popolo della libert\u00e0, dopo l'annuncio della nascita di gruppi autonomi di parlamentari PdL (capitanati da Angelino Alfano, Fabrizio Cicchitto e Gaetano Quagliariello) favorevoli alla questione di fiducia, ritorna sulle sue posizioni e decide, diversamente da quanto stabilito nelle ore precedenti, di votare la fiducia al governo. A Palazzo Madama, presenti 305 senatori su 321, il governo ottiene la fiducia con 235 s\u00ec (PD, PdL, SC, UdC, GS, Il Megafono e Per le Autonomie: SVP-UV-PATT-UPT-PSI-MAIE), 70 no (M5S, SEL e Lega), e nessun astenuto su 305 votanti. Votano favorevolmente anche gli ex Movimento Cinque Stelle passati al Gruppo misto: Fabiola Anitori, Adele Gambaro, Paola De Pin e Marino Mastrangeli; ed i tre senatori a vita presenti in aula: Mario Monti, Elena Cattaneo e Carlo Rubbia. In serata anche la Camera dei deputati, presenti 597 deputati su 630, conferma la fiducia al governo con 435 s\u00ec (PD, PdL, SC, UdC, CD, PSI-PLI, MAIE-ApI e Minoranze linguistiche) e 162 no (M5S, SEL, Lega e Fratelli d'Italia).\nIl 4 ottobre 2013 la Giunta per le immunit\u00e0 del Senato ha deciso a maggioranza di proporre all'aula di palazzo Madama la votazione della decadenza di Silvio Berlusconi da senatore.\nIl 30 ottobre 2013 la giunta per il regolamento ha deciso che il voto per la decadenza di Silvio Berlusconi sar\u00e0 palese e non segreto. Decisivo il voto della senatrice di Scelta Civica Linda Lanzillotta che ha optato per il voto palese, facendo pendere l'ago della bilancia a favore di questo (7 voti per il voto palese e 6 per quello segreto).\nIl 16 novembre 2013 il Consiglio Nazionale del Popolo della Libert\u00e0 e Silvio Berlusconi, approvano la sospensione delle attivit\u00e0 del PdL e il rilancio di Forza Italia, al nuovo partito per\u00f2 non aderiscono le cosiddette \"Colombe\" del PdL, la corrente guidata da Angelino Alfano, che forma il Nuovo Centrodestra continuando a sostenere il Governo Letta.\nIl 27 novembre 2013 il Senato della Repubblica Italiana, con 192 s\u00ec, 113 no e 2 astenuti, approva con voto palese la decadenza da senatore di Silvio Berlusconi, per effetto della \"Legge Severino\", in seguito alla condanna di Berlusconi del 1\u00ba agosto 2013 per frode fiscale con sentenza passata in giudicato. Silvio Berlusconi perde cos\u00ec la carica di parlamentare della Repubblica Italiana dopo 19 anni di presenza ininterrotta. Hanno votato a favore della decadenza Partito Democratico, Movimento 5 Stelle, Scelta Civica, Unione di Centro, Sinistra Ecologia Libert\u00e0, Il Megafono, Per le Autonomie (SVP-UV-PATT-UPT-PSI-MAIE), i senatori a vita Mario Monti, Elena Cattaneo, Carlo Rubbia e Renzo Piano, ed i senatori ex M5S passati al Gruppo misto: Fabiola Anitori, Adele Gambaro, Paola De Pin e Marino Mastrangeli. Hanno votato contro la decadenza Forza Italia, Nuovo Centrodestra, Lega Nord e Grandi Autonomie e Libert\u00e0.\nIl 4 dicembre 2013 la Corte Costituzionale dichiara l'incostituzionalit\u00e0 dell'attuale legge elettorale in riferimento al premio di maggioranza assegnato e all'impossibilit\u00e0 per l'elettore di fornire una preferenza.\nL'8 dicembre 2013 Matteo Renzi, sindaco di Firenze, vince le elezioni primarie del Partito Democratico, venendo eletto segretario con il 67,8% dei voti.\nIl 9 dicembre 2013, all'indomani del successo nelle primarie del Partito Democratico, il segretario \"in pectore\" Matteo Renzi annuncia collaborazione col Governo e ribadisce la fiducia al Governo in un incontro col premier Enrico Letta a Palazzo Chigi. Intanto, \"il Movimento dei Forconi\" annuncia sciopero ad oltranza fino alla mezzanotte del 13, con l'intenzione di protestare contro l'illegittimit\u00e0 del Parlamento e i tagli del Governo. Tensioni soprattutto a Torino, Imperia e Cerignola.\nL'11 dicembre 2013 Enrico Letta riferisce prima alla Camera e poi al Senato riguardo alla \"questione\" di fiducia. Nel discorso il presidente del Consiglio attacca duramente Beppe Grillo, leader del M5s, accusandolo di alimentare l'insubordinazione e i disordini sociali. Dopo attimi di tensione a Montecitorio tra deputati PD e cinque stelle, la Camera conferma la fiducia all'esecutivo con 379 s\u00ec, 212 no e 2 astenuti. Favorevole la nuova maggioranza che segna la discontinuit\u00e0 (Partito Democratico, Nuovo Centrodestra, Scelta Civica, Per l'Italia), contraria l'opposizione formata da Forza Italia, Movimento 5 Stelle, Lega Nord, Fratelli d'Italia e Sinistra Ecologia Libert\u00e0.In tarda serata, anche il Senato approva la fiducia con 173 s\u00ec e 127 no. Votano a favore Partito Democratico, Nuovo Centrodestra, Scelta Civica e Per l'Italia. Votano contro le opposizioni: Forza Italia, Movimento 5 Stelle, Lega Nord, Sinistra Ecologia Libert\u00e0 e Fratelli d'Italia. Da segnalare una spaccatura nella Lega al momento delle dichiarazioni di voto; infatti il senatore leghista Michelino Davico in dissenso con la linea del partito concede la fiducia a Letta.\nIl 14 febbraio 2014 il presidente del consiglio Letta si \u00e8 recato al Quirinale e ha rassegnato dimissioni irrevocabili.\nIl 17 febbraio 2014, a seguito delle dimissioni irrevocabili di Enrico Letta, il segretario del Partito Democratico Matteo Renzi viene investito dal Presidente della Repubblica Giorgio Napolitano del mandato esplorativo per formare un nuovo governo.\nIl 18 e 19 febbraio 2014 il presidente del Consiglio incaricato svolge le consultazioni con i gruppi parlamentari.\nIl 21 febbraio 2014 Matteo Renzi si reca al Quirinale, dove scioglie la riserva e presenta la lista dei ministri che comporranno il suo governo. Il giorno successivo il Governo Renzi presta giuramento.\nIl 25 febbraio 2014 il Governo Renzi ha ottenuto la fiducia prima del Senato della Repubblica (con 169 voti favorevoli e 139 contrari), poi della Camera dei deputati (con 378 voti favorevoli, 220 contrari e 1 astenuto).\nIl 14 gennaio 2015 Giorgio Napolitano ha rassegnato le dimissioni da Presidente della Repubblica, preannunciate nell'ultimo messaggio di fine anno per le difficolt\u00e0 legate all'et\u00e0.\nIl 31 gennaio 2015, il Parlamento della Repubblica Italiana in seduta comune ha eletto Sergio Mattarella presidente della Repubblica, al quarto scrutinio con 665 voti.\nIl 16 settembre 2016 muore il presidente emerito della Repubblica Carlo Azeglio Ciampi.\nIl 4 dicembre 2016, in seguito alla vittoria del No nel Referendum costituzionale, Il premier Matteo Renzi annuncia le dimissioni.\nIl 7 dicembre 2016 Matteo Renzi si reca al Quirinale per rassegnare formalmente le dimissioni. Il giorno dopo Il presidente della Repubblica Sergio Mattarella comincia le consultazioni per la formazione del nuovo Governo. Il successivo 11 dicembre il presidente Mattarella conferisce al ministro degli esteri Paolo Gentiloni l'incarico di formare un nuovo Governo.\nIl giorno seguente, 12 dicembre, il Governo Gentiloni presta giuramento nelle mani del Presidente della Repubblica.\nIl governo Gentiloni ha ottenuto la fiducia alla Camera dei deputati il 13 dicembre 2016 con 368 voti favorevoli e 105 contrari. Il giorno seguente ha poi ottenuto la fiducia anche al Senato della Repubblica, con 169 voti favorevoli e 99 contrari.\nIl 25 gennaio 2017 la Corte costituzionale dichiar\u00f2 parzialmente incostituzionale la legge attuale corrente, il cosiddetto \"Italicum\".\nIl 27 ottobre 2017 il Presidente della Repubblica, Sergio Mattarella, rinvia alle Camere, a norma dell'art. 74, I comma, della Costituzione, il disegno di legge \"Misure per contrastare il finanziamento delle imprese produttrici di mine antipersona, di munizioni e submunizioni a grappolo\" evidenziando l'esistenza di profili di incostituzionalit\u00e0.\nIl 28 dicembre 2017 il Presidente della Repubblica Sergio Mattarella, dopo aver sentito i Presidenti dei due rami del Parlamento, ai sensi dell'articolo 88 della Costituzione, ha firmato il decreto di scioglimento delle Camere, che \u00e8 stato controfirmato dal Presidente del Consiglio dei Ministri Paolo Gentiloni.\nLa nuova legge elettorale del 2017.\nGli effetti nelle elezioni del 2018.\nI risultati delle elezioni del 2018 hanno visto il Movimento 5 Stelle affermarsi come lista pi\u00f9 votata, con oltre il 32% di preferenze, mentre la coalizione pi\u00f9 votata, quella di centro-destra, ha complessivamente raccolto circa il 37% dei voti. L'affluenza in Italia si \u00e8 attestata al 72,93% per la Camera dei deputati e al 72,99% per il Senato, in calo di circa il 2,3% rispetto alle elezioni del 2013, risultando la pi\u00f9 bassa nella storia repubblicana italiana (dal 1948).\nIl 1\u00ba giugno 2018 giura il Governo Conte I.\nA seguito delle Europee del 2019, in cui i rapporti di forza tra i due partiti di governo si ribaltarono, crebbe il livello di tensione all'interno della maggioranza, finch\u00e9 il 20 agosto 2019, in seguito alla crisi di governo, il premier Giuseppe Conte rassegna le sue dimissioni e di tutto il governo nelle mani del Presidente della Repubblica. Nei giorni successivi si form\u00f2 una nuova maggioranza composta da Movimento 5 Stelle e Partito Democratico, pi\u00f9 altri partiti di sinistra, e perci\u00f2 rinominata \u00abgiallorossa\u00bb, che port\u00f2 alla nascita del Governo Conte II.\nIl 26 gennaio 2021 Conte rimise il mandato nelle mani del presidente della Repubblica, rassegnando cos\u00ec le dimissioni dalla carica di presidente del Consiglio dei Ministri, al termine di un lungo periodo di tensioni con il leader del partito di Italia Viva.. Dopo la crisi del governo Conte II, vi \u00e8 stato un periodo di trattative per tentare di ricucire lo strappo e formare un nuovo governo sempre guidato da Giuseppe Conte, tuttavia i tentativi si conclusero con un nulla di fatto. Il Presidente della Repubblica ha deciso quindi di convocare al Palazzo del Quirinale Mario Draghi per conferirgli l\u2019incarico di formare un nuovo governo. Draghi ha accettato l'incarico con riserva, la quale \u00e8 stata poi sciolta il 12 febbraio 2021, dopo due giri di consultazioni con tutte le forze politiche e colloqui con le parti sociali. Il 13 febbraio 2021 il Governo Draghi ha prestato giuramento, entrando ufficialmente in carica.\nTra il 24 e il 29 gennaio 2022 si \u00e8 svolta l'elezione del Presidente della Repubblica che ha riconfermato Sergio Mattarella attraverso un accordo tra i partiti di maggioranza ."}
{"id": "1747638", "revid": "1543377", "url": "https://it.wikipedia.org/wiki?curid=1747638", "title": "Pikmin 2", "text": " \u00e8 un videogioco strategico in tempo reale per Nintendo GameCube pubblicato nel 2004, seguito di \"Pikmin\", creato e ideato da Shigeru Miyamoto.\nTrama.\nDopo aver recuperato i 30 pezzi della sua navicella spaziale Dolphin, il capitano Olimar ritorna nel suo pianeta natale \"Hocotate\". Vengono ad accoglierlo il Presidente della Hocotate Trasporti e \"Louie\" il nuovo impiegato sbadato con delle brutte notizie. Il Presidente spiega ad Olimar il terribile fatto a cui ha assistito impotente lo stesso Louie: un coniglio spaziale ha divorato un grosso carico di \"carote Pikpik\". Dopo questo fattaccio il Presidente della Hocotate ha chiesto un prestito enorme per ripianare il danno, ed ha venduto la \"vecchia\" navicella di Olimar, la Dolphin, ma senza risolvere niente. Il debito \u00e8 comunque di 10.100 piklari. Appena il presidente finisce di raccontare i fatti ad Olimar cade di mano un semplice tappo di bottiglia trovato sullo sconosciuto pianeta e in quel mentre i sensori della navicella nuova impazziscono perch\u00e9 sentono odore di soldi. Infatti, analizzato il \"Tesoro\", la navicella deduce che il valore del tappo \u00e8 di 100 piklari! Allora il Presidente, sbalordito e felice, ordina a Louie di unirsi ad Olimar per cercare altri tesori per risolvere il debito contratto. Quindi Olimar e il compagno Louie partono alla volta del pianeta dove Olimar ha avuto l'incidente. Il compito del giocatore \u00e8 di aiutare i due Leader a trovare i tesori (che sono rifiuti terrestri di vario genere come rottami metallici, giocattoli e cibi) con l'aiuto dei \"Pikmin\". A questa avventura sono stati aggiunti 2 nuove specie di Pikmin: i velenosi Pikmin bianchi e i robustissimi Pikmin viola. Sono stati aggiunti anche diversi tipi di nemici, che a differenza del gioco precedente sono classificati in ordine tra gli altri.\nDopo aver saldato il debito, Olimar e Louie ripartono per Hocotate, ma solo pi\u00f9 tardi il capitano si accorger\u00e0 della mancanza del compagno. Allora, una volta ritornato a casa, sar\u00e0 riaccompagnato da Chochoro (il Presidente) sul pianeta sconosciuto. Trovano altri tesori grazie ai quali accumulano una piccola fortuna e alla fine dell'ultimo dungeon ritrovano Louie sopra una montagna di tesori. Dopo averlo trovato uscir\u00e0 dal terreno l'Opiliode Titano, l'essere pi\u00f9 forte del pianeta per oggetti di cui dispone (un fornello da campo, un rubinetto a pressione, una bobina elettrica e una bomboletta velenosa). Dopo aver smantellato tutti gli oggetti l'opiliode perder\u00e0 la corazza e diventer\u00e0 innocuo, lasciando alla fine Louie. Recuperato Louie, tutti tornano a casa (non si sa se fosse o no Louie a controllare l'Opiliode).\nIn un filmato bonus sbloccabile completando tutte le sfide si scopre che il carico di carote pikpik \u00e8 stato mangiato da Louie in persona, perci\u00f2 invent\u00f2 il fatto del coniglio spaziale per non finire nei guai.\nModalit\u00e0 di gioco.\nInizio partita.\nNella modalit\u00e0 principale del gioco s'impersona Olimar e Louie che devono recuperare dei 'tesori' con l'immancabile aiuto dei Pikmin. Durante questa modalit\u00e0 si dovr\u00e0 recuperare vari oggetti per una somma tale di 10.000 piklari. Olimar e Louie dovranno muoversi in determinate aree fino al tramonto, quando dovranno partire con la navicella perch\u00e9 durante la notte le creature notturne si svegliano per cibarsi. Questa modalit\u00e0 \u00e8 pressoch\u00e9 simile a quella del primo \"Pikmin\", solo che non c'\u00e8 un limite di 30 giorni, ci sono nuove creature, e nuovi Pikmin, e inoltre si possono comandare sia Olimar sia Louie.\nPartita a due giocatori.\nIn questa modalit\u00e0 si pu\u00f2 cimentarsi in scontri a due giocatori, dei quali uno impersoner\u00e0 Olimar e l'altro Louie. Per vincere bisogna rubare la biglia dell'avversario, oppure basta prendere le 4 biglie gialle disseminate nella mappa. Invece, prendendo le ciliegie, apparir\u00e0 la roulette che decider\u00e0 casualmente un bonus per il giocatore o una distrazione per il giocatore nemico. Si pu\u00f2 guerreggiare in diverse mappe create apposta per questa modalit\u00e0 e si pu\u00f2 variare il numero di Pikmin disponibili dall'inizio della sfida.\nModalit\u00e0 sfida.\nQuesta modalit\u00e0 non \u00e8 disponibile dall'inizio ma si pu\u00f2 sbloccare ad un certo punto della storia. In quest'altra modalit\u00e0 bisogna superare delle sfide con un numero prefissato di Pikmin iniziali. Durante la sfida bisogner\u00e0 trovare la chiave per aprire un varco per il livello successivo. Se si completa tutte le sfide senza perdere un solo Pikmin si otterr\u00e0 un bonus.\nNuovi Pikmin.\nIn Pikmin 2 saranno presenti due nuovi tipi di Pikmin:\nPikmin Viola.\nI Pikmin Viola sono dei Pikmin piuttosto robusti. Rispetto agli altri Pikmin non vivono nelle cipolle, ma alloggiano nell'astronave di Olimar. Infatti per poter ottenere un seme di Pikmin viola bisogna lanciare un Pikmin di un altro colore in una cromanvillea viola (fino a un massimo di cinque Pikmin). I Pikmin Viola sono dotati di un maggior attacco rispetto ai Pikmin rossi. I Pikmin rossi hanno un attacco pi\u00f9 forte del 2% rispetto agli altri; i viola hanno un attacco del 4% in pi\u00f9 rispetto ai gialli, ai blu e ai bianchi e del 2% rispetto ai rossi. Pur essendo molto robusti i Pikmin viola sono molto lenti e quindi essi arrancheranno in fondo al gruppo di Pikmin, anche se sono fioriti. Quando essi trasporteranno un oggetto, 1 Pikmin viola varr\u00e0 come 10 altri Pikmin insieme.\nPikmin Bianchi.\nI Pikmin bianchi, come i loro compagni viola, sono presenti nei giochi solo dal secondo capitolo della saga Pikmin, e proprio come essi non abitano nelle cipolle ma stanno nello scafo della navicella di Olimar. I semi di Pikmin bianchi si ottengono lanciando un qualsiasi altro tipo di Pikmin in una cromanvillea bianca, che ne potr\u00e0 generare cinque. I Pikmin bianchi sono velenosi perch\u00e9 dentro al loro corpicino si trova del veleno, infatti quando un animale manger\u00e0 un Pikmin bianco esso s'avvelener\u00e0 e subir\u00e0 danni. I Pikmin bianchi hanno due occhi rossi molto evidenti che permettono loro di scovare tesori Sotterrati. I Pikmin bianchi sono i pi\u00f9 veloci: sono 5 volte pi\u00f9 veloci dei Pikmin viola e pi\u00f9 di 2 volte pi\u00f9 veloci degli altri Pikmin, inoltre, grazie a questa abilit\u00e0, attaccano pi\u00f9 velocemente degli altri Pikmin.\nColmin.\nQueste creature sono in realt\u00e0 Coleti Rossi che ospitano un Pikmin parassita nel sistema nervoso (ci\u00f2 spiega la fogliolina sulla testa) che controlla le azioni del coleto ospite. I Colmin appaiono solo in alcune caverne. Quando si incontra un Colmin adulto, se si hanno meno di 100 Pikmin, sar\u00e0 seguito da un gruppo di Coleti Rossi nani (anch'essi controllati da un Pikmin Parassita). Il numero dei Cuccioli del Colmin \u00e8 uguale al numero di Pikmin mancanti per arrivare a cento nella mappa, per esempio: Se nella mappa ci sono 93 Pikmin, ci saranno 7 cuccioli di Colmin perch\u00e9 93+7=100 (ma non saranno pi\u00f9 di 10) Se si uccide il Colmin adulto quelli piccoli andranno nel panico, ma se chiamati col fischietto per i Pikmin i Colmin seguiranno Olimar. Resistono a tutti i 4 elementi del gioco, ma quando si esce da una caverna i Colmin non usciranno insieme agli altri Pikmin.\nRecensioni.\n \n\"Pikmin 2\" \u00e8 stato ben accolto dalla critica, e tuttora \u00e8 stato classificato alla 47\u00aa posizione dei migliori giochi per i sistema Nintendo da \"Nintendo Power\"'s Top 200 Games list. Inoltre si \u00e8 posizionato 29\u00ba nella classifica dei 100 migliori giochi Nintendo fatta da Official Nintendo Magazine. GameSpot diede a \"Pikmin 2\" un 9.2 su 10, perch\u00e9 il gioco aveva migliorato tutte le lacune del suo predecessore. IGN diede a \"Pikmin 2\" 9.3 su 10, dicendo che Pikmin 2 aveva migliorato Pikmin rimanendo un gioco fantastico. CNET scrisse che Pikmin 2 miglior\u00f2 il suo predecessore in tutti i modi.\nWii.\nNel 2009 in Italia \u00e8 stata distribuita la versione Pikmin per Wii New Play Control-Pikmin. In questa nuova versione si usa la combinazione Telecomando Wii - Nunchuk per giocare ed inoltre \u00e8 stata migliorata la grafica e il suono.\nSeguito.\nIl 26 luglio 2013 \u00e8 uscito il seguito del gioco dal titolo \"Pikmin 3\", disponibile per Wii U."}
{"id": "1747640", "revid": "767487", "url": "https://it.wikipedia.org/wiki?curid=1747640", "title": "Mahoromatic", "text": " \u00e8 un manga in otto volumi scritto da Bunj\u016br\u014d Nakayama e illustrato da Bow Ditama. Esso \u00e8 stato pubblicato in Italia dalla Free Books fino al quarto volume e poi interrotto. Lo studio Gainax ne ha tratto un anime in 12 puntate andato in onda in Giappone nel 2001.\nTrama.\nMahoro, ginoide da combattimento di un ente segreto denominato Vesper, decide di trascorrere i giorni che la separano dal suo termine operativo come cameriera al servizio di Suguru Misato, uno studente delle superiori che vive solo nella casa paterna.\nAdattandosi in fretta al suo nuovo ruolo, Mahoro scoprir\u00e0 i piaceri di una vita semplice sottratta dal campo di battaglia, mentre i suoi ultimi giorni scorreranno in compagnia dei compagni di classe e amici di Misato, dai quali sar\u00e0 accettata e apprezzata.\nMentre la Vesper continua a fronteggiare una costante minaccia aliena, Mahoro si vedr\u00e0 costretta a tornare alle armi questa volta per difendere l'incolumit\u00e0 di chi le sta attorno."}
{"id": "1747647", "revid": "767487", "url": "https://it.wikipedia.org/wiki?curid=1747647", "title": "Satellite pastore", "text": "Si definisce satellite pastore un satellite naturale che con la sua particolare orbita in prossimit\u00e0 di un anello planetario, contribuisce a mantenerlo stabile pur modificandone la forma e l'estensione attraverso meccanismi di interazione gravitazionale. Inoltre contribuisce, come si \u00e8 scoperto dalle osservazioni effettuate dall'orbiter della missione spaziale Cassini-Huygens, alla numerose divisioni possibili all'interno dell'anello.\nSatelliti di questo tipo erano gi\u00e0 stati teorizzati come possibile soluzione per l'esistenza degli anelli pi\u00f9 vistosi e noti del sistema solare, quelli del pianeta Saturno, ma sono stati osservati solo grazie alle missioni esplorative del sistema solare effettuate dalla NASA a partire dagli anni settanta. In particolare si deve lo studio approfondito del fenomeno alla Cassini-Huygens, che grazie alla risoluzione ottenibile dagli strumenti a bordo dell'orbiter ha permesso di osservare anche le particolari interazioni tra Giano ed Epimeteo che nel loro compito di \"pastori\" si scambiano ciclicamente il posto dalla posizione pi\u00f9 interna a quella pi\u00f9 esterna. Altri effetti sono dati ad esempio dalla presenza dell'anello F, che risulta mantenuto integro, anche se deformato, dalla reciproca azione dei due satelliti Pandora e Prometeo, o dell'opera di Pan, che con la sua presenza spazza letteralmente i detriti mantenendo integra la divisione di Encke.\nL'azione di satelliti pastori \u00e8 quasi certamente responsabile dei meno evidenti anelli presenti attorno agli altri giganti gassosi del sistema solare esterno, Giove, Urano e Nettuno."}
{"id": "1747656", "revid": "125425681", "url": "https://it.wikipedia.org/wiki?curid=1747656", "title": "Amicus curiae", "text": "Quella dell'amicus curiae (o amicus curi\u00e6) \u00e8 una figura giuridica tipicamente presente nell'ordinamento statunitense, ma non solo.\nLa locuzione, frutto del cd. \"legal Latin\", si traduce letteralmente: \"amico della corte\". Con questa espressione si fa generalmente riferimento all'intervento in giudizio di un soggetto terzo (o anche di una pluralit\u00e0 di soggetti), non parte in causa, qualificato a fornire un parere (o pi\u00f9 genericamente informazioni) per assistere una corte. Il parere \u00e8 solitamente presentato in forma scritta (di memoria o di saggio su un argomento che riguarda il caso) e la decisione sull'ammissibilit\u00e0 dello stesso spetta alla corte. In ogni caso, taluni specifici aspetti possono variare in base alla legislazione di riferimento.\nStoria.\nLa locuzione latina si spiega con il fenomeno del cd. \"\"legal Latin\", per cui le \u00e9lite culturali e scientifiche del mondo anglosassone del passato (ivi compresa quella dei giuristi) si esprimevano in lingua latina e, pertanto, molte espressioni in latino si diffusero anche nel diritto inglese e, attraverso questo, anche in quello statunitense poi. I possibili legami (diretti o indiretti) di tale istituto con l'esperienza giuridica romana sono infatti tuttora oggetto di discussione.\nSpeculare all'odierno declino di tale istituto nel diritto britannico (di cui \u00e8 originario) ne \u00e8 la sempre maggiore diffusione in quello degli Stati Uniti, in particolare in riferimento a casi in cui sono coinvolti ampi interessi pubblici, soprattutto a questioni attinenti ai diritti civili. Fenomeno di recente estesosi anche a livello di istituzioni internazionali (come la Corte europea dei diritti dell'uomo) e persino di paesi di civil law (come l'Argentina e l'Italia stessa).\nNel Regno Unito e negli Stati Uniti d'America.\nL'illustre giudice inglese Cyril Salmon cos\u00ec ne riassunse i tratti essenziali che ne distinguono il ruolo da quello dell'intervenuto (il quale ha un interesse diretto nell'esito che avr\u00e0 la controversia) nel diritto britannico:\nLa prassi \u00e8 diffusissima negli Stati Uniti dove spesso sulla stampa si riporta il deposito di \"amici\" nelle corti di appello di gruppi che non sono coinvolti nel giudizio. Le corti di appello, infatti, nel sistema giuridico statunitense, devono limitarsi, per l'analisi dei fatti, a quanto gi\u00e0 discusso nella corte di primo grado durante il giudizio: perci\u00f2, gli avvocati si concentrano esclusivamente sui fatti e sugli argomenti maggiormente favorevoli ai propri clienti. Tuttavia, se un caso ha effetti non limitati alle parti (tenuto conto dell'obbligatoriet\u00e0 dei precedenti), gli \"amici curiae\" possono presentare alla corte le possibili ricadute della decisione, affinch\u00e9 questa non dipenda soltanto da quanto portato alla luce dagli avvocati dalle parti.\nNei casi pi\u00f9 importanti chi presenta \"amici curiae\" sono di norma organizzazioni con vasta esperienza legale. Organizzazioni come l'Unione americana per le libert\u00e0 civili o l'Electronic Frontier Foundation inviano spesso siffatti documenti alle corti per sostenere l'accoglimento o il rigetto di istanze o interpretazioni della legge. Possibili esempi di applicazione compaiono nei casi relativi all'industria: se una sentenza pu\u00f2 avere effetti sull'intero settore, aziende non coinvolte nel caso possono volere che la corte ascolti i propri timori riguardo agli effetti di un'eventuale decisione. Altro classico esempio \u00e8 quello delle cause intentate davanti alle corti federali per decidere della costituzionalit\u00e0 delle leggi statali: alcuni stati non coinvolti nella causa possono usare questo strumento se ritengono che anche le proprie leggi saranno influenzate dal giudizio della corte.\nIl parere scritto presentato dall\"'amicus curiae\" \u00e8 detto \"amicus curiae brief\".\nL'altra forma di \"amicus curiae\" \u00e8 la presentazione di un saggio accademico sul caso. Per es., se la legge rinvia alla storia della legislazione in un determinato settore, uno storico pu\u00f2 intervenire e valutare la fondatezza dell'argomentazione legislativa.\nUn'ulteriore forma \u00e8 l'intervento del P.M., quale potere processuale, in sede di legittimit\u00e0. Il P.M. d\u00e0 il proprio autorevole parere sulla corretta soluzione del caso.\nIn Italia.\nNel gennaio 2020 la Corte costituzionale italiana, aggiornando le proprie cosiddette \"Norme integrative\", introduce la figura dell'\"Amicus curiae\", fino ad allora inedita nel panorama giuridico nazionale.\nSono \"Amici curiae\": \"le formazioni sociali senza scopo di lucro e i soggetti istituzionali, portatori di interessi collettivi o diffusi attinenti alla questione\ndi costituzionalit\u00e0\". Questi \"possono presentare alla Corte costituzionale un\u2019opinione scritta\" e \"con decreto del Presidente, sentito il giudice relatore, sono ammesse le opinioni che offrono elementi utili alla conoscenza e alla valutazione del caso, anche in ragione della sua complessit\u00e0\".\nTecnicamente differiscono dagli \"intervenienti in giudizio\" ex art. 4 \"Norme integrative per i giudizi davanti alla Corte costituzionale\".\nNel resto del mondo.\nLa figura dell\"'amicus curiae\" \u00e8 prevista, seppur con le dovute differenze, anche nell'Organizzazione mondiale del commercio e negli ordinamenti di altri paesi di common law, come il Canada. Di recente \u00e8 stata introdotta anche nell'ambito di diverse istituzioni internazionali, come la Corte di giustizia dell'Unione europea, e negli ordinamenti di alcuni paesi di civil law, come l'Argentina e l'Italia stessa.\nControversie.\nData l'origine di natura eccezionale di tale istituto, messo a disposizione dei tribunali per evitare errori e superare carenze procedurali nell'ordinamento giuridico anglosassone del passato, ne \u00e8 talvolta criticato l'utilizzo sistematico da parte di gruppi di interesse (specialmente negli Stati Uniti) per esprimere la propria opinione su una questione controversa a proprio beneficio.\u00a0In particolare un tale sviluppo rischierebbe, ad avviso di osservatori internazionali, di minare l'integrit\u00e0 del procedimento e di finire persino per operare in danno delle parti nella risoluzione della controversia, sotto l'impulso di soggetti estranei alla societ\u00e0 civile, la cui ambizione non \u00e8 quella di mettersi al servizio della corte, ma quella di affermarsi come nuovo attore in causa per difendere interessi in realt\u00e0 propri.\nIl ruolo dell\"'amicus curiae\" nell'OMC \u00e8 parimenti oggetto di numerose critiche.\nEsempi.\nLa prima traccia scritta a noi nota risale probabilmente al regno di Edoardo IV d'Inghilterra. In un caso del 1468 si stabiliva infatti il principio che: \"any man can inform the court in the case so that the court will not render judgment on an insufficient record\".\nPareri resi da \"amici curiae\" che nella storia pi\u00f9 recente sono stati oggetto dell'attenzione dei media, oltre che degli studiosi, hanno riguardato i casi \"Powell v. Alabama\", \"Roe vs Wade\", \"Webster v. Reproductive Health Services\", \"Gratz v. Bollinger\" e \"Epic Games v. Apple\"."}
{"id": "1747664", "revid": "287204", "url": "https://it.wikipedia.org/wiki?curid=1747664", "title": "Rafael", "text": ""}
{"id": "1747665", "revid": "3732", "url": "https://it.wikipedia.org/wiki?curid=1747665", "title": "Konstantinos Simonides", "text": ""}
{"id": "1747666", "revid": "1318658", "url": "https://it.wikipedia.org/wiki?curid=1747666", "title": "Citt\u00e0 dell'Arkansas", "text": "Lista delle citt\u00e0 dell'Arkansas, Stati Uniti d'America, comprendente i comuni (\"city\" e \"town\") e i census-designated place (CDP).\nI dati sono dell'USCB riferiti al censimento del 2010."}
{"id": "1747673", "revid": "110157", "url": "https://it.wikipedia.org/wiki?curid=1747673", "title": "Sudeste Piauiense", "text": "Sudeste Piauiense \u00e8 una mesoregione del Piau\u00ed in Brasile.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nMicroregioni.\n\u00c8 suddivisa in 3 microregioni:"}
{"id": "1747677", "revid": "124232045", "url": "https://it.wikipedia.org/wiki?curid=1747677", "title": "Spiderland", "text": "Spiderland \u00e8 il secondo e ultimo album della rock band statunitense Slint, pubblicato il 27 marzo 1991 attraverso la Touch and Go Records. L'album contiene testi narrativi che sottolineano l'alienazione, interpretati dalla voce di Brian McMahan che varia dalla parola parlata al gridare. Catalogato generalmente come post-rock, Spiderland \u00e8 stato il primo disco pubblicato dagli Slint con la Touch and Go e l'ultimo prima dello scioglimento del gruppo. L'album \u00e8 considerato uno dei migliori nella storia del rock. \nAnche se inizialmente non fu ampiamente apprezzato, alla fine sono state vendute pi\u00f9 di 50.000 copie del disco, il quale \u00e8 diventato un punto fermo per la musica underground. Il disco ebbe importanti influenze su gruppi post-rock e math rock, e viene generalmente considerato dalla critica uno degli album pi\u00f9 importanti e influenti degli anni '90.\nIl disco.\nDopo la pubblicazione di \"Tweez\", i membri degli Slint si dedicarono ad altre attivit\u00e0, alcuni persino riprendendo gli studi universitari. Nel 1991 la band si riun\u00ec per registrare sei brani inediti, con il nuovo bassista Todd Brashear, sostituto di Ethan Buckler. Il nuovo album, \"Spiderland\", venne quindi pubblicato nel marzo dello stesso anno, sempre per la Touch and Go.\nIl \"sound\" \u00e8 ancor pi\u00f9 tetro e asettico di quello di \"Tweez\", ma anche meglio organizzato. I sei brani sono costituiti da continui cambi di tempo, dissonanze, sinistri arpeggi, batteria e basso poco lineari e violente scariche di chitarra elettrica: ogni brano \u00e8 una piccola suite, in continuo mutamento. Anche l'intervento della voce \u00e8 pi\u00f9 sostanzioso che nel disco precedente, con testi pi\u00f9 criptici ed evocativi: McMahan \u00e8 un narratore che interpreta le sue storie usando, senza distinzione, inermi sussurrii e grida disperate.\n\"Spiderland\" comincia leggiadro con \"Breadcrumb Trail\", forte di un ritornello enfatico. \"Nosferatu Man\" (il cui titolo \u00e8 ispirato al film muto del 1922 \"Nosferatu il vampiro\", di Friedrich Wilhelm Murnau) \u00e8 il brano dal ritmo pi\u00f9 coinvolgente, con una progressione finale di accordi di chitarra distorti, a met\u00e0 fra Punk rock e Heavy metal. \"Don, Aman\" sperimenta il minimalismo con un piccolo concerto per soli chitarra e canto, mentre un forte coinvolgimento sentimentale si sente in \"Washer\", guidato da un romantico arpeggio. L'angosciante strumentale \"For Dinner...\" si conclude con una coda silenziosa ed epica. Il finale \"Good Morning, Captain\", reso esotico da una melodia dissonante, conclude l'album con una violenta scarica di accordi e feedback.\nLa copertina, una foto in bianco e nero scattata da Will Oldham,amico della band, riassume meglio di ogni cosa l'atmosfera del disco: i quattro membri degli Slint, immersi, probabilmente, in un lago, rivolgono sorridenti la testa verso l'obiettivo, mentre sullo sfondo si scorgono i ripidi e rocciosi argini, e un pezzo di cielo.\n\"Spiderland\" venne accolto molto bene dalla critica, e divenne presto un album \"cult\" nella scena underground. Dopo la pubblicazione di \"Spiderland\", gli Slint si sciolsero."}
{"id": "1747678", "revid": "1573940", "url": "https://it.wikipedia.org/wiki?curid=1747678", "title": "Mantella expectata", "text": "Mantella expectata \u00e8 una rana della famiglia Mantellidae, endemica del Madagascar.\nDescrizione.\nSono rane di piccole dimensioni, lunghe 20\u201326\u00a0mm, che raggiungono un peso 1-3\u00a0g. I maschi sono leggermente pi\u00f9 piccoli delle femmine e si riconoscono agevolmente per la presenza di una macchia blu a forma di ferro di cavallo sulla gola\nIl dorso \u00e8 di colore giallo, le zampe sono grigio-bluastre, talora macchiate di bruno e i fianchi neri, con una netta demarcazione tra la colorazione del dorso e quella di fianchi. Il ventre \u00e8 nero con macchie bluastre.\nI girini, lunghi 3\u20135\u00a0mm, hanno una livrea di colore grigio-scuro.\nBiologia.\nSi riproduce all'interno di raccolte d'acqua temporanee che si formano nelle cavit\u00e0 della roccia.\nDistribuzione e habitat.\nQuesta specie ha un areale ristretto ad una piccola area (meno di 100\u00a0km\u00b2) del Madagascar sud-occidentale, nella zona del Massiccio dell'Isalo, ad una altitudine tra i 700 e i 1.000\u00a0m s.l.m.\nConservazione.\nPer la ristrettezza del suo areale \"Mantella expectata\" \u00e8 classificata dalla \"IUCN Red List\" come in specie in pericolo critico di estinzione."}
{"id": "1747680", "revid": "33689", "url": "https://it.wikipedia.org/wiki?curid=1747680", "title": "Hoosier", "text": ""}
{"id": "1747681", "revid": "1573940", "url": "https://it.wikipedia.org/wiki?curid=1747681", "title": "Rallina eurizonoides", "text": "La rallina zampeardesia (Rallina eurizonoides ) \u00e8 un uccello della famiglia dei Rallidi originario dell'ecozona orientale.\nTassonomia.\nAttualmente vengono riconosciute sette sottospecie di rallina zampeardesia:\nDescrizione.\nLa rallina zampeardesia misura 21\u201325\u00a0cm di lunghezza (26-28 negli esemplari del Sud-est asiatico) e ha un'apertura alare di 47,5\u00a0cm. Il corpo, appiattito lateralmente, le consente di muoversi agilmente nel fitto sottobosco. Ha dita lunghe e coda breve. Il dorso \u00e8 marrone e la testa e il petto castani; fianchi, addome e sottocoda sono ricoperti da una fitta serie di barre bianche e nere. La gola \u00e8 bianca, il becco giallastro e le zampe verdi. I sessi sono simili; gli esemplari giovani sono ricoperti da un piumaggio marrone scuro uniforme, ma hanno l'addome barrato di bianco e nero e la gola bianca.\nDistribuzione e habitat.\nNidifica nelle paludi e in zone umide simili delle aree forestali dell'Asia meridionale, da India, Pakistan e Sri Lanka fino alle Filippine e all'Indonesia. In gran parte dell'areale la specie \u00e8 stanziale, ma alcune popolazioni settentrionali migrano a sud in inverno.\nBiologia.\nLa rallina zampeardesia \u00e8 territoriale e piuttosto riservata, e se disturbata corre a rifugiarsi nel fitto della vegetazione. Per alimentarsi immerge il becco nel fango o nell'acqua bassa, cercando le prede facendo affidamento sulla vista. Talvolta si nutre anche di bacche e insetti sul suolo della foresta, o si aggira tra i cespugli e il sottobosco. Nidifica in un luogo asciutto, sul terreno o tra i bassi arbusti, deponendo 4-8 uova."}
{"id": "1747682", "revid": "110157", "url": "https://it.wikipedia.org/wiki?curid=1747682", "title": "Sudoeste Piauiense", "text": "Sudoeste Piauiense \u00e8 una mesoregione del Piau\u00ed in Brasile.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nMicroregioni.\n\u00c8 suddivisa in 6 microregioni:"}
{"id": "1747685", "revid": "107361032", "url": "https://it.wikipedia.org/wiki?curid=1747685", "title": "Disuguaglianza di Sobolev", "text": "In matematica, in particolare nel campo dell'analisi matematica, una disuguaglianza di Sobolev rientra in una classe di disuguaglianze, il cui nome si deve a Sobolev, riguardanti le norme definite negli spazi di Sobolev. Esse sono utilizzate per dimostrare il teorema di immersione di Sobolev (sulle inclusioni tra alcuni spazi di Sobolev) ed il teorema di Rellich-Kondrakov (secondo cui, sotto condizioni leggermente pi\u00f9 forti, alcuni spazi di Sobolev sono contenuti con compattezza in altri).\nIl teorema di immersione di Sobolev.\nSi denoti con formula_1 lo spazio di Sobolev di una variet\u00e0 riemanniana compatta di dimensione \"n\", spazio che, detto in breve, \u00e8 costituito da funzioni le cui prime \"k\" derivate sono in formula_2. In questo contesto \"k\" pu\u00f2 essere un qualsiasi numero intero non negativo e formula_3. (Per formula_4 lo spazio di Sobolev \u00e8 definito come lo spazio di H\u00f6lder formula_5 dove formula_6 e , formula_7 e \"m\" \u00e8 un numero intero.) Il teorema di immersione di Sobolev afferma che se \nformula_8 e:\nallora:\ne questa inclusione \u00e8 continua. Inoltre se formula_8 e formula_12 allora l'inclusione \u00e8 completamente continua. Questa propriet\u00e0 a volte prende il nome di teorema di Kondrakov. Le funzioni in formula_13 hanno tutte le derivate di ordine inferiore a \"l\" continue, e questa condizione implica che negli spazi di Sobolev varie derivate siano continue. In maniera informale queste inclusioni dicono che convertire una stima in formula_2 in una stima sulla limitatezza costa 1/\"p\" derivate per ogni dimensione. \nCi sono altre varianti del teorema di immersione per variet\u00e0 non compatte, come formula_15.\nDisuguaglianza di Gagliardo-Nirenberg-Perugini-Sobolev.\nSia formula_16 una funzione continua e differenziabile a supporto compatto da formula_17 a formula_18. Allora per formula_19 esiste una costante formula_20 tale che:\ndove:\n\u00e8 il numero chiamato \"coniugato di Sobolev\" di \"p\".\nCostanti ottimali.\nNella disuguaglianza di Gagliardo-Nirenberg-Sobolev pu\u00f2 essere interessante conoscere i valori delle costanti ottimali, cio\u00e8 le costanti pi\u00f9 piccole che verificano la disuguaglianza, e riuscire a trovare delle funzioni che verificano l'uguaglianza. Sia formula_23\ncon:\nInoltre vale l'uguaglianza se formula_25 \u00e8 della forma:\ncon opportuni formula_27 positivi.\nNel teorema compare la funzione gamma. Le funzioni che realizzano l'uguaglianza sono a simmetria radiale, in accordo con la disuguaglianza di P\u00f3lya-Szeg\u0151. Infatti, se si vuole cercare di diminuire la norma del gradiente di una funzione, si pu\u00f2 considerare il suo riordinamento radiale.\nIl caso formula_28 invece \u00e8 un po' differente. In questo caso formula_29\nSi vede che in generale si pu\u00f2 trovare la costante ottimale per l'immersione di formula_30 in formula_31.\nVale infatti il seguente teorema. Sia formula_32, allora:\nInoltre non esistono funzioni in formula_30 che realizzano l'uguaglianza. Si osserva che la costante che compare nel teorema \u00e8 proprio la stessa che compare nella disuguaglianza isoperimetrica.\nLemma di Hardy-Littlewood-Sobolev.\nLa dimostrazione originale di Sobolev del teorema di immersione si affidava al lemma di Hardy-Littlewood-Sobolev, un risultato talvolta detto \"teorema di integrazione (frazionaria) di Hardy-Littlewood-Sobolev\". Esiste anche un enunciato equivalente noto come \"lemma di Sobolev\". Sia formula_35 e formula_36. Detto formula_37 il potenziale di Riesz su formula_15, allora per \"q\" definito da:\nesiste una costante formula_40 dipendente solo da \"p\" tale che:\nDisuguaglianza di Nash.\nIntrodotta da John Nash nel 1958, la disuguaglianza stabilisce l'esistenza di una costante formula_42 tale che per ogni formula_43 si verifica:\nSi tratta di una relazione che segue dalle propriet\u00e0 della trasformata di Fourier. Integrando sul complemento della sfera di raggio formula_45, dal teorema di Parseval segue:\nD'altra parte, si ha:\nche integrando sulla sfera di raggio formula_45 fornisce:\ndove formula_50 \u00e8 il volume della \"n\"-sfera. Se si sceglie formula_45 in modo da minimizzare la somma dei due precedenti integrali e utilizzando nuovamente il teorema di Parseval:\nsi ottiene la disuguaglianza.\nDisuguaglianza di Morrey.\nSia &lt;math&gt;n. Allora esiste una costante formula_40, che dipende solo da \"p\" e \"n\", tale che:\nper ogni formula_55, dove:\nIn altre parole, se formula_57 allora formula_25 \u00e8 continua secondo H\u00f6lder (con esponente formula_59), dopo essere stata eventualmente ridefinita su un insieme di misura nulla.\nUn risultato analogo vale in un dominio limitato formula_60 con bordo formula_61; in questo caso vale:\ndove la costante formula_40 dipende da \"n\", \"p\" e formula_60. Questa versione della disuguaglianza segue dalla precedente attraverso un'estensione (che conserva la norma) di formula_25 da formula_66 a formula_67.\nDisuguaglianze generali di Sobolev.\nSia formula_60 un sottoinsieme limitato e aperto di formula_15, con un contorno di classe formula_61. Si ipotizzi che formula_71.\nCaso formula_89.\nSe formula_90, allora formula_25 \u00e8 una funzione con oscillazione media limitata e:\nper qualche costante formula_40 che dipende solo da \"n\". Questa stima \u00e8 un corollario della disuguaglianza di Poincar\u00e9."}
{"id": "1747686", "revid": "984922", "url": "https://it.wikipedia.org/wiki?curid=1747686", "title": "Oct\u00e1vio Trompowsky", "text": "Vinse il Campionato brasiliano nel 1939 e partecip\u00f2 nello stesso anno, in prima scacchiera, alle Olimpiadi di Buenos Aires. \n\u00c8 noto per aver dato il nome al sistema Trompowsky (1. d4 Cf6 2. Ag5), un'apertura adottata qualche volta anche ad alto livello. \nScrisse il libro \"Partidas de Xadrez\", pubblicato in Brasile nel 1941."}
{"id": "1747688", "revid": "287204", "url": "https://it.wikipedia.org/wiki?curid=1747688", "title": "Octavio Trompowsky", "text": ""}
{"id": "1747689", "revid": "125639989", "url": "https://it.wikipedia.org/wiki?curid=1747689", "title": "Sarah Silverman", "text": "Per i suoi ruoli in televisione ha vinto due Emmy Award. In campo cinematografico, \u00e8 stata apprezzata la sua interpretazione nel film \"I Smile Back\", da cui riceve una nomination agli Screen Actors Guild Award come \"miglior attrice cinematografica\".\nBiografia.\nSarah nasce a Bedford, nel New Hampshire, il 1\u00ba dicembre del 1970 in una famiglia ebraica di origini polacche e russe, ultimogenita dei cinque figli di Donald Silverman, un assistente sociale, e di Beth Ann Halpin (1941-2015), un'attrice ed impresaria teatrale, fondatrice della \"New Thalian Players\". Inizi\u00f2 a recitare all'et\u00e0 di 12 anni, quando entr\u00f2 a far parte della compagnia teatrale della madre, e a 17 anni gi\u00e0 si esibiva da sola come comica in svariati ristoranti.\nIl suo primo impiego importante arriv\u00f2 nel 1993, quando venne scelta come comica per il \"Saturday Night Live\", ma dopo una stagione venne licenziata poich\u00e9, a detta del programma, il suo umorismo era \u00abun po' troppo sotto la cintura\u00bb. Riusc\u00ec a ritrovare un impiego televisivo solo nel 1996, quando partecip\u00f2 per 2 stagioni consecutive al \"The Larry Sanders Show\", mentre continuava a fare numerose apparizioni in altri programmi televisivi accrescendo sempre pi\u00f9 la sua popolarit\u00e0.\n\u00c8 nel 1997 che inizia la sua carriera cinematografica, quando appare in \"Who's the Caboose?\", una commedia esilarante inedita in Italia che non fece altro che farla diventare ancora pi\u00f9 famosa, ma la sua affermazione nel cinema avvenne l'anno seguente, quando ottenne un ruolo in due pellicole: \"Tutti pazzi per Mary\", in cui interpretava un'amica della protagonista (Cameron Diaz) e \"Bulworth - Il senatore\" di Warren Beatty, che ottenne anche delle nomination agli Academy Awards.\nCos\u00ec i ruoli cinematografici in film di successo arrivarono l'uno dopo l'altro: tra tutti si possono ricordare \"Lo scapolo d'oro\" (1999), \"Evolution\" (2001), \"School of Rock\" (2003) e la trasposizione cinematografica del celebre musical \"Rent\" (2005). Ha partecipato anche al doppio episodio \"Futuro anteriore\" della serie di fantascienza \"\".\n\u00c8 diventata una comica d'eccezione e partecipa o presenta regolarmente programmi di successo, tra gli ultimi, gli MTV Movie Awards del 2007. Nel 2004 ha creato una sua \"pi\u00e8ce\" di teatro intitolata \"Jesus is Magic\", portata sul grande schermo nel 2005 con il titolo \"Sarah Silverman: Jesus is Magic\".\nIl canale televisivo Comedy Central le ha dato la possibilit\u00e0 di creare uno show tutto suo: il \"Sarah Silverman Show\", partito nel 2007, che sta riscuotendo un enorme successo in tutto il mondo. Nel 2010 pubblica il libro \"The Bedwetter: Stories of Courage, Redemption, and Pee\" (\"La piscialetto: storie di coraggio, redenzione e pip\u00ec\") in cui affronta con ironia i problemi di incontinenza che ebbe durante l'infanzia e l'adolescenza. \u00c8 vegetariana dall'et\u00e0 di 10 anni.\nDoppiatrici italiane.\nNelle versioni in italiano dei suoi film, Sarah Silverman \u00e8 stata doppiata da:\nDa doppiatrice \u00e8 sostituita da:"}
{"id": "1747692", "revid": "547034", "url": "https://it.wikipedia.org/wiki?curid=1747692", "title": "Microregione di Alto M\u00e9dio Canind\u00e9", "text": "Alto M\u00e9dio Canind\u00e9 \u00e8 una microregione del Piau\u00ed in Brasile, appartenente alla mesoregione di Sudeste Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 39 comuni:"}
{"id": "1747693", "revid": "371529", "url": "https://it.wikipedia.org/wiki?curid=1747693", "title": "This Is Sinatra!", "text": "This Is Sinatra! \u00e8 una raccolta del crooner statunitense Frank Sinatra, pubblicata nel 1956 dalla Capitol Records. Tutte le tracce sono state arrangiate e dirette da Nelson Riddle."}
{"id": "1747694", "revid": "1573940", "url": "https://it.wikipedia.org/wiki?curid=1747694", "title": "Rufirallus castaneiceps", "text": "La schiribilla testacastana (Rufirallus castaneiceps ()) \u00e8 un uccello della famiglia dei Rallidi originario delle regioni comprese tra la Colombia meridionale e la Bolivia nord-occidentale.\nTassonomia.\nAttualmente vengono riconosciute due sottospecie di schiribilla testacastana:\nDescrizione.\nLa schiribilla testacastana misura 19\u201322\u00a0cm di lunghezza. \u00c8 un Rallide dal piumaggio poco appariscente, di colore marrone-oliva uniforme, con la sommit\u00e0 del capo, la faccia, il collo e il petto di colore castano brillante. L'iride varia dal rosso al giallo, o al marrone; il becco \u00e8 generalmente verdastro con la punta nera; le zampe e i piedi sono marrone scuro, oliva o grigi (rossi in \"A. c. coccineipes\"). Il becco \u00e8 piuttosto corto e sottile; la coda \u00e8 molto breve.\nDistribuzione e habitat.\nSi incontra a est delle Ande, dalla Colombia sud-orientale all'Ecuador orientale e al Per\u00f9 settentrionale, nonch\u00e9 in Bolivia settentrionale e Brasile nord-occidentale. Vive all'interno delle foreste pluviali.\nBiologia.\nVive in coppie, ed \u00e8 molto elusiva. Si nutre di insetti e altri piccoli invertebrati, che cattura tra il fitto sottobosco. All'avvicinarsi di un intruso, rimane immobile o fugge in volo. Non abbiamo molte notizie riguardo al comportamento riproduttivo, ma in Bolivia coppie con 1-2 piccoli sono state avvistate in giugno; la nidificazione, in tal caso, dovrebbe essere avvenuta in maggio."}
{"id": "1747699", "revid": "1974457", "url": "https://it.wikipedia.org/wiki?curid=1747699", "title": "MultiCam", "text": "Il MultiCam \u00e8 un moderno schema mimetico sviluppato dalla Crye Associates in collaborazione con l'Esercito degli Stati Uniti d'America, con la finalit\u00e0 di sostituire i vecchi pattern di tipo \"Woodland\" e \"Desert\".\nDescrizione.\nInfatti, il pattern MultiCam ha la capacit\u00e0 di adattarsi a diversi ambienti, apparendo sostanzialmente verde in zone intensamente vegetate e tan in aree desertiche.\nIl MultiCam \u00e8 stato sviluppato studiando le modalit\u00e0 con cui l'occhio umano percepisce l'ambiente circostante. Il pattern \u00e8 dato da uno sfondo costituito da grandi chiazze di vari colori sfumate tra loro (\"tan-brown\", verde chiaro) e da macchie pi\u00f9 piccole (giallo-verdi, marrone chiaro) che interrompono i campi pi\u00f9 grandi. Il risultato \u00e8 che il profilo di un oggetto cos\u00ec colorato tende a fondersi con l'ambiente circostante, rendendo cos\u00ec difficile il riconoscimento della sua sagoma. Materiali all'avanguardia e studio dei colori lo rendono al momento il pattern \"all-terrain\" pi\u00f9 efficace in commercio. Analogo al Multicam \u00e8 il Multi-Terrain Pattern britannico.\nUtilizzi.\nDal 2011 l'esercito americano ha iniziato a dotare diversi reparti di fanteria con la MultiCam, prendendo in considerazione di eliminare completamente la UCP (Universal Camouflage Pattern) in schema digitale di due tonalit\u00e0 di grigio e uno di tan."}
{"id": "1747702", "revid": "1573940", "url": "https://it.wikipedia.org/wiki?curid=1747702", "title": "Rufirallus viridis", "text": "La schiribilla corona rossiccia (Rufirallus viridis ()) \u00e8 un uccello della famiglia dei Rallidi originario dell'Amazzonia.\nTassonomia.\nAttualmente vengono riconosciute due sottospecie di schiribilla corona rossiccia:\nDescrizione.\nLa schiribilla corona rossiccia misura 16\u201318\u00a0cm di lunghezza e ha una coda relativamente lunga. Le regioni superiori sono di colore marrone-oliva uniforme e quelle inferiori castane, cos\u00ec come la fronte e la sommit\u00e0 del capo; la regione laterale della faccia \u00e8 grigia (nella sottospecie nominale) o giallo-bruna (in \"R. v. brunnescens\"), il sopracciglio (o striscia superoculare) \u00e8 di colore chiaro e la coda \u00e8 nerastra, con le penne dai margini castani o oliva. L'iride \u00e8 rossa o arancio; il becco \u00e8 grigio scuro, con la base bluastra; le zampe e i piedi sono rosso-rosa. I sessi sono simili.\nDistribuzione e habitat.\nLa schiribilla corona rossiccia vive in Sudamerica, a est delle Ande; il suo areale si estende dalla Colombia settentrionale e orientale, attraverso Venezuela e Guiana, all'Ecuador orientale, al Per\u00f9 orientale, alla Bolivia settentrionale, al Brasile settentrionale e centrale e al Paraguay centrale.\nSi incontra nelle foreste sempreverdi e nelle praterie inondate, ma talvolta si spinge anche nelle paludi.\nBiologia.\nFurtiva e difficile da avvistare, trascorre la maggior parte del tempo nel fitto sottobosco, ma di prima mattina, a volte, penetra in zone aperte. Si nutre di insetti, formiche comprese, e di semi di piante erbacee. Depone 1-3 uova, di colore bianco puro o screziato da macchioline bruno-giallastre, in un nido fatto di erba secca, posto nel fitto della vegetazione, a circa 1 m di altezza dal suolo."}
{"id": "1747706", "revid": "287204", "url": "https://it.wikipedia.org/wiki?curid=1747706", "title": "Acau\u00e3", "text": "Acau\u00e3 \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747710", "revid": "17654", "url": "https://it.wikipedia.org/wiki?curid=1747710", "title": "Fernando de Lucia", "text": ""}
{"id": "1747711", "revid": "1573940", "url": "https://it.wikipedia.org/wiki?curid=1747711", "title": "Laterallus fasciatus", "text": "Il rallo bandenere (Laterallus fasciatus ) \u00e8 un uccello della famiglia dei Rallidi originario dell'Amazzonia occidentale.\nDescrizione.\nIl rallo bandenere misura 18\u201320\u00a0cm di lunghezza. Il piumaggio \u00e8 castano su testa, collo e petto, marrone-oliva su regioni superiori, ali e coda, e color cannella barrato di nero dai fianchi alle copritrici del sottocoda. La coda \u00e8 breve. L'iride \u00e8 color rosso spento, il becco \u00e8 nerastro e le zampe e i piedi rosso corallo. I sessi sono simili.\nDistribuzione e habitat.\nIl rallo bandenere vive nelle regioni tropicali dell'Amazzonia superiore, a est delle Ande: si incontra nell'Ecuador orientale (soprattutto nelle province del Napo e di Sucumb\u00edos), nel Per\u00f9 orientale (compresa la Provincia di Mariscal Ram\u00f3n Castilla, nel nord-est del Paese), nella Colombia meridionale e sud-orientale (dipartimenti di Caquet\u00e1, Putumayo e Amazonas) e nell'Amazzonia brasiliana occidentale (tra il Rio Solim\u00f5es e il Rio Pur\u00fas).\nPopola le paludi e le zone inondate ricoperte da erba alta.\nBiologia.\n\u00c8 uno dei Rallidi pi\u00f9 sfuggenti, dal momento che predilige le zone di fitta vegetazione erbacea, dove passa inosservato, e la sua biologia \u00e8 pressoch\u00e9 sconosciuta. Probabilmente \u00e8 monogamo e almeno durante la stagione degli amori (che in Colombia cade a giugno) vive in coppie. Ciascuna covata comprende circa quattro uova."}
{"id": "1747713", "revid": "287204", "url": "https://it.wikipedia.org/wiki?curid=1747713", "title": "Bela Vista do Piau\u00ed", "text": "Bela Vista do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747714", "revid": "124801532", "url": "https://it.wikipedia.org/wiki?curid=1747714", "title": "SN 1572", "text": "La Supernova 1572, conosciuta anche come la Supernova di Tycho o \"B Cassiopeiae\" (B Cas), fu una supernova di tipo Ia esplosa nella nostra galassia, la Via Lattea, in direzione della costellazione di Cassiopea, e fu una delle otto supernove visibili ad occhio nudo.\nFu osservata per la prima volta l'11 novembre 1572 dallo scienziato danese Tycho Brahe, quando era pi\u00f9 luminosa di Venere.\nNel marzo 1574 la sua luminosit\u00e0 scese sotto il limite di visibilit\u00e0 ad occhio nudo.\nIl residuo della supernova \u00e8 stato osservato per mezzi ottici, ma fu rilevato prima nelle lunghezze d'onda radio; \u00e8 spesso noto come 3C 10, una designazione di fonte radio, sebbene sia sempre pi\u00f9 noto come Residuo della Supernova di Tycho.\nDescrizione storica.\nL'apparizione della supernova nella Via Lattea nel 1572 rappresenta una delle pi\u00f9 importanti osservazioni di eventi astronomici di tutti i tempi. La comparsa di una \"nuova stella\" ha permesso di rivisitare gli antichi modelli astronomici, ed ha permesso lo sviluppo di una rivoluzione nell'astronomia, iniziata con la realizzazione di una necessit\u00e0 di produrre migliori cataloghi stellari, e qui la necessit\u00e0 di creare dei migliori strumenti d'osservazione. Questo avvenimento ha anche contraddetto una volta per tutte il principio aristotelico dell'immutabilit\u00e0 della volta celeste.\nLa supernova del 1572 viene spesso chiamata \"la supernova di Tycho\", a causa dell'ampia opera di Tycho Brahe \"De nova et nullius aevi memoria prius visa stella\" (\"A proposito della stella nuova e mai vista prima nella vita o nella memoria di nessuno\", pubblicata nel 1573 con ristampe supervisionate da Giovanni Keplero nel 1602 e nel 1610), un'opera contenente sia le osservazioni di Tycho Brahe che l'analisi degli avvistamenti di molti altri osservatori. Tycho non fu il primo ad osservare la supernova del 1572, sebbene fosse probabilmente l'osservatore pi\u00f9 preciso dell'oggetto. Quasi altrettanto accurati furono i suoi colleghi europei, come Wolfgang Schuler, Cristoforo Clavio, Thomas Digges, John Dee, l'italiano Francesco Maurolico, Jer\u00f3nimo Mu\u00f1oz, Tade\u00e1\u0161 H\u00e1jek o Bartholom\u00e4us Reisacher.\nIn Inghilterra, la regina Elisabetta fece convenire a corte il matematico e astrologo Thomas Allen, \"per avere il suo consiglio sulla nuova stella apparsa nella costellazione di Cassiopea alla quale diede il suo giudizio\", come l'antiquario John Aubrey registr\u00f2 nel suo memorandum un secolo dopo.\nDurante la Dinastia Ming in Cina, la stella diede luogo a problemi al giovane imperatore Wanli: secondo la tradizione cosmologica cinese, l'imperatore fu ammonito di considerare il suo comportamento scorretto, poich\u00e9 la nuova stella fu interpretata come un oscuro presagio. \nLe misurazioni contemporanee pi\u00f9 affidabili affermano che la stella originaria esplose poco dopo il 2 novembre, e l'11 novembre era gi\u00e0 pi\u00f9 luminosa di Giove. Intorno al 16 novembre 1572, raggiunse la sua massima luminosit\u00e0 a circa magnitudine \u22124.0, con alcune descrizioni che la davano della stessa luminosit\u00e0 di Venere alla magnitudine massima. La supernova rimase visibile ad occhio nudo fino all'inizio del 1574, svanendo gradualmente fino a scomparire alla vista.\nLa supernova.\nLa supernova \u00e8 stata classificata come di tipo I sulla base della sua curva di luce storica subito dopo che le supernove di tipo I e di tipo II sono state inizialmente definite sulla base dei loro spettri. Lo spettro dei raggi X del residuo della supernova ha mostrato che fosse quasi certamente di tipo Ia, ma la sua esatta classificazione ha continuato a essere discussa fino a quando il rilevamento di un'eco luminosa nel 2008 ha dato la conferma definitiva che si trattasse di un normale tipo Ia.\nData la classificazione come supernova di tipo Ia di luminosit\u00e0 normale, \u00e8 consentita una misura accurata della distanza da SN 1572. La magnitudine assoluta di picco pu\u00f2 essere calcolata dal tasso di declino della banda B in modo che sia \u221219,0 \u00b1 0,3. Date le stime della magnitudine apparente di picco e l'estinzione nota di 1,86 \u00b1 0,2 magnitudini, la distanza \u00e8 kpc."}
{"id": "1747715", "revid": "1873140", "url": "https://it.wikipedia.org/wiki?curid=1747715", "title": "Michael Brook", "text": "Biografia.\nSpecialista della timbrica e della composizione, \u00e8 noto per aver collaborato con gli U2 nel loro album del 1987 \"The Joshua Tree\", gli U2 sono il primo gruppo ad aver utilizzato la Infinite guitar (\"Chitarra infinita\") inventata proprio da Brook, che ha la particolarit\u00e0 di eseguire un suono simile all'ululato del vento. Nel realizzare questo tipo di chitarra, Brook ha sostituito il pick-up con un congegno magnetico che permetteva di far vibrare le corde.\nNel 1996 \u00e8 stato nominato ai Grammy Awards per la collaborazione con l'artista pakistano Nusrat Fateh Ali Khan, nell'album \"Night Song\", inoltre ha collaborato con i Clan of Xymox. Ha intrapreso un tour come membro delle band di David Sylvian e Robert Fripp, con un concerto finale tenutosi alla Royal Albert Hall, il tutto raccolto nell'album \"Damage\".\nHa prodotti i lavori di artisti come Mary Margaret O'Hara, Julia Fordham, Jane Siberry, U. Srinivas, Youssou N'Dour e molti altri. Brook si \u00e8 distinto anche per la realizzazione di diverse colonne sonore per film come \"Insoliti criminali\", \"Heat - La sfida\", \"Affliction\" e per gli eco-documentari \"Una scomoda verit\u00e0\" e \"Who Killed the Electric Car?\".\nNel 2007 \u00e8 stato acclamato dalla critica, tanto da essere nominato al Golden Globe per le musiche di \"Into the Wild - Nelle terre selvagge\", con la collaborazione di Kaki King e i brani scritti ed interpretati da Eddie Vedder.\nNel 2010 compone la colonna sonora del film \"The Fighter\" diretto da David O. Russell."}
{"id": "1747721", "revid": "287204", "url": "https://it.wikipedia.org/wiki?curid=1747721", "title": "Bel\u00e9m do Piau\u00ed", "text": "Bel\u00e9m do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747724", "revid": "287204", "url": "https://it.wikipedia.org/wiki?curid=1747724", "title": "Bet\u00e2nia do Piau\u00ed", "text": "Bet\u00e2nia do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747725", "revid": "21583", "url": "https://it.wikipedia.org/wiki?curid=1747725", "title": "Costituzione norvegese", "text": ""}
{"id": "1747726", "revid": "1439131", "url": "https://it.wikipedia.org/wiki?curid=1747726", "title": "Chrysler ME Four-Twelve", "text": "La Chrysler Me Four-Twelve, \u00e8 una concept car prodotta dalla casa automobilistica Chrysler nel 2004. Il suon nome, Me Four-Twelve, si riferisce al motore e sta per Mid Engine Four turbocharges Twelve cylinder, ovvero motore centrale di 12 cilindri con quattro turbocompressori.\nL'auto \u00e8 stata esposta per la prima volta al Salone dell'automobile di Detroit nel 2004.\nCaratteristiche tecniche.\nIl motore, \u00e8 un V12 6.0, sviluppato in collaborazione con AMG, \u00e8 capace di erogare 850 CV a 6250 giri/minuto. Il propulsore \u00e8 completamente in alluminio con alberi a camme in testa e 3 valvole per cilindro. L'iniezione, \u00e8 elettronica sequenziale, con un rapporto di compressione di 9,0:1.\nLa vettura \u00e8 dotata di un cambio a 7 marce \"Ricardo Double Clutch Transmission\", con doppia frizione umida e gestione elettronica. Questo cambio, permette tempi di cambiata inferiori ai 200 millesimi di secondo.\nLa ME Four-Twelve, \u00e8 inoltre dotata di uno spoiler posteriore che si aziona elettronicamente alle alte velocit\u00e0 per aumentare il carico aerodinamico.\nI freni, sono costituiti da dischi da 381\u00a0mm in carboceramica con pinze monoblocco in alluminio a sei pistoncini.\nLe sospensioni sono dotate di doppi bracci oscillanti di diversa lunghezza in alluminio pressofuso, ammortizzatori orizzontali opposti con regolazione automatica di compressione e di estensione e barra antirollio.\nPrestazioni.\nPer la vettura sono dichiarate prestazioni elevatissime: accelerazione da 0\u2013100\u00a0km/h in 2.9 secondi e una velocit\u00e0 massima di 399\u00a0km/h."}
{"id": "1747727", "revid": "287204", "url": "https://it.wikipedia.org/wiki?curid=1747727", "title": "Caldeir\u00e3o Grande do Piau\u00ed", "text": "Caldeir\u00e3o Grande do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747728", "revid": "33689", "url": "https://it.wikipedia.org/wiki?curid=1747728", "title": "Patrol Craft, Escort", "text": ""}
{"id": "1747729", "revid": "287204", "url": "https://it.wikipedia.org/wiki?curid=1747729", "title": "Campinas do Piau\u00ed", "text": "Campinas do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747732", "revid": "729019", "url": "https://it.wikipedia.org/wiki?curid=1747732", "title": "NGC 4", "text": "NGC 4 \u00e8 una galassia lenticolare di quattordicesima magnitudine visibile nella costellazione dei Pesci.\nStoria delle osservazioni.\nNGC\u00a04 fu scoperta da Albert Marth nel 1864 utilizzando il telescopio riflettore di 48 pollici (121,9 cm) di William Lassell situato sull'isola di Malta. Marth posizion\u00f2 NGC\u00a04 5,2 arcominuti a nord-est di NGC 3, scoperta da lui la stessa notte e molto pi\u00f9 brillante. Nel 1888 John Dreyer la incluse nel catalogo NGC con il nome di NGC\u00a04, descrivendola come una debolissima galassia.\nLa sua bassa luminosit\u00e0 apparente ha portato nel corso degli anni a identificare NGC\u00a04 con un'altra debole galassia presente nel campo: NPM1G\u00a0+07.0004 che si trova tuttavia circa 15' a sud-est di NGC\u00a03. Questa identificazione \u00e8 presente nel \"Revised New General Catalogue\" (RNGC), edito nel 1973 e contenente molte correzioni al catalogo originale accumulatesi nel corso degli anni.\nL'attuale identificazione si trova 4,7' a nord-est di NGC\u00a03, ovvero a meno di un minuto d'arco dalla posizione originale data da Marth, ed \u00e8 frutto di studi effettuati sugli scritti originali dello scopritore.\nOsservazione.\nNGC\u00a04 si trova a circa 4,7' nord-est di NGC\u00a03 e a circa 2,9' ovest dalla stella di nona magnitudine SAO\u00a0109022 e si presenta come un debole fuso elongato in senso NE-SW; per individuarla occorre un telescopio da almeno 250\u00a0mm di apertura. Il nucleo \u00e8 evidente in telescopi di dimensioni maggiori e si presenta come un rigonfiamento al centro della scia luminosa.\nCaratteristiche.\nNGC\u00a04 \u00e8 una debole galassia lenticolare di magnitudine visuale 14,08 e piccole dimensioni angolari (appena 0,6\u00a0\u00d7\u00a00,3 arcominuti). Secondo il sistema di classificazione di Hubble, NGC\u00a04 viene classificata come una galassia lenticolare (tipo S0); questo tipo di galassie sono formate da un disco molto sottile e un nucleo sferico, come nelle galassie spirali, ma a causa del basso o nullo contenuto di materia interstellare, sono prive di bracci a spirale."}
{"id": "1747733", "revid": "287204", "url": "https://it.wikipedia.org/wiki?curid=1747733", "title": "Campo Alegre do Fidalgo", "text": "Campo Alegre do Fidalgo \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747735", "revid": "71433", "url": "https://it.wikipedia.org/wiki?curid=1747735", "title": "The Anniversary Party", "text": ""}
{"id": "1747736", "revid": "287204", "url": "https://it.wikipedia.org/wiki?curid=1747736", "title": "Campo Grande do Piau\u00ed", "text": "Campo Grande do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747739", "revid": "765341", "url": "https://it.wikipedia.org/wiki?curid=1747739", "title": "Camaleonte (Shannara)", "text": "Il Camaleonte \u00e8 un demone uscito dal Divieto nel libro \"Le Pietre Magiche di Shannara\" della trilogia \"Il ciclo di Shannara\" scritto da Terry Brooks.\nStoria.\nIl Camaleonte \u00e8 un Demone che pu\u00f2 prendere le sembianze di qualsiasi cosa o essere vivente che esiste sulle Quattro Terre.\nQuando l'Eterea comincia ad ammalarsi e il Divieto da lei imposto comincia a sgretolarsi, i Demoni pi\u00f9 forti, ovvero il Dagda Mor, il Mietitore e il Camaleonte, escono da esso e si ritrovano nelle Pianure di Cenere, al di l\u00e0 del Confine a nord-ovest delle Terre dell'Ovest.\nIl Camaleonte, arrivato ad Arborlon, si tramuta prima nel giardiniere, che aveva prima ucciso, del re elfo Eventine Elessedil e poi in Manx, il fido cane del re, che era morto per mano del Demone.\nPrese le sembianze del cane, fa la spia per il Mietitore al quale rivela i piani degli Elfi per uccidere i demoni e ripristinare l'Eterea.\nIn una notte di guerra tra Demoni ed Elfi, il Camaleonte, che stava nella stanza dell'ignaro re, esce nel corridoio e uccide le guardie reali. Il re si sveglia ed esce in corridoio dove lo aspettano i cadaveri e il suo cane Manx. Quest'ultimo si tramuta subito nel Camaleonte e attacca il re degli Elfi. Eventine, anche se vecchio e stanco, ha ancora buoni riflessi e lotta con una spada, con la quale uccide il Demone."}
{"id": "1747740", "revid": "326822", "url": "https://it.wikipedia.org/wiki?curid=1747740", "title": "Daniela Alberghini", "text": ""}
{"id": "1747742", "revid": "287204", "url": "https://it.wikipedia.org/wiki?curid=1747742", "title": "Capit\u00e3o Gerv\u00e1sio Oliveira", "text": "Capit\u00e3o Gerv\u00e1sio Oliveira \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747743", "revid": "138282", "url": "https://it.wikipedia.org/wiki?curid=1747743", "title": "Aleksander Kolarov", "text": ""}
{"id": "1747746", "revid": "767487", "url": "https://it.wikipedia.org/wiki?curid=1747746", "title": "Caridade do Piau\u00ed", "text": "Caridade do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747751", "revid": "767487", "url": "https://it.wikipedia.org/wiki?curid=1747751", "title": "Concei\u00e7\u00e3o do Canind\u00e9", "text": "Concei\u00e7\u00e3o do Canind\u00e9 \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747753", "revid": "1777102", "url": "https://it.wikipedia.org/wiki?curid=1747753", "title": "Giorno della Costituzione norvegese", "text": "Il giorno della Costituzione norvegese \u00e8 la festa nazionale norvegese. I norvegesi la chiamano semplicemente \"syttende mai\" (che significa 17 maggio), (Nasjonaldagen il giorno della nazione) o \"Grunnlovsdagen\" (il giorno della Costituzione), sebbene quest'ultima dicitura sia la meno frequente.\nStoria.\nLa Costituzione della Norvegia fu firmata a Eidsvoll il 17 maggio 1814, dichiarando la Norvegia nazione indipendente.\nLa celebrazione di questo giorno inizi\u00f2 spontaneamente per lo pi\u00f9 tra gli studenti negli anni successivi, e per qualche anno il re fu riluttante a permettere le celebrazioni. Per un paio di anni durante gli Anni 1820 il re Jean-Baptiste Jules Bernadotte la proib\u00ec, poich\u00e9 pensava che i festeggiamenti fossero una specie di protesta e di mancanza di riguardo - quasi una rivolta. L'atteggiamento del re cambi\u00f2 dopo la Torvslaget nel 1829, un incidente che provoc\u00f2 commozione al re cos\u00ec che permise di festeggiare il Giorno della Costituzione. Solo nel 1833 tutta la popolazione inizi\u00f2 a festeggiare pubblicamente per ricordare quel giorno. Quell'anno, la celebrazione ufficiale inizi\u00f2 presso il monumento del vecchio politico Christian Krogh, conosciuto per aver fermato l'accentramento del potere nelle mani del Re. Il discorso fu tenuto da Henrik Wergeland, considerato una spia svedese, mandato dallo stesso Re.\nDopo il 1864 questa ricorrenza fu festeggiata in modo pi\u00f9 stabile e fu organizzata la prima sfilata dei bambini a Christiania, mentre le bambine sfilarono lungo un percorso diverso. L'iniziativa fu presa da Bj\u00f8rnstjerne Bj\u00f8rnson, sebbene Wergeland organizz\u00f2 la prima sfilata dei bambini nota a Eidsvoll intorno al 1820.\nPer coincidenza storica, la seconda guerra mondiale fin\u00ec in Norvegia solo nove giorni prima del Giorno della Costituzione di quell'anno, l'8 maggio 1945, quando gli occupanti tedeschi si arresero. Sebbene il Giorno della Liberazione sia una festa ufficiale nazionale, non \u00e8 vacanza e non \u00e8 ampiamente festeggiata.\nUn nuovo e pi\u00f9 ampio significato \u00e8 stato invece inserito nella celebrazione dell'indipendenza norvegese del 17 maggio. Infatti la festa, che originariamente si focalizzava sulla costituzione norvegese, dopo il 1905 celebra anche la famiglia reale.\nRicordiamo che gli autori della Costituzione furono Christian Magnus Falsen, il padre della Costituzione Norvegese e Johan Gunder Adler.\nSfilate dei bambini.\nUn aspetto importante della festa della costituzione norvegese \u00e8 la sua natura assolutamente non militare. In tutta la Norvegia, le sfilate dei bambini con molte bandiere norvegesi formano l'elemento centrale della festa. Ogni circolo scolastico elementare organizza la sua sfilata con bande delle scuole. La sfilata porta i bambini attraverso le cittadine, spesso con fermate presso le case dei cittadini anziani, dei memoriali di guerra, ecc. La sfilata pi\u00f9 lunga \u00e8 a Oslo, dove un centinaio di migliaia di persone attraversano il centro per partecipare alle principali feste. \u00c8 trasmessa tutti gli anni alla televisione, con commenti sui costumi, sugli striscioni, ecc. insieme a servizi sui festeggiamenti in tutta la nazione. La sfilata di Oslo include un centinaio di scuole e bande, e sfila davanti al palazzo reale dove viene salutata dalla famiglia reale, affacciata al balcone principale.\nLa tipica sfilata dei bambini di una scuola consiste in qualche scolaro tra i pi\u00f9 anziani che porta la bandiera ufficiale della scuola, seguiti da altri bambini che portano le bandiere norvegesi di dimensione standard e dalla banda della scuola. Dopo la banda sfilano gli altri scolari, spesso in ordine crescente di et\u00e0, con bandierine norvegesi e striscioni fatti da ogni classe. Spesso sono invitate anche le scuole d'infanzia vicine. Spesso gli spettatori si uniscono alla sfilata e seguono i bambini di ritorno a scuola.\nNelle cittadine la sfilata pu\u00f2 fermarsi presso siti particolari lungo il percorso, ad esempio case di cura o memoriali di guerra. A Oslo la sfilata si ferma presso il palazzo reale, mentre Skaugum, la casa del principe, \u00e8 una fermata tradizionale per le sfilate di Asker.\nDurante la sfilata una banda suona e i bambini intonano canti sulla celebrazione della festa nazionale. La sfilata si conclude con il canto dell'inno nazionale \"Ja, vi elsker dette landet\" (generalmente i versi 1, 2 e 8), e dell'inno reale \"Kongesangen\".\nOltre alle bandiere, le persone portano coccarde rosse, bianche e blu. Sebbene sia una tradizione di lungo corso, \u00e8 diventato sempre pi\u00f9 popolare che gli uomini, le donne e i bambini indossino il costume tradizionale, detto \"bunad\". I bambini inoltre fanno molto rumore urlando \"Urr\u00e0\", cantando, fischiando e agitando percussioni.\nOltre alle sfilate dei bambini, ci sono sfilate per il pubblico, a cui ogni cittadino pu\u00f2 partecipare. Esse sono organizzate da bande e spesso dagli scout e guide locali, dai cori locali, ecc. Sono tenute il mattino presto o il pomeriggio, prima o dopo le sfilate delle scuole.\nTutte le sfilate iniziano o finiscono con discorsi, che possono essere tenuti sia dagli adulti sia dai bambini. Dopo le sfilate, ci sono giochi per i bambini e spesso sono consumati molti gelati, caramelle, dolci e p\u00f8lse (hotdog).\nRuss.\nL'ultima classe dell'equivalente norvegese della scuola superiore - conosciuta come russ - celebra il 17 maggio, per cui i ragazzi festeggiano nelle cittadine durante tutta la notte. Nelle loro sfilate, i ragazzi parodizzano molti aspetti locali e politici, sebbene questo sia diventato meno frequente."}
{"id": "1747755", "revid": "287204", "url": "https://it.wikipedia.org/wiki?curid=1747755", "title": "Curral Novo do Piau\u00ed", "text": "Curral Novo do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747756", "revid": "767487", "url": "https://it.wikipedia.org/wiki?curid=1747756", "title": "Floresta do Piau\u00ed", "text": "Floresta do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747762", "revid": "640277", "url": "https://it.wikipedia.org/wiki?curid=1747762", "title": "Giorno della costituzione norvegese", "text": ""}
{"id": "1747763", "revid": "106908", "url": "https://it.wikipedia.org/wiki?curid=1747763", "title": "Francisco Macedo", "text": "Francisco Macedo \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747765", "revid": "1573940", "url": "https://it.wikipedia.org/wiki?curid=1747765", "title": "Laterallus melanophaius", "text": "Il rallo fianchirossicci (Laterallus melanophaius ) \u00e8 un uccello della famiglia dei Rallidi diffuso in gran parte del Sudamerica.\nTassonomia.\nAttualmente vengono riconosciute due sottospecie di rallo fianchirossicci:\nDescrizione.\nIl rallo fianchirossicci, con i suoi 14\u201318\u00a0cm di lunghezza, \u00e8 una delle specie pi\u00f9 grandi del genere \"Laterallus\". Si distingue dai congeneri e da altri piccoli Rallidi di palude per la colorazione marrone-oliva scuro delle regioni superiori (pi\u00f9 scura tra groppa e coda), la regione sopracciliare bianca, i lati di testa, collo e petto rossicci (grigiastri nella regione oculare in \"L. m. melanophaius\"), il mento, la gola e il centro del petto bianchi, le barre bianche e nere sui fianchi e la colorazione rossiccio-cannella uniforme del sottocoda. Alcuni esemplari presentano delle sottili strisce bianche sulle ali e la regione scapolare, mentre altri hanno la regione che va dal mento al centro del petto color camoscio o rossiccio. L'iride \u00e8 rossa o rosso-bruna; il becco, relativamente lungo e abbastanza sottile, pu\u00f2 essere bruno-nerastro, ma verde sui lati, o grigiastro con la base dai toni pi\u00f9 gialli. Le zampe e i piedi sono marrone-oliva o color carne. I sessi sono simili.\nDistribuzione e habitat.\nIl rallo fianchirossicci \u00e8 la specie sudamericana di \"Laterallus\" dall'areale pi\u00f9 vasto. Vive nelle regioni pianeggianti tropicali e subtropicali a est delle Ande, dalle coste del Venezuela fino alle regioni orientali di Ecuador e Per\u00f9, e dal Brasile settentrionale e orientale alle regioni centrali dell'Argentina (Provincia di Buenos Aires).\nPopola le paludi e le praterie umide.\nBiologia.\nSebbene descritto generalmente come timido e riservato, il rallo fianchirossicci \u00e8 meno sfuggente di altri Rallidi delle sue dimensioni, e malgrado trascorra gran parte del tempo tra la fitta vegetazione, talvolta, soprattutto quando va in cerca di cibo, si spinge anche in zone aperte. Nonostante sia in grado di volare, \u00e8 piuttosto sgraziato e vola solo per brevi distanze. Gli esemplari in cattivit\u00e0 si appollaiano talvolta sugli alberi.\nSi nutre di insetti, specialmente Coleotteri (Curculionidi), Omotteri, Ortotteri e Ditteri, e ragni, ma mangia anche semi e larve. Va in cerca di cibo sul terreno, nelle acque basse o tra la vegetazione galleggiante.\nIl rallo fianchirossicci vive da solo o in coppia. La stagione degli amori, nella parte meridionale dell'areale, va da ottobre a gennaio. Nel nido, costruito in prossimit\u00e0 dell'acqua, vengono deposte 4-5 uova (2-3 in cattivit\u00e0), ovoidali e di colore variabile dal bianco al crema. L'incubazione dura 19-20 giorni."}
{"id": "1747766", "revid": "110157", "url": "https://it.wikipedia.org/wiki?curid=1747766", "title": "Fronteiras", "text": "Fronteiras \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747768", "revid": "767487", "url": "https://it.wikipedia.org/wiki?curid=1747768", "title": "Hegyeshalom", "text": "Hegyeshalom (in tedesco: \"Stra\u00df-Sommerein\") \u00e8 un comune di 3.496 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747769", "revid": "767487", "url": "https://it.wikipedia.org/wiki?curid=1747769", "title": "Victory Songs", "text": "Victory Songs \u00e8 il terzo album in studio del gruppo musicale finlandese Ensiferum, pubblicato nel 2007 per la Spinefarm.\nL'edizione giapponese dell'album contiene la bonus track \"Lady in Black\" (cover degli Uriah Heep). Esiste anche una \"Limited Special Tour Edition\" dell'album con 6 tracce bonus contenute in un secondo disco."}
{"id": "1747770", "revid": "287204", "url": "https://it.wikipedia.org/wiki?curid=1747770", "title": "Isa\u00edas Coelho", "text": "Isa\u00edas Coelho \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747772", "revid": "24443", "url": "https://it.wikipedia.org/wiki?curid=1747772", "title": "Sibolla", "text": ""}
{"id": "1747773", "revid": "287204", "url": "https://it.wikipedia.org/wiki?curid=1747773", "title": "Itain\u00f3polis", "text": "Itain\u00f3polis \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747774", "revid": "1573940", "url": "https://it.wikipedia.org/wiki?curid=1747774", "title": "Laterallus levraudi", "text": "Il rallo fianchiruggine (Laterallus levraudi ) \u00e8 un uccello della famiglia dei Rallidi originario del Venezuela.\nDescrizione.\nIl rallo fianchiruggine misura 14-18,5\u00a0cm di lunghezza. Il piumaggio \u00e8 marrone-oliva scuro sulle regioni superiori, grigiastro sulla parte anteriore della regione oculare, rossiccio-cannella sui lati di testa, collo e petto, nonch\u00e9 su fianchi e sottocoda, e bianco dal mento al centro del collo e sull'addome. In alcuni esemplari sono presenti delle macchie rossicce sulle ali. L'iride \u00e8 rossa, il becco verde con la punta nera, e le zampe e i piedi di colore variabile dal giallo-verdastro al marrone chiaro. I sessi sono simili, ma la femmina ha dimensioni inferiori.\nDistribuzione e habitat.\nIl rallo fianchiruggine occupa un areale limitato, confinato al versante caraibico del Venezuela nord-occidentale, a nord dell'Orinoco. Si incontra unicamente negli stati di Lara, Falc\u00f3n, Yaracuy, Carabobo, Aragua, Distrito Federal e Miranda. Popola le paludi e le praterie umide, dal livello del mare fino a 600\u00a0m di altitudine, o addirittura a 1400\u00a0m nel Parco Nazionale di Yacamb\u00fa.\nBiologia.\n\u00c8 uno dei rallidi meno noti, le poche informazioni raccolte sembrano indicare che l'animale nidifichi tra maggio e luglio.\nConservazione.\nLa \"IUCN Red List\" classifica \"Laterallus levraudi\" come specie in pericolo di estinzione (\"Endangered\").\nAncora abbastanza comune agli inizi del XX secolo, oggi il rallo fianchiruggine conta una popolazione residua di 350-1500 esemplari in tutto. La causa principale del declino va imputata all'abbassamento del livello dell'acqua delle paludi, impiegata per usi agricoli, all'ampio uso di fitofarmaci e alla generale diminuzione delle aree palustri."}
{"id": "1747775", "revid": "767487", "url": "https://it.wikipedia.org/wiki?curid=1747775", "title": "Jacobina do Piau\u00ed", "text": "Jacobina do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747777", "revid": "287204", "url": "https://it.wikipedia.org/wiki?curid=1747777", "title": "Lygaeoidea", "text": "Lygaeoidea \u00e8 una vasta superfamiglia di insetti Pentatomomorfi (ordine Rhynchota, sottordine Heteroptera).\nDescrizione.\nSi tratta di un raggruppamento eterogeneo, comprendente insetti di piccole o medie dimensioni, morfologicamente vicini ai Coreoidea e ai Pyrrhocoroidea- Sono generalmente alati, capo provvisto o meno di ocelli, antenne.\nLe emielitre hanno una venatura ridotta, le zampe hanno tarsi di tre articoli e le anteriori presentano i femori ingrossati.\nSistematica.\nLa superfamiglia comprende oltre 3200 specie. Piuttosto controverso \u00e8 l'inquadramento sistematico e, in particolare, la suddivisione interna, perci\u00f2 questo raggruppamento sistematico ha subito molteplici revisioni e a tutt'oggi esistono ancora interpretazioni tassonomiche differenti.\nLe interpretazioni attualmente pi\u00f9 accreditate si sono definite negli anni novanta con il contributo di diversi studiosi, in particolare (1993) ed (1997). Nel complesso, l'orientamento \u00e8 stato quello di scorporare dall'originaria famiglia dei Lygaeidae, la pi\u00f9 numerosa e rappresentativa, pi\u00f9 sottofamiglie, elevandole al rango di famiglie, di distinguere tassonomicamente i Lygaeoidea dai Coreoidea e dai Pyrrhocoroidea e, infine, di separare dai Ligeidi la sottofamiglia Henicocorinae, integrandola nella superfamiglia degli Idiostoloidea.\nSecondo questo inquadramento sistematico, basato fondamentalmente sulle ricerche filogenetiche di e la sua conseguente revisione sistematica, la superfamiglia dei Lygaeoidea si suddivide in 15 famiglie:\nAltre fonti applicano a tutt'oggi uno schema tassonomico che fondamentalmente fa capo all'interpretazione di e si differenzia dal precedente nei seguenti aspetti:"}
{"id": "1747778", "revid": "1573940", "url": "https://it.wikipedia.org/wiki?curid=1747778", "title": "Laterallus ruber", "text": "Il rallo rossiccio (Laterallus ruber ) \u00e8 un uccello della famiglia dei Rallidi diffuso dal Messico orientale alla Costa Rica.\nDescrizione.\nIl rallo rossiccio misura 14-16,5\u00a0cm di lunghezza. Il piumaggio \u00e8 quasi completamente castano brillante, pi\u00f9 chiaro su mento e addome; la sommit\u00e0 del capo \u00e8 nerastra e la regione auricolare grigio scura. L'iride \u00e8 rossa, il becco nero e le zampe e i piedi verde oliva.\nDistribuzione e habitat.\nIl rallo rossiccio vive nelle regioni tropicali e subtropicali del Centroamerica, dal Messico orientale (stati di Guerrero e Tamaulipas), attraverso le coste pacifiche, del golfo del Messico e del mar dei Caraibi (compresa l'isola di Cozumel), all'Honduras, al Nicaragua settentrionale e alla Costa Rica nord-occidentale (regioni settentrionali della Provincia di Guanacaste).\nPopola le paludi e le praterie umide, con particolare preferenza per canneti e zone erbose inondate.\nBiologia.\nDi abitudini generalmente diurne, \u00e8 difficile da avvistare, come la maggior parte dei Rallidi, poich\u00e9 trascorre gran parte del tempo tra la fitta vegetazione. Monogamo e territoriale, si riproduce durante i mesi estivi, da giugno a settembre. La femmina depone 3-6 uova di forma ovale, color crema e ricoperte da macchioline bruno-rossastre attorno al polo maggiore."}
{"id": "1747779", "revid": "110157", "url": "https://it.wikipedia.org/wiki?curid=1747779", "title": "Jaic\u00f3s", "text": "Jaic\u00f3s \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747783", "revid": "287204", "url": "https://it.wikipedia.org/wiki?curid=1747783", "title": "Jo\u00e3o Costa", "text": "Jo\u00e3o Costa \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747785", "revid": "1573940", "url": "https://it.wikipedia.org/wiki?curid=1747785", "title": "Laterallus albigularis", "text": "Il rallo golabianca (Laterallus albigularis ) \u00e8 un uccello della famiglia dei Rallidi diffuso dal Nicaragua all'Ecuador.\nTassonomia.\nAttualmente vengono riconosciute tre sottospecie di rallo golabianca:\nDescrizione.\nIl rallo golabianca misura 14\u201316\u00a0cm di lunghezza. Il piumaggio \u00e8 prevalentemente marrone scuro sulle regioni superiori (pi\u00f9 rossiccio sulla schiena); nella sottospecie \"L. a. cinereiceps\" la sommit\u00e0 del capo \u00e8 grigio-bruna e la faccia grigia; su mento e gola spicca una macchia bianca (pi\u00f9 vistosa in \"L. a. albigularis\", meno evidente in \"L. a. cerdaleus\"); collo e petto sono color cannella-rossiccio, mentre dai fianchi al sottocoda vi \u00e8 una serie di barre bianche e nere. L'iride \u00e8 rosso-arancio e il becco verdastro, pi\u00f9 scuro sul ramo superiore; zampe e piedi, generalmente marroni, assumono in alcuni esemplari dei toni giallastri od oliva. I sessi sono simili.\nDistribuzione e habitat.\nIl rallo golabianca vive nelle regioni tropicali e subtropicali del Centroamerica e del Sudamerica nord-occidentale, da Honduras sud-orientale e Nicaragua orientale a Colombia nord-occidentale ed Ecuador occidentale.\nPopola le paludi, le praterie umide, i boschetti e le radure della foresta pluviale.\nBiologia.\nGeneralmente piuttosto timido e difficile da vedere, il rallo golabianca viene individuato soprattutto dal suo forte richiamo di allarme, emesso non appena esso percepisce la presenza di un intruso. Se minacciato, preferisce rimanere immobile, facendo affidamento al piumaggio che ben si adatta al gioco di luci e ombre del sottobosco. \u00c8 particolarmente attivo la mattina e al crepuscolo, quando si spinge in zone aperte in cerca di cibo.\nSi nutre prevalentemente di insetti (Ortotteri, Coleotteri, mosche e formiche), ragni, semi di piante erbacee (\"Panicum\"), carici (\"Scleria\", \"Fimbristylis\"), euforbie e \"Solanum\", nonch\u00e9 di alghe. Il 90% delle sostanze rinvenute in sei stomaci esaminati era costituito da materia vegetale.\nLa femmina, durante la stagione degli amori (variabile a seconda della distribuzione geografica), depone 2-5 uova, di color bianco crema con macchioline color cannella o rossicce attorno al polo terminale."}
{"id": "1747786", "revid": "139103", "url": "https://it.wikipedia.org/wiki?curid=1747786", "title": "Lil'mo", "text": ""}
{"id": "1747788", "revid": "124123", "url": "https://it.wikipedia.org/wiki?curid=1747788", "title": "Franceschino Boxilio", "text": "Attivo nella diocesi di Tortona tra la fine del XV secolo e i primi due decenni del XVI, ebbe come riferimento la pittura di Ambrogio da Fossano detto il \"Bergognone\". Oper\u00f2 presso l'Abbazia di Santa Maria di Rivalta e, 1519, presso l'oratorio dell'Annunciata di Grondona, affrescandovi molti riquadri con figure di santi. \nUn suo trittico, firmato e datato 1507, proveniente dall'Oratorio della Santissima Trinit\u00e0 in Pozzolo Formigaro, \u00e8 conservato presso la Sala Giunta di Palazzo Ghilini sede della Provincia di Alessandria."}
{"id": "1747789", "revid": "110157", "url": "https://it.wikipedia.org/wiki?curid=1747789", "title": "Lagoa do Barro do Piau\u00ed", "text": "Lagoa do Barro do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747791", "revid": "767487", "url": "https://it.wikipedia.org/wiki?curid=1747791", "title": "Los Lobos", "text": "Los Lobos sono un gruppo musicale \"chicano\" statunitense di musica rock, fortemente influenzati da country, folk, R&amp;B e Blues formatosi a Los Angeles nel 1973. Sono soprattutto conosciuti per il rifacimento de \"La Bamba\", colonna sonora dell'omonimo film, scritta dallo scomparso cantante Ritchie Valens, a cui il film \u00e8 dedicato.\nStoria.\nFondati nel 1974, Los Lobos esordirono con due album acustici autoprodotti (\"Just Another Band From East L.A.\" e \"Si se puede!\") e due 45 giri prima di realizzare \"...And a Time to Dance\" (1983), apprezzato mini LP prodotto da T-Bone Burnett e Steve Berlin che fonde musica tradizionale messicana e nortena, zydeco, country, R&amp;B e rock 'n' roll. Dopo aver ottenuto altri consensi positivi con \"How Will the Wolf Survive?\" (1984), album premiato con un Grammy Award, Los Lobos pubblicarono il singolo \"La Bamba\", brano cardine dell'omonimo film che contribu\u00ec a renderli famosi in tutto il mondo. Nello stesso periodo parteciparono a due brani di Paul Simon (\"All Around the World\" da \"Graceland\") e di John Lee Hooker (\"Think twice before you go\" da \"The Healer\"). Il successo critico di Los Lobos prosegu\u00ec nei seguenti \"The Neighborhood\" (1990) e \"Kiko\" (1992), che si avvalgono entrambi della collaborazione di Mitchell Froom. Il seguente \"\" (1993) raccoglie perlopi\u00f9 materiale tratto da un concerto per raccogliere fondi in seguito ai disordini razziali di Los Angeles del 1992 mentre \"Papa's Dream\" (1995) \u00e8 un album per bambini e collaborazione con il poeta e cantante Lalo Guerrero. Intanto David Hidalgo e Louie P\u00e9rez avviarono il progetto parallelo sperimentale dei Latin Playboys. Gli album successivi, ovvero \"Colossal Head\" (1996) e \"This Time\" (1999) proseguono gli sperimentalismi della band. Apparvero anche in un episodio del cartone animato \"Mucha Lucha!\". Proprio di questo gruppo \u00e8 la sigla della serie televisiva della Disney \"Manny tuttofare\"."}
{"id": "1747792", "revid": "287204", "url": "https://it.wikipedia.org/wiki?curid=1747792", "title": "Marcol\u00e2ndia", "text": "Marcol\u00e2ndia \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747793", "revid": "278670", "url": "https://it.wikipedia.org/wiki?curid=1747793", "title": "MHC-I", "text": "La famiglia dei geni MHC di classe I appartiene al complesso maggiore di istocompatibilit\u00e0 (MHC) e codifica per un'importante categoria di proteine di espressione quasi ubiquitaria nell'organismo (fanno eccezione i globuli rossi). Nelle cellule muscolari, negli spermatozoi, nel tessuto nervoso e nelle ghiandole endocrine sono comunque poco espressi.\nTali proteine sono coinvolte nel riconoscimento di cellule che si comportano in modo anomalo (tumorali, cellule infettate da virus, apoptotiche o danneggiate...) e nell'\"educazione\" delle cellule del sistema immunitario specifico. Sono espresse sulla membrana plasmatica in codominanza tra tutti gli alleli codificati dal genoma di quel determinato organismo e sono molto polimorfici. La loro trascrizione \u00e8 finemente regolata dalle varie citochine e dallo stato generale della cellula esprimente.\nStruttura.\nTali proteine sono costituite da 2 catene legate non covalentemente: una catena \u03b1 (di 44-47 kD) codificata dal MHC e una catena \u03b22-microglobulina (di 12 kD) non codificata dal MHC. In realt\u00e0, per\u00f2, le MHC non sono considerate completamente assemblate fintantoch\u00e9 non legano il peptide. La molecola MHC completa infatti, \u00e8 un eterotrimero costituito dalle due catene e dal peptide che permette l'espressione stabile sulla membrana cellulare. Questo comporta che per essere espresse, le MHC debbano aver legato il peptide.\nCatena \u03b1.\nLa catena \u03b1 (detta anche \"catena pesante\") \u00e8 transmembrana ed \u00e8 quindi costituita da una regione extracellulare che contiene la tasca per il peptide, una regione idrofoba per l'attraversamento della membrana e una regione C-terminale citoplasmatica. La regione N-terminale (che costituisce la tasca) \u00e8 formata da due \u03b1-eliche (\u03b11 e \u03b12) lunghe circa 90 amminoacidi che appoggiano su un pavimento formato da un foglietto \u03b2 di 8 filamenti antiparalleli. La grandezze della tasca (25\u00c5 x 10\u00c5 x 11\u00c5 ca.) permette di ospitare un peptide lungo 8-11 amminoacidi a causa anche delle estremit\u00e0 chiuse. Questa apparente limitazione \u00e8 scavalcata dal processamento dell'antigene che avviene del legame peptide-MHC. La tasca \u00e8 la regione nella quale sono presenti i residui polimorfi. La restante parte extracellulare della catena \u03b1 \u00e8 costituita dal segmento \u03b13 che presenta un dominio Ig di sequenza conservata che \u00e8 deputato al legame con CD8. Al dominio Ig seguono 25 amminoacidi idrofobi transmembrana e una sequenza citoplasmatica di 30 amminoacidi.\nCatena \u03b22-microglobulina.\nLa catena \u03b22-microglobulina (detta anche \"catena leggera\") non \u00e8 codificata dal MHC. \u00c8 strutturalmente omologa ad un dominio Ig ed \u00e8 legata in modo non covalente alla catena \u03b13, \u00e8 codificata da un gene presente nel cromosoma 15. La catena deriva il suo nome dalla mobilit\u00e0 elettroforetica (\u03b22), le dimensioni e la solubilit\u00e0 (globulina).\nStruttura dei geni.\nI geni che codificano per le molecole MHC di classe I sono contenuti nella \"regione di classe I\" nel locus MHC. Questa regione contiene 3 geni: \"HLA-A\", \"HLA-B\" e \"HLA-C\".\nSintesi e presentazione degli antigeni.\nLa molecola viene sintetizzata dai ribosomi che giacciono nel reticolo endoplasmatico rugoso e rimane esposta all'interno del suo lume. Dal citoplasma le proteine che vengono degradate passano al RE attraverso TAP (Transporter of Antigenic Peptides). Una volta arrivati vanno ad occupare la tasca del complesso in sintesi che ora ha il via libera per essere esocitato alla membrana plasmatica. Inoltre la sintesi nel RE necessita di alcune sequenze chiamate leader per essere indirizzata in tale comparto. L'HLA-E \u00e8 una molecola del complesso MHC che ingloba questi particolari peptidi e li porta in membrana. Se non ci sono peptidi di sequenze leader l'HLA-E non pu\u00f2 essere esposto e questo \u00e8 alla base del riconoscimento del \"missing self\" (detto anche \"se stesso perduto\") da parte delle cellule NK, operato da molte cellule infettate o tumorali per evitare di essere distrutte."}
{"id": "1747794", "revid": "287204", "url": "https://it.wikipedia.org/wiki?curid=1747794", "title": "Massap\u00ea do Piau\u00ed", "text": "Massap\u00ea do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747795", "revid": "767487", "url": "https://it.wikipedia.org/wiki?curid=1747795", "title": "George Newbold Lawrence", "text": "Lawrence condusse studi sugli uccelli del Pacifico per conto di Spencer Fullerton Baird e di John Cassin; insieme a questi due collabor\u00f2 nel 1868 nella stesura di \"Uccelli del Nordamerica\".\nLawrence lasci\u00f2 la sua collezione, comprendente le spoglie di 8000 uccelli, all'American Museum of Natural History. Cassin classific\u00f2 una specie, il cardellino di Lawrence, \"Carduelis lawrencei\", in suo onore."}
{"id": "1747796", "revid": "767487", "url": "https://it.wikipedia.org/wiki?curid=1747796", "title": "Hegyk\u0151", "text": "Hegyk\u0151 \u00e8 un comune di 1.405 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747800", "revid": "709565", "url": "https://it.wikipedia.org/wiki?curid=1747800", "title": "Stee Jans", "text": "Stee Jans \u00e8 un personaggio del libro Le Pietre Magiche di Shannara della trilogia Il ciclo di Shannara scritto da Terry Brooks.\nStoria.\nStee Jans \u00e8 un Uomo della Frontiera nonch\u00e9 capitano del Libero Battaglione della Legione della Frontiera.\nQuando gli Elfi chiedono aiuto a Callahorn per combattere contro i Demoni usciti dal Divieto, le citt\u00e0 della Frontiera mandano in loro aiuto il Libero Battaglione composto da 600 uomini e capitanato dal forte e valoroso Uomo di Ferro, ovvero Stee Jans.\nIl suo aiuto si rivela fondamentale per la vittoria degli elfi sull'esercito dei demoni. Grazie alle sue doti strategiche, si guadagna sul campo la stima degli elfi fino ad essere nominato comandante dell'esercito elfico nelle battaglie finali."}
{"id": "1747802", "revid": "287204", "url": "https://it.wikipedia.org/wiki?curid=1747802", "title": "Nova Santa Rita (Piau\u00ed)", "text": "Nova Santa Rita \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747804", "revid": "287204", "url": "https://it.wikipedia.org/wiki?curid=1747804", "title": "Padre Marcos", "text": "Padre Marcos \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747805", "revid": "767487", "url": "https://it.wikipedia.org/wiki?curid=1747805", "title": "Hidegs\u00e9g", "text": "Hidegs\u00e9g \u00e8 un comune di 314 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747806", "revid": "287204", "url": "https://it.wikipedia.org/wiki?curid=1747806", "title": "Paes Landim", "text": "Paes Landim \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747807", "revid": "767487", "url": "https://it.wikipedia.org/wiki?curid=1747807", "title": "Himod", "text": "Himod \u00e8 un comune di 694 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747809", "revid": "1714743", "url": "https://it.wikipedia.org/wiki?curid=1747809", "title": "Carlo di Gravina", "text": "Biografia.\nFu il primo figlio di Giovanni di Gravina (1294 \u2013 1336) e di Agnese del P\u00e9rigord (\u20201345).\nIl 21 aprile 1343 spos\u00f2 Maria di Calabria (1329 \u2013 1366), contessa di Albe, figlia di Carlo, Duca di Calabria (1298 \u2013 1328) e di Maria di Valois (1309 \u2013 1332), che avrebbe dovuto sposare Luigi I di Ungheria o Giovanni II di Francia ma che fu costretta da Carlo e da sua madre a contrarre un matrimonio che avrebbe avvicinato Carlo al trono di Napoli.\nTenutosi accuratamente lontano dalla cospirazione che port\u00f2 all'assassinio del marito di Giovanna d'Angi\u00f2, Andrea d'Angi\u00f2, diresse una fazione che si era opposta a Giovanna ed a Luigi di Taranto. Quando Luigi I d'Ungheria nel 1347 invase il regno di Napoli per vendicare l'assassinio del fratello Andrea, lo ritenne complice in tale misfatto e lo fece giustiziare ad Aversa.\nMatrimonio e discendenza.\nDal matrimonio con Maria di Calabria nacquero:"}
{"id": "1747810", "revid": "287204", "url": "https://it.wikipedia.org/wiki?curid=1747810", "title": "Patos do Piau\u00ed", "text": "Patos do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747814", "revid": "287204", "url": "https://it.wikipedia.org/wiki?curid=1747814", "title": "Paulistana", "text": "Paulistana \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747815", "revid": "767487", "url": "https://it.wikipedia.org/wiki?curid=1747815", "title": "Joseph-Marie Timon David", "text": "Biografia.\nGrazie all'interessamento dell'arcivescovo di Marsiglia Eug\u00e8ne de Mazenod, Timon-David studi\u00f2 presso il seminario di Saint Sulpice a Parigi, divenendo sacerdote nel 1846: nella capitale francese matur\u00f2 tendenze ultramontane e si avvicin\u00f2 al movimento di rinnovamento liturgico di Prosper Gu\u00e9ranger.\nTornato a Marsiglia, prosegu\u00ec l'opera della giovent\u00f9 avviata da Jean-Joseph Allemand e, nel 1847, fond\u00f2 l'opera per la giovent\u00f9 operaia: con l'appoggio del vescovo Mazenod, nel 1852 fond\u00f2 una congregazione, intitolata al Sacro Cuore, per il servizio all'opera. La Congregazione del Sacro Cuore di Ges\u00f9 venne approvata da papa Pio IX nel 1876."}
{"id": "1747816", "revid": "15794139", "url": "https://it.wikipedia.org/wiki?curid=1747816", "title": "Bayerische Motoren Werke", "text": ""}
{"id": "1747817", "revid": "1573940", "url": "https://it.wikipedia.org/wiki?curid=1747817", "title": "Laterallus exilis", "text": "Il rallo pettogrigio (Laterallus exilis ) \u00e8 un uccello della famiglia dei Rallidi diffuso dal Guatemala all'Amazzonia e alle regioni sud-orientali del Sudamerica.\nDescrizione.\nIl rallo pettogrigio misura 14-15,5\u00a0cm di lunghezza. Il piumaggio \u00e8 castano brillante sulla nuca e sulle regioni posteriori del petto; testa, collo e petto sono di colore grigio, pi\u00f9 scuro sulla sommit\u00e0 del capo; la gola \u00e8 bianca, le regioni superiori sono marrone-oliva con delle striature bianche di larghezza variabile su ali, groppa e coda; la zona posteriore delle regioni inferiori \u00e8 segnata da una serie di strisce bianche e nere. L'iride \u00e8 rossa e le palpebre gialle o arancioni; il becco \u00e8 di colore molto scuro, in alcuni casi addirittura nero, con i due terzi prossimali del ramo inferiore di un colore verde chiaro o verde-giallastro che si estende fino alla base del ramo superiore. Le zampe e i piedi sono color marrone chiaro e spesso assumono toni giallastri.\nDistribuzione e habitat.\nIl rallo pettogrigio vive nel Centro e nel Sudamerica. Occupa un areale discontinuo che comprende il versante caraibico del Guatemala, l'Honduras sud-orientale, il Nicaragua, la Costa Rica, Panama (compresa l'isola di Coiba) e la Colombia settentrionale e occidentale (dalle regioni settentrionali del Choc\u00f3 al Dipartimento dell'Atlantico, a est, ai dipartimenti di Valle e Cundinamarca, a sud, e a quelli di Meta, Caquet\u00e1 e Putumayo, a est delle Ande). Nell'Ecuador nord-occidentale si incontra dall'Esmeraldas occidentale al Pichincha meridionale, nonch\u00e9 a est delle Ande. La specie \u00e8 presente anche a Trinidad, in Venezuela (dal Miranda orientale al Monagas), in Guiana, nell'Amazzonia brasiliana (dal Rio Negro e dal Rio Solim\u00f5es al Par\u00e1 orientale), nel Per\u00f9 orientale, nella Bolivia settentrionale e centrale (Pando, Beni, La Paz e Santa Cruz), nel Brasile orientale (Para\u00edba e Pernambuco) e nella sua estremit\u00e0 sud-orientale (Rio de Janeiro e San Paolo). Raramente ha fatto la sua comparsa anche in Paraguay.\nPopola le paludi e le praterie, sia umide che aride. Si incontra generalmente in pianura, ma pu\u00f2 spingersi fino a 1700 m di altitudine.\nBiologia.\nIl rallo golabianca \u00e8 maggiormente attivo poco dopo l'alba e prima del tramonto. Si nutre di lombrichi, ragni, insetti (Tettigoniidi e altri Ortotteri, Omotteri, Coleotteri, Emitteri, Eterotteri e larve di Lepidotteri) e semi di piante erbacee. Vive in coppie, e durante la stagione degli amori la femmina depone 3 uova, di colore bianco-crema."}
{"id": "1747818", "revid": "287204", "url": "https://it.wikipedia.org/wiki?curid=1747818", "title": "Pedro Laurentino", "text": "Pedro Laurentino \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747819", "revid": "767487", "url": "https://it.wikipedia.org/wiki?curid=1747819", "title": "The Postal Service", "text": "The Postal Service \u00e8 stato un gruppo musicale statunitense di genere indie pop, electropop, electronic dance music, e indie rock, composto dal cantante Ben Gibbard del gruppo Death Cab for Cutie e dal cantante e produttore James Tamborello, conosciuto con il nome Dntel e membro dei gruppi Headset e Figurine.\nStoria.\nIl gruppo si \u00e8 formato dopo che i due artisti avevano collaborato al singolo \"(This Is) The Dream of Evan and Chan\", cantato da Gibbard, inserito nell'album \"Life Is Full of Possibilities\" di Dntel. Dopo il successo riscosso dalla canzone, \u00e8 stato pubblicato un'EP contenente varie versioni remix della canzone registrate da altri artisti: Lali Puna, The Flaming Lips, Safety Scissors, Barbara Morgenstern e Superpitcher; dopo che anche l'EP ha avuto il favore del pubblico Gibbard e Tamborello hanno gettato le basi per delle collaborazioni future.\nIl nome del gruppo \u00e8 stato scelto dal modo in cui i due creano le loro canzoni: Tamborello scrive e registra la traccia degli strumenti che poi spedisce a Gibbard, che modifica le canzoni e aggiunge la traccia vocale (da lui cantata) rispedendo poi il tutto a Tamborello tramite lo United States Postal Service, il servizio postale degli Stati Uniti.\n\"Give Up\".\nL'album con cui ha debuttato il gruppo \u00e8 \"Give Up\", pubblicato il 18 febbraio 2003. Varie canzoni dell'album includono parti cantate da Jenny Lewis, cantante dei Rilo Kiley, e da Jen Wood. L'album \u00e8 stato prodotto da Chris Walla che ha anche suonato la chitarra ed il pianoforte in numerose canzoni.\n\"Give Up\" \u00e8 stato l'album di maggior successo della Sub Pop Records dai tempi di \"Bleach\", album di debutto dei Nirvana.\nSecondo album.\nNell'agosto 2006 apparve in rete una canzone spacciata come un demo proveniente da un ipotetico secondo album dei Postal Service. Tamborello sment\u00ec le voci che questo pezzo avesse qualcosa a che fare con la band.\nIl 22 giugno 2007 fu rivelato che i Postal Service avevano cominciato a lavorare ad un nuovo album, sebbene le indicazioni sulla data di uscita fossero incerte. Tamborello dichiar\u00f2: \"Stiamo discutendo della nostra intenzione di completare un album pi\u00f9 o meno l'anno prossimo, visto che dobbiamo tenere conto degli impegni con i Death Cab e tutto il resto. Sono sicuro di volerne fare un altro.\"\nIl 29 febbraio 2008 un articolo affermava che i Postal Service avrebbero potuto non pubblicare un nuovo album. Ben Gibbard ammise: \"Jimmy e io stiamo ancora buttando delle idee qui e l\u00ec ma pi\u00f9 tempo passa, pi\u00f9 siamo impegnati ognuno con la sua musica... Abbiamo pronte un po' di cose ma \u00e8 difficile trovare il tempo e le motivazioni per finire il disco. Mi piacerebbe finirlo ad un certo punto e magari fare dei concerti. Quel che sar\u00e0, sar\u00e0.\"\nNel maggio 2008 Gibbard dichiar\u00f2 che lui e Tamborello difficilmente avrebbero fatto uscire qualcosa prima del 2011.\nNel dicembre 2008 in una intervista su Rolling Stone, Gibbard scherzava sul fatto che il tanto atteso ritorno dei Postal Service potesse essere la versione indie-rock di \"Chinese Democracy\" dei Guns N' Roses. Gibbard dichiar\u00f2 che n\u00e9 lui, n\u00e9 Tamborello la vedevano come una priorit\u00e0 rispetto ai Death Cab e a Dntel. Disse: \"Le anticipazioni sul secondo album sembrano essere state intese come una promessa per tutti meno che per noi due... Non so se \u00e8 la versione indie di \"Chinese Democracy\", ma adesso che \"Chinese Democracy\" \u00e8 uscito, immagino che sar\u00e0 il secondo album dei Postal Service quello destinato a non uscire mai. Non c'\u00e8 mai stato il progetto preciso di fare un secondo album. Lavoriamo insieme ogni tanto ma abbiamo altri impegni che ci prendono tutto il tempo.\"\nReissue.\nNell'aprile 2013 il gruppo, in occasione del decennale dall'uscita di \"Give Up\", pubblica una reissue dell'album con l'aggiunta di 15 tracce tra rarit\u00e0 e inediti, la cui voce \u00e8 di Jenny Lewis.\nSi esibiscono live in diverse occasioni, tra cui il Primavera Sound Festival a Barcellona e lo Sasquatch! Music Festival di Washington.\nDopo la reunion, la band pubblica anche un nuovo brano, \"A Tattered Line of String\", a cui collabora Jenny Lewis e a cui segue \"Turn Around\".\nIl 3 agosto 2013 il gruppo comunica che quello di Lollapalooza \u00e8 l'ultimo concerto del gruppo; mentre l'ultima canzone viene suonata la mattina del 5 agosto seguente al \"Metro\" di Chicago."}
{"id": "1747820", "revid": "486946", "url": "https://it.wikipedia.org/wiki?curid=1747820", "title": "Bankai", "text": ""}
{"id": "1747821", "revid": "287204", "url": "https://it.wikipedia.org/wiki?curid=1747821", "title": "Queimada Nova", "text": "Queimada Nova \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747822", "revid": "767487", "url": "https://it.wikipedia.org/wiki?curid=1747822", "title": "H\u00e9derv\u00e1r", "text": "H\u00e9derv\u00e1r \u00e8 un comune di 1.127 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747824", "revid": "767487", "url": "https://it.wikipedia.org/wiki?curid=1747824", "title": "Ribeira do Piau\u00ed", "text": "Ribeira do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747825", "revid": "124808", "url": "https://it.wikipedia.org/wiki?curid=1747825", "title": "Wheezy", "text": ""}
{"id": "1747826", "revid": "287204", "url": "https://it.wikipedia.org/wiki?curid=1747826", "title": "Santo In\u00e1cio do Piau\u00ed", "text": "Santo In\u00e1cio do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747827", "revid": "767487", "url": "https://it.wikipedia.org/wiki?curid=1747827", "title": "H\u00f6vej", "text": "H\u00f6vej \u00e8 un comune di 307 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747828", "revid": "339392", "url": "https://it.wikipedia.org/wiki?curid=1747828", "title": "Difesa Nimzo-Indiana", "text": ""}
{"id": "1747829", "revid": "287204", "url": "https://it.wikipedia.org/wiki?curid=1747829", "title": "S\u00e3o Francisco de Assis do Piau\u00ed", "text": "S\u00e3o Francisco de Assis do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747830", "revid": "24823", "url": "https://it.wikipedia.org/wiki?curid=1747830", "title": "Difesa Franco-Indiana", "text": ""}
{"id": "1747831", "revid": "287204", "url": "https://it.wikipedia.org/wiki?curid=1747831", "title": "S\u00e3o Jo\u00e3o do Piau\u00ed", "text": "S\u00e3o Jo\u00e3o do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747832", "revid": "110157", "url": "https://it.wikipedia.org/wiki?curid=1747832", "title": "Help (Lloyd Banks)", "text": "Help \u00e8 il terzo singolo del rapper statunitense Lloyd Banks estratto dall'album \"Rotten Apple\". \u00c8 stato prodotto da Ron Browz e vi ha partecipato la cantante R&amp;B Keri Hilson.\nInformazioni.\nIl singolo non ha debuttato nella chart \"Billboard Hot 100\", ma ha raggiunto la posizione n.77 nella chart \"Hot R&amp;B/Hip-Hop Songs\".\nIl videoclip ha debuttato nella chart della rete televisiva \"BET\" \"106 &amp; Park\" e anche su \"MTV\", nella chart \"SuckerFree\"."}
{"id": "1747833", "revid": "767487", "url": "https://it.wikipedia.org/wiki?curid=1747833", "title": "Ikr\u00e9ny", "text": "Ikr\u00e9ny \u00e8 un comune di 1.676 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747834", "revid": "322321", "url": "https://it.wikipedia.org/wiki?curid=1747834", "title": "Sim\u00f5es (Brasile)", "text": "Sim\u00f5es \u00e8 un comune del Brasile nello stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747835", "revid": "260676", "url": "https://it.wikipedia.org/wiki?curid=1747835", "title": "Campioni/Traditori/Liberatori di Kamigawa", "text": ""}
{"id": "1747837", "revid": "110157", "url": "https://it.wikipedia.org/wiki?curid=1747837", "title": "Iv\u00e1n", "text": "Iv\u00e1n \u00e8 un comune di 1.347 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747838", "revid": "287204", "url": "https://it.wikipedia.org/wiki?curid=1747838", "title": "Simpl\u00edcio Mendes", "text": "Simpl\u00edcio Mendes \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747839", "revid": "767487", "url": "https://it.wikipedia.org/wiki?curid=1747839", "title": "Jobah\u00e1za", "text": "Jobah\u00e1za \u00e8 un comune di 558 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747840", "revid": "287204", "url": "https://it.wikipedia.org/wiki?curid=1747840", "title": "Socorro do Piau\u00ed", "text": "Socorro do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747842", "revid": "767487", "url": "https://it.wikipedia.org/wiki?curid=1747842", "title": "Kaj\u00e1rp\u00e9c", "text": "Kaj\u00e1rp\u00e9c \u00e8 un comune di 1.389 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1747843", "revid": "287204", "url": "https://it.wikipedia.org/wiki?curid=1747843", "title": "Vera Mendes", "text": "Vera Mendes \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747846", "revid": "287204", "url": "https://it.wikipedia.org/wiki?curid=1747846", "title": "Vila Nova do Piau\u00ed", "text": "Vila Nova do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione dell'Alto M\u00e9dio Canind\u00e9."}
{"id": "1747854", "revid": "1573940", "url": "https://it.wikipedia.org/wiki?curid=1747854", "title": "Laterallus jamaicensis", "text": "Il rallo nerastro (Laterallus jamaicensis ) \u00e8 un uccello della famiglia dei Rallidi originario degli Stati Uniti, delle Grandi Antille e delle regioni occidentali del Sudamerica.\nDescrizione.\nIl rallo nerastro, uno dei Rallidi pi\u00f9 piccoli del mondo, misura 12\u201315\u00a0cm di lunghezza e ha un'apertura alare di 22\u201328\u00a0cm. Ha testa grigio-nerastra (con la sommit\u00e0 del capo marrone cioccolato in \"L. j. coturniculus\") e parte posteriore del collo e schiena castane o rossicce; le parti rimanenti delle regioni superiori e le ali sono marroni-nerastre, macchiate o listate di bianco; le remiganti secondarie e la coda sono macchiate di bianco. La zona che va dal mento alla parte superiore dell'addome \u00e8 grigio ardesia; i fianchi, la parte inferiore dell'addome e il sottocoda sono grigio-nerastri e barrati di bianco. Il becco \u00e8 nero, l'iride scarlatta e le zampe e i piedi color carne o marroni. I sessi sono simili. Gli esemplari giovani, privi della zona rossiccia sulla schiena, sono quasi del tutto scuri.\nBiologia.\nIl rallo nerastro sembra avere una dieta onnivora; si nutre prevalentemente di piccoli invertebrati, ma non disdegna i semi di alcune piante palustri. A causa delle piccole dimensioni, ha molti predatori, sia tra gli altri uccelli (compresi rapaci, garzette e aironi) che tra i mammiferi (come volpi e gatti), e trascorre la maggior parte del tempo ben nascosto tra la fitta vegetazione delle paludi. \u00c8 una specie territoriale e durante la stagione degli amori fa udire frequentemente il suo forte richiamo.\nIl rallo nerastro viene avvistato solo raramente e all'approssimarsi di un pericolo preferisce correre a rifugiarsi tra la vegetazione, piuttosto che volare. \u00c8 facile intuire la sua presenza, nella maggior parte dei casi, dal suo caratteristico richiamo, \"ki-ki-krr\", o da un ringhio aggressivo, presumibilmente di natura territoriale. La migliore opportunit\u00e0 per vederne un esemplare \u00e8 durante le maree pi\u00f9 alte, quando questi uccelli sono costretti ad abbandonare le paludi costiere per andarsi a rifugiare nei campi e nelle sterpaglie vicine. I periodi di alta marea sono molto rischiosi per l'animale, perch\u00e9 dovendo abbandonando il fitto della palude si rende pi\u00f9 vulnerabile agli attacchi dei predatori.\nDistribuzione e habitat.\nIl rallo nerastro vive nelle paludi (sia d'acqua dolce che salmastra) e nelle praterie umide di una vasta area delle Americhe e dei Caraibi. \"L. j. jamaicensis\" si incontra lungo le coste orientali degli Stati Uniti, ma compare sporadicamente anche in Colorado e Minnesota (ove per\u00f2 non nidifica pi\u00f9 dal 1932). Con popolazioni molto localizzate \u00e8 presente nel Messico nord-orientale, in Belize, Guatemala, Costa Rica e Panama. Sull'isola di Hispaniola \u00e8 divenuto molto raro, ma compare ancora frequentemente, come visitatore svernante, in Giamaica e a Cuba. In passato nidificava anche a Porto Rico, ma la popolazione ivi presente \u00e8 stata sterminata dalle manguste introdotte dall'uomo, e ora sull'isola compare solamente molto di rado, unicamente come specie svernante. La presenza dell'animale \u00e8 stata riscontrata anche sulle isole Vergini. \"L. j. coturniculus\", molto raro, vive negli Stati Uniti sud-occidentali e nel Messico nord-occidentale. Le altre due sottospecie, entrambe stanziali, occupano areali limitati: \"L. j. murivagans\" vive unicamente in poche paludi costiere del Per\u00f9 centrale e \"L. j. salinasi\" nella zona che va dal Per\u00f9 meridionale al Cile centrale, nonch\u00e9 nelle regioni adiacenti dell'Argentina centro-occidentale. Negli Stati Uniti l'areale della specie si \u00e8 notevolmente ridotto nel corso del XX secolo e la popolazione \u00e8 molto diminuita.\nTassonomia.\nAttualmente vengono riconosciute cinque sottospecie di rallo nerastro:"}
{"id": "1747856", "revid": "78273", "url": "https://it.wikipedia.org/wiki?curid=1747856", "title": "Commissariato del Popolo", "text": ""}
{"id": "1747858", "revid": "519091", "url": "https://it.wikipedia.org/wiki?curid=1747858", "title": "Coppa Libertadores 1969", "text": "La Coppa Libertadores 1969 fu la decima edizione della massima manifestazione sudamericana calcistica per club. Fu vinta dall'Estudiantes.\nOttavi di finale.\nGruppo 1 Colombia, Venezuela.\n23.02 Uni\u00f3n Magdalena Santa Marta - Deportivo Cali 2:2\n23.02 Italia Caracas - Canarias Caracas 2:0\n26.02 Canarias Caracas - Deportivo Cali 1:1\n01.03 Italia Caracas - Deportivo Cali 2:1\n02.03 Canarias Caracas - Uni\u00f3n Magdalena Santa Marta 1:0\n05.03 Italia Caracas - Uni\u00f3n Magdalena Santa Marta 2:0\n09.03 Canarias Caracas - Italia Caracas 1:1\n09.03 Deportivo Cali - Uni\u00f3n Magdalena Santa Marta 3:1\n13.03 Deportivo Cali - Italia Caracas 3:0\n13.03 Uni\u00f3n Magdalena Santa Marta - Canarias Caracas 1:0\n16.03 Uni\u00f3n Magdalena Santa Marta - Italia Caracas 3:0\n16.03 Deportivo Cali - Canarias Caracas 2:0\nGruppo 2 Cile, Per\u00f9.\n26.02 Sporting Cristal Lima - Juan Aurich Chiclayo 3:3\n26.02 Universidad Cat\u00f3lica Santiago - Santiago Wanderers Valpara\u00edso 1:3\n01.03 Juan Aurich Chiclayo - Universidad Cat\u00f3lica Santiago 2:4\n01.03 Sporting Cristal Lima - Santiago Wanderers Valpara\u00edso 2:1\n03.03 Sporting Cristal Lima - Universidad Cat\u00f3lica Santiago 2:0\n03.03 Juan Aurich Chiclayo - Santiago Wanderers Valpara\u00edso 3:1\n06.03 Juan Aurich Chiclayo - Sporting Cristal Lima 2:2\n06.03 Santiago Wanderers Valpara\u00edso - Universidad Cat\u00f3lica Santiago 2:3\n11.03 Universidad Cat\u00f3lica Santiago - Juan Aurich Chiclayo 1:2\n11.03 Santiago Wanderers Valpara\u00edso - Sporting Cristal Lima 2:0\n13.03 Universidad Cat\u00f3lica Santiago - Sporting Cristal Lima 3:2\n13.03 Santiago Wanderers Valpara\u00edso - Juan Aurich Chiclayo 4:1\n18.03 Santiago Wanderers Valpara\u00edso - Sporting Cristal Lima 1:1\n18.03 Universidad Cat\u00f3lica Santiago - Juan Aurich Chiclayo 4:1\n20.03 Sporting Cristal Lima - Universidad Cat\u00f3lica Santiago 1:2\n20.03 Juan Aurich Chiclayo - Santiago Wanderers Valpara\u00edso 0:1\nGruppo 3 Bolivia, Paraguay.\n31.01 Cerro Porte\u00f1o Asunci\u00f3n - Olimpia Asunci\u00f3n 4:1\n02.02 Bol\u00edvar La Paz - L\u00edtoral Cochabamba 1:0\n09.02 L\u00edtoral Cochabamba - Olimpia Asunci\u00f3n 0:3\n09.02 Bol\u00edvar La Paz - Cerro Porte\u00f1o Asunci\u00f3n 2:1\n??.02 L\u00edtoral Cochabamba - Cerro Porte\u00f1o Asunci\u00f3n 0:1\n??.02 Bol\u00edvar La Paz - Olimpia Asunci\u00f3n 1:1\n22.02 L\u00edtoral Cochabamba - Bol\u00edvar La Paz 1:1\n23.02 Olimpia Asunci\u00f3n - Cerro Porte\u00f1o Asunci\u00f3n 1:2\n02.03 Cerro Porte\u00f1o Asunci\u00f3n - Bol\u00edvar La Paz 1:1\n07.03 Olimpia Asunci\u00f3n - Bol\u00edvar La Paz 4:0\n09.03 Cerro Porte\u00f1o Asunci\u00f3n - L\u00edtoral Cochabamba 6:0\n13.03 Olimpia Asunci\u00f3n - L\u00edtoral Cochabamba 2:0\n18.03 Olimpia Asunci\u00f3n - Bol\u00edvar La Paz 2:1\nGruppo 4 Ecuador, Uruguay.\n23.02 Pe\u00f1arol Montevideo - Nacional Montevideo 1:1\n23.02 Deportivo Quito - Barcelona Guayaquil 1:0\n26.02 Deportivo Quito - Nacional Montevideo 0:0\n26.02 Barcelona Guayaquil - Pe\u00f1arol Montevideo 0:2\n02.03 Deportivo Quito - Pe\u00f1arol Montevideo 1:1\n02.03 Barcelona Guayaquil - Nacional Montevideo 1:1\n09.03 Nacional Montevideo - Pe\u00f1arol Montevideo 2:2\n09.03 Barcelona Guayaquil - Deportivo Quito 0:0\n13.03 Nacional Montevideo - Barcelona Guayaquil 2:0\n15.03 Pe\u00f1arol Montevideo - Barcelona Guayaquil 5:2\n16.03 Nacional Montevideo - Deportivo Quito 4:0\n??.03 Pe\u00f1arol Montevideo - Deportivo Quito 5:2\nQuarti di finale.\nGruppo 1.\n27.03 Italia Caracas - Cerro Porte\u00f1o Asunci\u00f3n 0:0\n31.03 Cerro Porte\u00f1o Asunci\u00f3n - Italia Caracas 1:0\n04.04 Universidad Cat\u00f3lica Santiago - Italia Caracas 4:0\n08.04 Universidad Cat\u00f3lica Santiago - Cerro Porte\u00f1o Asunci\u00f3n 1:0\n15.04 Italia Caracas - Universidad Cat\u00f3lica Santiago 3:2\n18.04 Cerro Porte\u00f1o Asunci\u00f3n - Universidad Cat\u00f3lica Santiago 0:0\nGruppo 2.\n27.03 Santiago Wanderers Valpara\u00edso - Nacional Montevideo 1:1\n02.04 Deportivo Cali - Nacional Montevideo 1:5\n06.04 Deportivo Cali - Santiago Wanderers Valpara\u00edso 5:1\n09.04 Nacional Montevideo - Santiago Wanderers Valpara\u00edso 2:0\n13.04 Nacional Montevideo - Deportivo Cali 2:0\n16.04 Santiago Wanderers Valpara\u00edso - Deportivo Cali 3:3\nGruppo 3.\n30.03 Pe\u00f1arol Montevideo - Olimpia Asunci\u00f3n 1:1\n07.04 Olimpia Asunci\u00f3n - Pe\u00f1arol Montevideo 0:1\nSemifinali.\nUniversidad Cat\u00f3lica Santiago - Estudiantes La Plata 1-3 e 1-3\nNacional Montevideo - Pe\u00f1arol Montevideo 2-0 e 0-1, spareggio 0-0\nFinale.\nNacional Montevideo - Estudiantes La Plata 0:1 e 0:2\n15 maggio 1969 Montevideo Estadio Centenario (65000)\nNacional Montevideo - Estudiantes La Plata 0:1(0:0)\nArbitro: Massaro (Cile)\nMarcatori: 0:1 Flores 66\nClub Nacional de Football: Manga, Ancheta, Em. Alvarez, Ubi\u00f1a, Montero Castillo, Mujica, Prieto, Maneiro (Esp\u00e1rrago), Cubilla, C\u00e9lio, Morales.\nClub Estudiantes de La Plata: Poletti, Togneri, Aguirre Su\u00e1rez, Madero, Malbernat, Carlos Bilardo, Pacham\u00e9, Flores, Rudzki (Ribaudo), Conigliaro, Ver\u00f3n.\n22 maggio 1969 La Plata Estadio La Plata (55000)\nEstudiantes La Plata - Nacional Montevideo 2:0(2:0)\nArbitro: Delgado (Colombia)\nMarcatori: 1:0 Flores 22, 2:0 Conigliaro 37\nClub Estudiantes de La Plata: Poletti, Togneri, Aguirre Su\u00e1rez, Madero, Malbernat, Carlos Bilardo, Pacham\u00e9, Flores, Rudzki, Conigliaro, Ver\u00f3n.\nClub Nacional de Football: Manga, Ubi\u00f1a, Ancheta, Em. Alvarez, Mujica, Montero Castillo, Prieto, Esp\u00e1rrago, Cubilla, Garc\u00eda (Silveira), Morales."}
{"id": "1747865", "revid": "1573940", "url": "https://it.wikipedia.org/wiki?curid=1747865", "title": "Laterallus jamaicensis tuerosi", "text": "Il rallo del Jun\u00edn (Laterallus jamaicensis tuerosi ) \u00e8 un uccello della famiglia dei Rallidi originario del Per\u00f9.\nDescrizione.\nDi dimensioni molto piccole, ha capo, collo e petto di colore grigio ardesia, e ventre a righe bianche e nere. L'iride \u00e8 scarlatta, il becco nero e le zampe giallo-verdastre.\nDistribuzione e habitat.\nCome indica il nome, questo rallide \u00e8 endemico delle rive del lago Jun\u00edn, nella regione omonima, situato a 4080 m di quota sugli altopiani andini del Per\u00f9 centrale. \u00c8 presente unicamente in due localit\u00e0 delle coste sud-occidentali, ma probabilmente vive anche nelle paludi attorno al lago, estese 150\u00a0km\u00b2, dove potrebbe essere relativamente comune.\nBiologia.\nQuesta sottospecie riservata vive prevalentemente nelle aree miste di canneti di \"Juncus\" e di palude aperta con muschi ed erbe basse. Nidifica al termine della stagione secca, in settembre-ottobre; la femmina depone in genere due uova.\nConservazione.\nIl rallo del Jun\u00edn \u00e8 classificato dalla \"IUCN Red List\" come specie in pericolo di estinzione (\"Endangered\"). Attualmente la popolazione viene stimata attorno ai 1000-2500 esemplari."}
{"id": "1747868", "revid": "57342", "url": "https://it.wikipedia.org/wiki?curid=1747868", "title": "Zhang Yuan (regista)", "text": "Biografia.\nDiplomatosi nel 1989 in cinematografia alla Film Academy di Pechino, fa parte del cosiddetto movimento Sesta Generazione. I film dei registi appartenenti a questo gruppo sono girati velocemente e con poche spese, caratterizzati da lunghe riprese, telecamere a mano e suoni ambientali; spesso per questo sono considerati molto simili ai documentari.\nNel 1999 ha vinto il Leone d'Argento - Premio speciale per la regia alla 56\u00aa Mostra internazionale d'arte cinematografica di Venezia per il film \"Diciassette anni\"."}
{"id": "1747869", "revid": "11959", "url": "https://it.wikipedia.org/wiki?curid=1747869", "title": "Ahmad Yasavi", "text": ""}
{"id": "1747871", "revid": "15794787", "url": "https://it.wikipedia.org/wiki?curid=1747871", "title": "Komen-Waasten", "text": ""}
{"id": "1747872", "revid": "11959", "url": "https://it.wikipedia.org/wiki?curid=1747872", "title": "Ahmed Yassavi", "text": ""}
{"id": "1747873", "revid": "11959", "url": "https://it.wikipedia.org/wiki?curid=1747873", "title": "Ahmad Yassavi", "text": ""}
{"id": "1747874", "revid": "11959", "url": "https://it.wikipedia.org/wiki?curid=1747874", "title": "Ahmed Yesevi", "text": ""}
{"id": "1747876", "revid": "11959", "url": "https://it.wikipedia.org/wiki?curid=1747876", "title": "Ahmad Yasawi", "text": ""}
{"id": "1747879", "revid": "15794892", "url": "https://it.wikipedia.org/wiki?curid=1747879", "title": "Edingen", "text": ""}
{"id": "1747881", "revid": "24823", "url": "https://it.wikipedia.org/wiki?curid=1747881", "title": "Difesa Keres", "text": ""}
{"id": "1747885", "revid": "125474982", "url": "https://it.wikipedia.org/wiki?curid=1747885", "title": "Alta tensione - Il codice per vincere", "text": "Alta tensione - Il codice per vincere \u00e8 stato un quiz televisivo a premi, andato in onda per due edizioni dal 12 giugno all'8 luglio 2006, e dal 21 aprile al 12 luglio 2008, nella fascia preserale su Rai 1, con la conduzione di Carlo Conti. Il programma era prodotto da Filmmaster Television.\nIl programma era diviso in diverse manche nelle quali tre concorrenti si sfidavano per poter arrivare alla fase finale del gioco, cercando di indovinare la \"Parola Chiave\" .\nSvolgimento.\nNel corso del gioco si sfidano tre concorrenti che devono rispondere a domande di cultura generale; il quiz \u00e8 diviso in cinque fasi.\nIl montepremi massimo che un concorrente pu\u00f2 vincere \u00e8 di 975\u00a0000 euro.\nL'intruso.\nIn questa fase del gioco, ogni concorrente risponde a cinque domande; sulla base di un argomento il giocatore deve individuare l'intruso, cio\u00e8 capire quale dei quattro elementi proposti non ha nulla a che vedere con il soggetto dato.\nI numeri.\nNella seconda fase i tre concorrenti si sfidano insieme. Viene proposta una domanda a risposta numerica; ogni concorrente propone un valore per la risposta. Colui che si avvicina di pi\u00f9, per eccesso o per difetto, alla risposta esatta, guadagna un punto. Vengono poste sette domande.\n9 Volt.\n\u00c8 l'ultima fase di gioco prima di formare \"il codice per vincere\". In essa vengono poste al giocatore nove domande a risposta secca in rapida sequenza, con un tempo limite di 60 secondi. Quando un giocatore non sa una risposta, dichiara \u201cBlack Out!\u201d, e la domanda relativa viene posta nuovamente alla fine.\nIl codice per vincere.\nQuesta fase di gioco \u00e8 cruciale, poich\u00e9 determina l'unico concorrente che andr\u00e0 al gioco finale e potr\u00e0 avere la possibilit\u00e0 di vincere il montepremi. Durante le fasi precedenti, ad ogni concorrente vengono assegnati dei numeri corrispondenti al numero di risposte esatte date in ognuna. All'inizio di questa fase ogni concorrente deve mettere in ordine questi tre numeri in modo da formare un numero corrispondente al valore del montepremi per cui desidera gareggiare moltiplicato per 1000 (ad esempio, se un giocatore ha come numeri un 3, un 4 ed un 6 pu\u00f2 decidere di giocare per 436\u00a0000 euro, per 463 000, per 346\u00a0000 euro, per 364 000 euro, per 634 000 euro o per 643\u00a0000 euro).\nPer concretizzare tutto il montepremi il concorrente dovr\u00e0 rispondere a tre domande: una facile con tre opzioni di risposta, una media con quattro opzioni di risposta e una difficile con cinque opzioni di risposta.\nAd ogni risposta esatta si concretizza una parte del montepremi; in caso di risposta errata tale parte viene rimossa dal montepremi. Il concorrente che avr\u00e0 concretizzato il montepremi di valore maggiore andr\u00e0 alla fase finale della Parola Chiave.\nParola Chiave.\nQuesta \u00e8 la fase di gioco finale, nella quale bisogna indovinare una parola della lingua italiana composta da nove lettere. Il concorrente decide quale seguire tra due percorsi, uno \"verde\" e uno \"giallo\" (il colore del pulsante che il conduttore preme per sceglierlo).\nLe nove lettere sono nascoste da altrettante caselle che il concorrente dovr\u00e0 decidere se aprire o saltare; \u00e8 obbligato a saltarne almeno due, e pu\u00f2 saltarne al massimo tre. Il montepremi accumulato viene spartito fra le nove caselle; ogni volta che se ne apre una si addiziona il valore contenuto in essa e si scopre la lettera. In ogni percorso ci sono inoltre due o tre \"cortocircuiti\" (un percorso ne ha due, l'altro tre), che sono caselle che, se aperte, fanno apparire un fulmine, azzerano il montepremi e non permettono di scoprire la lettera.\nSe il concorrente nel suo percorso scopre un \"cortocircuito\" alla nona casella, il montepremi per cui giocher\u00e0 sar\u00e0 di 1.000 \u20ac (altrimenti resterebbe a zero).\nCon le lettere trovate alla fine, il giocatore avr\u00e0 60 secondi per provare ad indovinare la parola; se essa corrisponde a quella proposta dalla produzione il concorrente vince il montepremi accumulato, altrimenti non vince nulla. In ogni caso, il campione non torna a giocare nella puntata successiva.\nFormat.\nIl format, unico e interamente italiano, era nato da un'idea di Carlo Conti, che ne era anche autore, e Stefano Magnaghi. \nLa redazione.\nLe domande sono ideate, scritte e verificate da un team di redattori: Paola Arrighi, Mattia Bravi, Alessandra Caleno, Giuseppe Carlotti, Giulia Fugaro, Algerino Marroncelli, Laura Migliacci e Christian Monaco."}
{"id": "1747886", "revid": "266811", "url": "https://it.wikipedia.org/wiki?curid=1747886", "title": "Lauper", "text": ""}
{"id": "1747892", "revid": "2091899", "url": "https://it.wikipedia.org/wiki?curid=1747892", "title": "Tabernacolo di Montiloro", "text": "Il tabernacolo di Montiloro (o Monteloro) si trova nel canto di Montiloro a Firenze, l'incrocio tra via Alfani e Borgo Pinti, dall'altro lato rispetto alla chiesa di Santa Maria a Candeli dove confluisce anche via dei Pilastri.\nStoria.\nIl Canto di Montiloro, o \"Montedoro\", ricorda una delle potenze festeggianti, le compagnie laiche che nel tardo Rinascimento erano dedite all'organizzazione di feste e divertimenti, come testimoniato da una targa murata sullo spigolo della chiesa.\nIl tabernacolo venne fatto costruire dalla Compagnia dell'Assunta e presenta un ornamento scolpito in pietra serena. Essa aveva come stemma un monte a tre o sei cime con la vertice una croce, il tutto d'oro su campo azzurro, da cui le venne il nome popolare di Montiloro o Monteloro. Lo stemma del monte con la croce, presente sul capitello, fin\u00ec per dare il nome al canto, e anche alla potenza festeggiante di Montiloro, che qui si riuniva. In antico infatti il tabernacolo era protetto da una tettoia su mensole pi\u00f9 ampia, che formava una sorta di piccola cappella avanzante sulla strada, demolita poi per ragioni di viabilit\u00e0 alla fine dell'Ottocento. Lo stesso canto, sulla met\u00e0 opposta, venne detto di Candeli, per la presenza del monastero di Candeli, che affaccia gi\u00e0 su via dei Pilastri.\nL'affresco, alterato da vari rifacimenti intercorsi nel tempo, fu strappato nel 1953 da Dino Dini e, ricollocato, fu danneggiato dall'alluvione del 4 novembre 1966: rimosso nuovamente e a lungo conservato nei depositi della Soprintendenza ai Beni Artistici e Storici fu restaurato dalla ditta R.A.M. nel 1991 su interessamento del Centro Matic Spa, quindi ricollocato nella sede originale.\nDescrizione.\nIl tabernacolo architettonico \u00e8 costituito da una edicola centinata in pietra serena, con le lesene decorate a bassorilievo da un sistema di palmette uscenti da un vaso, il capitello composito a volute includente un monte a sei cime sostenente una croce (emblema della Compagnia di Monteloro da cui il nome del canto) e l'arco arricchito da un serto di foglie di quercia legate da un nastro. Il basamento \u00e8 segnato al centro da una corona di foglie racchiudente un ulteriore emblema della Compagnia, nella variante con il monte a tre cime. Mentre l'edicola ha carattere quattrocentesco (si reputa sia stata realizzata tra il 1470 e il 1471, con ulteriori lavori nel 1860) l'affresco che conserva \u00e8 della met\u00e0 del Trecento, attribuito a Puccio di Simone (Boskovits), e raffigura la \"Madonna col Bambino in trono tra i santi Giovanni Battista e Pietro\". Anticamente si nota come superiormente avesse una forma gotica cuspidata, e non centinata come dopo l'intervento quattrocentesco.\nSi appoggia su un edificio a quattro piani formatosi presumibilmente grazie all'unificazione di pi\u00f9 antiche case a schiera, come molte ce n'erano in questa zona, comunque privo di elementi architettonici di rilievo. Sul lato di via degli Alfani sono stati portati a vista sulle superfici intonacate porzioni di un architrave in pietra e di un arco ribassato in laterizio, a documentare l'antica fondazione dell'immobile.\nDavanti, in prossimit\u00e0 della cantonata, in una rientranza del muro protetta da un vetro con telaio metallico (che sostitu\u00ec le pi\u00f9 antiche imposte lignee), si trova una statua lignea quattrocentesca di \"San Sebastiano\", pure oggetto di devozione popolare. Si trova su un edificio a quattro piani formatosi presumibilmente grazie all'unificazione di pi\u00f9 antiche case a schiera, come molte ce n'erano in questa zona, comunque privo di elementi architettonici di rilievo. Anche la statua fu restaurata dopo i danni dell'alluvione."}
{"id": "1747896", "revid": "6516", "url": "https://it.wikipedia.org/wiki?curid=1747896", "title": "Sem\u00ebn Ignat'ev", "text": ""}
{"id": "1747897", "revid": "15795135", "url": "https://it.wikipedia.org/wiki?curid=1747897", "title": "Castelguelfo", "text": ""}
{"id": "1747898", "revid": "30610", "url": "https://it.wikipedia.org/wiki?curid=1747898", "title": "Giovanni Bacci", "text": "Biografia.\nDi orientamento democratico (radicale prima e liberale poi), svolse un'intensa attivit\u00e0 giornalistica che lo port\u00f2 anche alla direzione della \"Rivista di Ferrara\" (1882-1886) e del quotidiano democratico \"Mentana\" (29 gennaio - 23 febbraio 1887), prima di approdare nell'ambiente radicale del \"giornale della democrazia sociale\" \"La Provincia di Mantova\", che diresse dal 1889 al 1907. Qui, nel 1903, matur\u00f2 la propria convinta adesione al Partito Socialista Italiano tanto che, dalla fine di quello stesso anno, mut\u00f2 il sottotitolo della sua pubblicazione in \"giornale socialista quotidiano\". Dopo essere stato consigliere provinciale a Mantova e Ravenna nonch\u00e9 segretario della Camera del lavoro ancora a Ravenna, sostitu\u00ec Claudio Treves alla guida dell\"Avanti!\" (dal luglio all'ottobre 1912 dopo le dimissioni di Mussolini), entrandone quindi nel comitato di direzione e divenendo, sempre nel 1914, membro della direzione del partito socialista.\nEletto deputato nella XXV legislatura (dal 1\u00ba dicembre 1919 al 7 aprile 1921), il 21 gennaio 1921 presiedette il XVII Congresso del Partito Socialista Italiano che si svolse a Livorno, il quale segn\u00f2 la scissione della frazione comunista. L'allora segretario socialista Egidio Gennari ader\u00ec alla mozione comunista di Amadeo Bordiga e, poich\u00e9 la frazione comunista usc\u00ec dal Psi per fondare il Partito Comunista d'Italia, Gennari rassegn\u00f2 le dimissioni da segretario del Psi, seguendo i comunisti. Per questo Giovanni Bacci fu nominato nuovo segretario del partito, carica che tenne dal 21 gennaio al 15 ottobre 1921, quando fu sostituito dall'onorevole pugliese Domenico Fioritto.\nCome segretario del Psi fu tra i firmatari, il 3 agosto 1921, del Patto di pacificazione tra socialisti e fascisti.\nRientrato a Montecitorio con la XXVII legislatura, vi rimase di fatto dal 24 maggio al 26 giugno 1924 avendo aderito alla cosiddetta secessione dell'Aventino; venne poi dichiarato formalmente decaduto da deputato, insieme con gli altri \"aventiniani\", dalla mozione Farinacci del 9 novembre 1926.\nMorto nel 1928, venne cremato; le sue ceneri si trovano nel Cimitero Monumentale di Milano."}
{"id": "1747900", "revid": "110160024", "url": "https://it.wikipedia.org/wiki?curid=1747900", "title": "Chrysaora achlyos", "text": "Chrysaora achlyos \u00e8 una medusa appartenente alla famiglia Pelagiidae, diffusa nelle acque dell'oceano Pacifico. Si tratta della pi\u00f9 grossa specie di invertebrati descritta durante il XX secolo.\nDescrizione.\nLa \"C. achlyos\" pu\u00f2 raggiungere dimensioni ragguardevoli, con una campana emisferica del diametro di 1 metro e appendici orali che si estendono fino a 6 metri. Ha un colore sul viola scuro che a volte ha sfumature quasi nere, da cui il suo nome anglosassone di \"black sea nettle\" (Chrysaora nera). La campana \u00e8 liscia, senza nematocisti. I margini dell'esombrella portano motivi reticolati di colore pi\u00f9 chiaro.\nLe gonadi si trovano alla fine di estensioni della campana a forma di dito, che si estendono attraverso aperture della subombrella chiamate \"ostia\". Gli otto organi sensori, i ropali semplici delle scyphomeduse, si trovano sul margine della campana, separati l'uno dall'altro da gruppi di tre tentacoli. Il margine porta 32 bargigli e 24 tentacoli sottili di un colore rosa pallido che si estendono per circa la met\u00e0 della lunghezza delle appendici orali.\nLa \"C. achlyos\" ha molti punti di somiglianza con la \"C. plocamia\". Quest'ultima per\u00f2 si distingue dalla \"C. achlyos\" facilmente dal colore e dalle dimensioni, dato che sulla campana traslucida della \"C. plocamia\" sono presenti strisce scure a raggiera, un motivo ben distinto dall'uniforme rosso-bruno della \"C. achlyos\".\nPericolosit\u00e0.\nData la scarsit\u00e0 di incontri con meduse di questa specie, pochi sono stati gli umani punti dai tentacoli dalla \"C. achlyos\". Un caso registrato dal biologo marino J. Martin parla di una puntura non troppo dolorosa e sicuramente meno forte di quella della \"C. quinquecirrha\", una medusa capace di produrre bruciature di media intensit\u00e0, con nausea e giramenti di testa.\nDistribuzione e habitat.\nSi tratta di una specie che abita le acque del Pacifico orientale, lungo la penisola della Bassa California e a sud della California. La sua distribuzione non \u00e8 perfettamente conosciuta e gli avvistamenti sono rari, tant'\u00e8 che questa specie \u00e8 stata descritta solamente alla fine del XX secolo, malgrado la sua relativa abbondanza e caratteristiche distintive.\nRaggruppamenti di massa.\nSi possono per\u00f2 incontrare in grandi banchi di queste meduse nelle acque superficiali al largo delle coste californiane in certe occasioni. Questi avvistamenti di massa coincidono con le \"maree rosse\", ossia con una straordinaria abbondanza nelle acque superficiali di zooplancton, del quale la \"C. achlyos\" si ciba. Raggruppamenti di questo tipo sono stati segnalati negli anni 1926, 1965, 1989, 1999 e nel 2010. Le immagini pubblicate nel 1926 da Crowder menzionavano la specie semplicemente come \"medusa nera\", mentre le fotografie pubblicate da Halstead nel 1965 (e ristampate nel 1992) identificavano erroneamente la specie come \"Cyanea capillata\". Nel 1989 avvennero numerosi spiaggimenti di \"C. achlyos\", ampiamente pubblicizzati dalla stampa locale e di cui rimangono alcuni esemplari sono conservati al Natural History Museum of Los Angeles County ed al Cambrillo Marine Aquarium a San Pedro. Gli avvistamenti in superficie sono spesso di animali moribondi, trascinati a nord dalle correnti verso le spiagge di La Jolla o di Venice Beach."}
{"id": "1747902", "revid": "11959", "url": "https://it.wikipedia.org/wiki?curid=1747902", "title": "Deyr el-Bahari", "text": ""}
{"id": "1747903", "revid": "15795188", "url": "https://it.wikipedia.org/wiki?curid=1747903", "title": "Welfenstein", "text": ""}
{"id": "1747904", "revid": "1573940", "url": "https://it.wikipedia.org/wiki?curid=1747904", "title": "Chrysaora colorata", "text": "Chrysaora colorata () \u00e8 una medusa appartenente alla famiglia Pelagiidae, diffusa nelle acque dell'oceano Pacifico.\nDescrizione.\nIl corpo misura mediamente 70 centimetri di diametro, spesso con tentacoli disposti in modo radiale. Essi variano a seconda dell'et\u00e0 dell'individuo; spesso i tentacoli pi\u00f9 vecchi sono situati alle estremit\u00e0 del corpo e sono neri, mentre quelli nuovi, si trovano attorno al \"celenteron\"."}
{"id": "1747905", "revid": "116232500", "url": "https://it.wikipedia.org/wiki?curid=1747905", "title": "Chrysaora fuscescens", "text": "Chrysaora fuscescens \u00e8 una medusa appartenente alla famiglia Pelagiidae. Queste meduse compaiono nel film della disney Pixar alla ricerca di Nemo."}
{"id": "1747906", "revid": "1573940", "url": "https://it.wikipedia.org/wiki?curid=1747906", "title": "Laterallus spilonota", "text": "Il rallo delle Gal\u00e1pagos (Laterallus spilonota ) \u00e8 un uccello della famiglia dei Rallidi originario delle isole omonime.\nDescrizione.\nIl rallo delle Gal\u00e1pagos \u00e8 un piccolo uccello terricolo (15\u201316\u00a0cm), che ha perso quasi del tutto la capacit\u00e0 di volare. Molto simile al rallo nerastro delle Americhe, \u00e8 ricoperto da un piumaggio scuro, quasi completamente nero, a eccezione di testa e petto, di una tonalit\u00e0 pi\u00f9 grigia, e di alcune macchie bianche sul dorso. Ha l'iride scarlatta, il becco nero e brevi ali, utilizzate solo molto raramente. \u00c8 una specie molto vocale, che emette una vasta gamma di richiami.\nDistribuzione e habitat.\nLa specie \u00e8 endemica delle Gal\u00e1pagos, e vive su diverse isole dell'arcipelago, come Pinta, Fernandina, Isabela (sui vulcani di Sierra Negra, Wolf, Darwin e Alcedo), Santiago, Santa Cruz, Floreana e San Crist\u00f3bal. \u00c8 particolarmente numerosa sugli altopiani di Santiago, Santa Cruz e Sierra Negra (a sud di Isabela); popolazioni pi\u00f9 piccole, ma stabili o in crescita, sono quelle dei vulcani Santiago, Santa Cruz e Sierra Negra e quella di Fernandina. Su Pinta la popolazione sta nuovamente aumentando in seguito all'eradicazione delle capre dall'isola. La piccola popolazione di Floreana \u00e8 certamente in diminuzione, cos\u00ec come quella di Santa Cruz. Su San Crist\u00f3bal la specie, malgrado presunte voci riguardanti la sua sopravvivenza, \u00e8 probabilmente scomparsa.\nBiologia.\nIl rallo delle Gal\u00e1pagos abita le praterie umide e le foreste, e trascorre la maggior parte del tempo nel fitto della vegetazione. Sulle Gal\u00e1pagos gli habitat ideali sono presenti generalmente sulle isole pi\u00f9 elevate (soprattutto Santiago, Santa Cruz e Sierra Negra), e il rallo \u00e8 maggiormente presente a quote elevate. Si nutre di invertebrati, soprattutto lumache, isopodi, libellule, Emitteri e formiche, ma anche di bacche e alcuni semi. Va alla ricerca di cibo durante il giorno, spostandosi sul terreno ricoperto di foglie e cercando le prede sotto la lettiera.\nConservazione.\nIl rallo delle Gal\u00e1pagos, sebbene sia una creatura insulare quasi incapace di volare, non ha subito il destino di altre specie di Rallidi dopo l'arrivo dell'uomo sulle Gal\u00e1pagos. \u00c8 una specie fiduciosa, che non ha paura dell'uomo, anzi, ne \u00e8 tanto incuriosita da avvicinarsi a coloro che si spingono nel suo habitat per curiosare: questa caratteristica l'ha resa vulnerabile agli attacchi di gatti rinselvatichiti, cani e maiali. L'introduzione di capre e bovini, inoltre, ha portato a un impoverimento dell'habitat che ha causato la diminuzione della popolazione. La rimozione di questi ultimi, comunque, e la risultante ricrescita di alberi, arbusti e piante erbacee, ha portato rapidamente all'incremento demografico del rallo. Dal momento che gran parte dell'areale della specie giace entro i confini di un parco nazionale, e dato il successo dei programmi di sradicamento delle specie introdotte, la scomparsa di questa specie sembra un pericolo ormai scongiurato. Attualmente, la popolazione viene stimata sui 5000-10.000 esemplari."}
{"id": "1747907", "revid": "1305772", "url": "https://it.wikipedia.org/wiki?curid=1747907", "title": "Bring 'Em Out (T.I.)", "text": "Bring 'Em Out \u00e8 il primo singolo del rapper statunitense T.I. pubblicato nel 2004 come estratto dall'album \"Urban Legend\". \u00c8 stato prodotto da Swizz Beatz.\nInformazioni.\nSi tratta di uno dei singoli pi\u00f9 di successo dell'artista. Ha raggiunto la posizione n.9 nella chart \"Billboard Hot 100\", la n.6 nella \"Hot R&amp;B/Hip-Hop Songs\" e la n.4 nella \"Hot Rap Tracks\". In Regno Unito ha raggiunto la posizione n.59.\nDurante le NBA Finals 2006, \"Bring 'Em Out\" \u00e8 stata a lungo utilizzata come canzone d'entrata della squadra Miami Heat. Inoltre, i suoi versi sono presenti in uno dei remix del singolo \"Gimme More\" della cantante pop Britney Spears.\nUna strofa del singolo richiama il brano \"What More Can I Say\" di Jay-Z. Ulteriori riferimenti a quest'ultimo sono anche presenti nel videoclip: in una scena, T.I. indossa una maglietta sulla quale \u00e8 stamapata la copertina dell'album \"Reasonable Doubt\".\nVideoclip.\nIl videoclip \u00e8 stato girato ad Atlanta (Georgia) ed include i cameo di DJ Drama, Swizz Beatz e Jazze Pha. Alla fine \u00e8 possibile sentire un pezzo del brano \"You Don't Know Me\", secondo singolo estratto dall'album."}
{"id": "1747911", "revid": "1573940", "url": "https://it.wikipedia.org/wiki?curid=1747911", "title": "Laterallus xenopterus", "text": "Il rallo facciarossiccia (Laterallus xenopterus ) \u00e8 un uccello della famiglia dei Rallidi originario del Brasile centro-meridionale e del Paraguay centrale.\nDescrizione.\nIl rallo facciarossiccia misura circa 14\u00a0cm di lunghezza, ed \u00e8 ricoperto da un piumaggio alquanto variopinto. Testa e collo sono castano-rossicci e il dorso marrone uniforme. Le ali e la coda sono nerastre. Le copritrici sono ricoperte da barre bianche e nere. La parte superiore del petto \u00e8 color camoscio-arancio, con la gola pi\u00f9 chiara. Le parti inferiori rimanenti sono bianche, rigate di nero sull'addome. Il sottocoda \u00e8 quasi completamente nero. Il ramo superiore del becco \u00e8 di colore nerastro, quello inferiore turchese. Le zampe sono grigio-brune.\nDistribuzione e habitat.\nOccupa un areale molto frammentato, costituito da dieci siti sparsi attraverso il Paraguay orientale, il Brasile centrale e la Bolivia centrale. Abita le paludi di acque poco profonde o le praterie allagate della regione del Cerrado e del Pantanal.\nBiologia.\nLe abitudini di questa specie sono quasi sconosciute, ma si ritiene non si discostino molto da quelle di altre specie di \"Laterallus\", come il rallo fianchirossicci e quello biancorosso, presenti nelle stesse aree.\nConservazione.\nGli studiosi hanno scoperto che questo Rallide \u00e8 pi\u00f9 comune di quanto ritenuto in precedenza. Tuttavia, il prosciugamento del Cerrado per fare spazio a nuovi terreni agricoli ne minaccia la sopravvivenza."}
{"id": "1747912", "revid": "320578", "url": "https://it.wikipedia.org/wiki?curid=1747912", "title": "Sheldon Plankton", "text": ""}
{"id": "1747914", "revid": "15795435", "url": "https://it.wikipedia.org/wiki?curid=1747914", "title": "Palazzo Doria Pamphilj", "text": ""}
{"id": "1747919", "revid": "71433", "url": "https://it.wikipedia.org/wiki?curid=1747919", "title": "Fifty Fifty", "text": ""}
{"id": "1747920", "revid": "729019", "url": "https://it.wikipedia.org/wiki?curid=1747920", "title": "Sem\u00ebn Denisovi\u010d Ignat'ev", "text": "Biografia.\nFiglio di un contadino, Ignat'ev, ingegnere, si un\u00ec al Partito Comunista nel 1926. Per gran parte della sua carriera, fu un riservato apparat\u010dik regionale, in servizio presso la Segreteria del Partito in Buriazia, Ba\u0161kortostan, nella Repubblica Socialista Sovietica Bielorussa e in quella Uzbeka. Nel 1950 fu chiamato a Mosca, dove Stalin lo voleva per contrastare il potere di L.P. Berija e V.S. Abakumov, al tempo i due principali dirigenti della polizia segreta.\nNel 1951, fu scelto da Stalin per rimpiazzare Abakumov come Ministro per la Sicurezza dello Stato (MGB) dell'Unione Sovietica. Nel corso del suo ufficio come capo della polizia segreta, Ignat'ev indag\u00f2 sul \"complotto dei medici\" e contribu\u00ec a propagare l'antisemitismo in Unione Sovietica, agendo in base ad ordini diretti di Stalin.\nFu membro del Comitato Centrale del Partito Comunista dell'Unione Sovietica dal 1952 al 1961. Fu anche, per breve tempo, membro del Praesidium del Comitato Centrale (l'ex Politburo) nei mesi che precedettero la scomparsa di Stalin.\nSubito dopo la morte del dittatore sovietico, Ignat'ev perse gran parte del suo potere, quando Berija assorb\u00ec l'MGB nel Ministero degli Affari Interni (MVD), da lui presieduto, il 5 marzo 1953. Ignat'ev fu rimandato in Ba\u0161kortostan, e termin\u00f2 la sua carriera politica come Segretario del Partito in Tatarstan, prima di andare in pensione nel 1960.\nAl contrario di Berija e Abakumov, fucilati nel 1953, Ignat'ev fu l'unico capo della polizia segreta, nominato da Stalin, a non morire di morte violenta. Mor\u00ec nel 1983 e fu sepolto nel Cimitero di Novodevi\u010dij a Mosca, insieme a molti altri membri della direzione sovietica."}
{"id": "1747922", "revid": "114882357", "url": "https://it.wikipedia.org/wiki?curid=1747922", "title": "\u017d", "text": "\u017d (minuscolo: \u017e) \u00e8 la 25\u00aa lettera dell'alfabeto sloveno, la 30\u00aa lettera dei caratteri bosniaci e croati; la 42\u00aa lettera del ceco; la 19\u00aa lettera dell'estone; la 29\u00aa lettera dell'alfabeto sami; la 33\u00aa lettera del lettone; la 32\u00aa lettera del lituano; la 46\u00aa lettera dello slovacco e la 13\u00aa lettera dell'alfabeto turkmeno. Essa appare occasionalmente nel finnico. A parte l'estone e il turkmeno, essa \u00e8 l'ultima lettera degli altri alfabeti.\nLa \u017d \u00e8 inoltre utilizzata nella traslitterazione scientifica del cirillico per la lettera \u0416 \u0436, come l'antico slavo ecclesiastico, il bulgaro, (7\u00aa posizione), il serbo, il macedone, il russo e il bielorusso (8\u00aa posizione), l'ucraino (9\u00aa posizione), il ruteno (10\u00aa posizione).\nNella codifica Unicode il suo valore \u00e8 per la maiuscola U+017D e per la minuscola U+017E.\nEssa \u00e8 formata dall'aggiunta di un h\u00e1\u010dek (o \"caron\" in inglese) alla lettera standard Z usata in molti alfabeti basati sui caratteri latini e si pronuncia (AFI) in tutti gli alfabeti di cui sopra, cio\u00e8 si legge in maniera simile al fonema J del portoghese e del francese, che in italiano corrisponde al suono di /ge/ in \"garage\" o /j/ in \"abat-jour\". Fa eccezione l'alfabeto turkmeno, nel quale \u00e8 pronunciata (AFI) . Come il suo corrispondente latino, l'alfabeto cirillico ha un simbolo specifico: \u0416. Essa \u00e8 usata talvolta nel sistema ISO 9:1995 di traslitterazione dall'ucraino come corrispondente della lettera \u0416."}
{"id": "1747924", "revid": "1543377", "url": "https://it.wikipedia.org/wiki?curid=1747924", "title": "Henry Boardman Conover", "text": "Conover studi\u00f2 alla Sheffield Scientific School di Yale. Fin dai primi anni della sua vita si interess\u00f2 di storia naturale e collezion\u00f2 esemplari di uccelli. Nel 1920 raggiunse il Venezuela con Wilfred Hudson Osgood per un viaggio di raccolta per conto del Field Museum of Natural History di Chicago. Ritorn\u00f2 in Sudamerica nel 1922, visitando il Cile e l'Argentina. Nel 1926, Conover viaggi\u00f2 in Africa orientale.\nConover don\u00f2 la sua collezione di esemplari, soprattutto uccelli da selvaggina, al Field Museum. Dette un gran numero di contributi nella stesura del \"Catalogo degli Uccelli delle Americhe\" di Carl Edward Hellmayr."}
{"id": "1747926", "revid": "339392", "url": "https://it.wikipedia.org/wiki?curid=1747926", "title": "Fitness genetica", "text": ""}
{"id": "1747929", "revid": "438678", "url": "https://it.wikipedia.org/wiki?curid=1747929", "title": "The Irish Rover", "text": "The Irish Rover \u00e8 una canzone tradizionale irlandese che parla del disastro in mare di un vascello in viaggio dall'Irlanda all'America. \u00c8 stata cantata e registrata da numerosi artisti, alcuni dei quali hanno apportato modifiche al testo.\nVarianti.\nLa versione cantata dai The Pogues e dai The Dubliners ha due strofe che non fanno parte del testo tradizionale.\nCi sono inoltre altri piccoli cambiamenti nella versione dei The Pogues:\nPrima strofa, primo verso:\nPrima strofa, quinto verso:\nPrima strofa, penultimo verso:"}
{"id": "1747930", "revid": "36426", "url": "https://it.wikipedia.org/wiki?curid=1747930", "title": "Convento di Sant'Orsola", "text": ""}
{"id": "1747937", "revid": "767487", "url": "https://it.wikipedia.org/wiki?curid=1747937", "title": "SAOCOM", "text": "Il SAOCOM (Satellite Argentino di Osservazione COn Microonde) \u00e8 un sistema di satelliti per l'osservazione della Terra della CONAE, l'ente spaziale argentino, \u00e8 prodotto dalla societ\u00e0 INVAP. Entrambi i satelliti del sistema, SAOCOM 1A e SAOCOM 1B sono equipaggiati con un radar ad apertura sintetica polarimetrico in banda L.\nIl primo satellite \u00e8 stato lanciato con successo il 7 ottobre 2018 dalla base di Vandenberg e il lancio del secondo \u00e8 prevista per la fine di luglio 2020 con vettore SpaceX, per la precisione il razzo vettore sar\u00e0 il Falcon9 e sar\u00e0 lanciato dal SLC-40, Cape Canaveral Air Force Station, Florida.\nQuesti due satelliti, assieme ai quattro della costellazione COSMO-SkyMed equipaggiati con radar ad apertura sintetica in banda X dell'Agenzia Spaziale Italiana, formeranno il sistema SIASGE (Sistema Italo-Argentino di Satelliti per la Gestione delle Emergenze)."}
{"id": "1747939", "revid": "114737625", "url": "https://it.wikipedia.org/wiki?curid=1747939", "title": "Mshatta", "text": "Il palazzo della Mshatta, o Mushatta , \u00e8 uno dei cosiddetti \"castelli arabi omayyadi\" di Siria e Giordania. Sorge a circa 32 chilometri a SE della citt\u00e0 di \u02bfAmm\u0101n. La costruzione dell'edificio \u00e8 attribuita al Califfo omayyade al-Wal\u012bd II, nipote di Hisham ibn 'Abd al-Malik, nel 744.\nDescrizione.\nIl suo perimetro \u00e8 di 144 m. per ognuno dei quattro lati, su cui sono presenti 25 torrette a pianta semicircolare. \nSi \u00e8 a lungo discusso se il progetto della costruzione fosse da attribuire ai Sasanidi (che operarono militarmente nell'area nel corso delle interminabili guerre coi Bizantini durante il VI secolo d.C.) o ai Ghassanidi o anche ai Lakhmidi, fin quando gli esperti si sono generalmente orientati a credere che la costruzione sia stata pensata e realizzata proprio in et\u00e0 omayyade. \nI resti del palazzo furono rinvenuti nel 1840. La facciata fu donata dal Sultano ottomano Abdul Hamid II al Kaiser tedesco Guglielmo II. La maggior parte dell'opera fu ospitata in quello che all'epoca si chiamava Kaiser-Friedrich-Museum (oggi: Bode-Museum) di Berlino nel 1903. Nel 1932 fu spostato e ricostruito nel Pergamonmuseum della capitale tedesca. Fu seriamente danneggiato durante la Seconda guerra mondiale, quando Berlino fu brutalmente bombardata dagli Alleati nell'ultimo periodo del conflitto.\nOggi \u00e8 una delle pi\u00f9 spettacolari dotazioni museali del \"Museum f\u00fcr Islamische Kunst\" del Pergamonmuseum. Fu ricostruita lungo 33 metri di lunghezza, 5 di altezza, con due torri. Una sua parziale copia in gesso funge da ingresso del Museo nazionale di Damasco."}
{"id": "1747944", "revid": "767487", "url": "https://it.wikipedia.org/wiki?curid=1747944", "title": "Masanori Yusa", "text": "Specializzato nello stile libero ha vinto la medaglia d'oro nella staffetta 4x200\u00a0m sl sia ai Giochi olimpici di Los Angeles 1932 che a Berlino 1936; in quest'ultima ha vinto anche l'argento nei 100\u00a0m sl.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale della staffetta 4x200\u00a0m sl."}
{"id": "1747945", "revid": "1543377", "url": "https://it.wikipedia.org/wiki?curid=1747945", "title": "Tecnologie emergenti", "text": "Le tecnologie emergenti, nella storia della tecnologia, rappresentano gli avanzamenti e le innovazioni nei vari campi della tecnologia. Diverse tecnologie sono emerse nella convergenza tecnologica di diversi sistemi in evoluzione con obiettivi simili. La convergenza pu\u00f2 fare riferimento a tecnologie precedentemente separate, come quelle relative alla comunicazione via voce (ad esempio le funzionalit\u00e0 di telefonia), ai dati e ai video che ora condividono le risorse e interagiscono tra loro, creando nuovi livelli di efficienza.\nLe tecnologie emergenti sono quelle innovazioni tecniche che rappresentano sviluppi progressivi all'interno di un campo di ricerca per il vantaggio competitivo; le tecnologie convergenti rappresentano quelle tecnologie relative a campi precedentemente distinti che si sono in qualche modo interconnesse per raggiungere obiettivi simili. Tuttavia, il parere sul grado di impatto, lo stato, e la redditivit\u00e0 delle diverse tecnologie emergenti e convergenti pu\u00f2 variare.\nAcronimi.\nQueste tecnologie sono tipicamente abbreviate dalla combinazione di lettere come NBIC (\"Nanotechnology, Biotechnology, Information technology, Cognitive science\") che \u00e8 attualmente l'acronimo pi\u00f9 popolare per indicare le tecnologie emergenti e convergenti. L'acronimo fu introdotto con la pubblicazione di \"Converging Technologies for Improving Human Performance\", una relazione in parte sponsorizzata dal National Science Foundation statunitense.\nVarie altre sigle sono state create per lo stesso concetto, come GNR (Genetics, Nanotechnology e Robotics). Il giornalista Joel Garreau in \"Radical Evolution: The Promise and Peril of Enhancing Our Minds, Our Bodies \u2014 and What It Means to Be Human\" usa \"GRIN\", che sta per Genetic, Robotic, Information, e Nano processes, mentre il giornalista scientifico Douglas Mulhall in \"Our Molecular Future: How Nanotechnology, Robotics, Genetics and Artificial Intelligence Will Transform Our World\" usa \"GRAIN\" che sta per Genetics, Robotics, Artificial Intelligence, e Nanotechnology. Un altro acronimo coniato dall'ETC Group \u00e8 \"BANG\" che sta per \"Bit, Atoms, Neuron, Gene\".\nStoria.\nDa secoli, metodi innovativi e nuove tecnologie vengono sviluppate e messe a punto. Alcune di queste tecnologie sono realizzate grazie alla ricerca teorica oltre che alla ricerca e allo sviluppo da parte dell'industria.\nLo sviluppo tecnologico include sviluppi incrementali e tecnologie dirompenti. Un esempio di sviluppo incrementale \u00e8 stato la graduale diffusione del DVD come evoluzione dalla precedente tecnologia ottica: il Compact disc. All'opposto, le tecnologie dirompenti sono quelle in cui una nuova modalit\u00e0 rimpiazza la precedente tecnologia e la rende superflua, come per esempio la sostituzione dei carri trainati da cavalli con l'automobile.\nLe tecnologie emergenti denotano in generale significativi sviluppi tecnologici che affrontando nuove problematiche in un determinato campo. Esempi correnti di tecnologie emergenti includono l'informatica, nanotecnologia, biotecnologia, scienza cognitiva, robotica e l'intelligenza artificiale.\nDibattito sulle tecnologie emergenti.\nMolti scrittori, incluso l'informatico Bill Joy, hanno identificato insiemi di tecnologie che possono essere considerate critiche per il futuro dell'umanit\u00e0. Joy avvisa che le tecnologie possono essere usate dall'\u00e9lite a fini di bene o di male. Essa pu\u00f2 decidere di usarle a fini benefici per l'umanit\u00e0 intera, o decidere che la massa \u00e8 inutile e agire per una estinzione di massa delle persone rese non necessarie dalla tecnologia. I sostenitori dei benefici dei cambiamenti tecnologici tipicamente vedono le tecnologie emergenti e convergenti come un'opportunit\u00e0 per un miglioramento delle condizioni umane. I critici vedono i rischi dei cambiamenti tecnologici e anche alcuni sostenitori come il transumanista filosofo Nick Bostrom, avvertono che alcune di queste tecnologie potrebbero costituire un pericolo o addirittura contribuire alla estinzione della stessa razza umana; ad esempio, alcune di esse potrebbero provocare la fine del mondo. \nUlteriori dibattiti sull'etica si concentrano sul problema della distribuzione, dell'allocazione e dell'accesso a queste nuove forme di tecnologia. Alcuni pensatori, come l'etico ambientalista Bill McKibben, si oppongono al continuo sviluppo delle tecnologie in parte per il timore che i loro benefici potrebbero essere distribuiti in maniera diseguale e peggiorare la disuguaglianza economica. All'opposto, l'inventore Ray Kurzweil \u00e8 tra i tecno-utopisti secondo i quali le tecnologie emergenti e convergenti possono eliminare la povert\u00e0 e le sofferenze.\nAlcuni analisti come Martin Ford, autore di \"The Lights in the Tunnel: Automation, Accelerating Technology and the Economy of the Future\", argomentano che, con l'avanzamento della tecnologia informatica, robot e altre forme di automazione porteranno in futuro una elevata disoccupazione perch\u00e9 le macchine e i software inizieranno ad eguagliare o a suprerare le capacit\u00e0 dei lavoratori nell'eseguire la maggior parte dei lavori di routine.\nQuando la robotica e l'intelligenza artificiale si svilupperanno maggiormente, anche molti dei lavori qualificati potrebbero scomparire. Tecnologie come le macchine in grado di apprendere , possono infine rendere i computer in grado di fare molti lavori basati sulla conoscenza che richiedono un elevato livello di apprendimento. Questo potrebbe portare ad un basso livello occupazionale a tutti i livelli di qualifica, a salari stagnanti o in diminuzione, e all'incremento della concentrazione della ricchezza nelle mani di coloro che sono in grado di possedere una parte sempre maggiore dell'economia. Questo a sua volta potrebbe portare ad una depressione dei consumi e della crescita economica a causa di una mancanza, da parte del popolazione, di sufficienti disponibilit\u00e0 economica per acquistare nuovi prodotti e servizi tecnologici."}
{"id": "1747946", "revid": "124123", "url": "https://it.wikipedia.org/wiki?curid=1747946", "title": "Shigeo Arai", "text": "Specializzato nello stile libero ha vinto la medaglia d'oro nella staffetta 4x200m sl ai Giochi olimpici di , insieme al bronzo nei 100m sl.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale della staffetta 4x200m sl."}
{"id": "1747947", "revid": "1652134", "url": "https://it.wikipedia.org/wiki?curid=1747947", "title": "Gino Tozzi", "text": "Biografia.\nAlla fine di agosto del 1943 fu chiamato alla leva militare fascista. Dopo un periodo di addestramento a Roma, il 1\u00ba marzo 1944 fu destinato ad Udine e due mesi dopo a Casarsa per completare la preparazione di aviere aeronautico. Successivamente, fu trasferito a Cuneo e quindi ad Ussolo in Valle Maira. L'8 giugno 1944, in seguito ad una incursione dei partigiani, pass\u00f2 alla Resistenza con la 2\u00aa Divisione alpina \"Giustizia e Libert\u00e0\" Brigata Val Maira, Sezione Autonoma Guastatori (comandante Rino), fino al 6 marzo 1945, e alla Brigata Val Varaita fino alla fine della guerra, comandanti Detto e Gianaldo (alias Italo Berardengo, 1918-2010). Con il nome di battaglia \"Gino\" partecip\u00f2 alla liberazione di Sampeyre, Casteldelfino, Boves, Saluzzo e Cuneo.\nLe principali operazioni di guerra cui partecip\u00f2 furono:\nDall'11 maggio 1945 fu a disposizione del Comando Militare Italo-Alleato di Cuneo.\nLa qualifica di \"partigiano combattente\" venne deliberata dal Ministero dell'assistenza post-bellica, Commissione Regionale Piemontese per l'accertamento delle qualifiche partigiane, in data 16 dicembre 1946, atto n. 16441, con questa dicitura: \"Visto il foglio notizie, sentite le testimonianze dei membri delle formazioni da cui dipendeva l'interessato, attuati ulteriori accertamenti, delibera che il Volontario Tozzi Gino, nomi partigiani assunti \"Gino\", figlio di Luigi e di Ada Losi, ha diritto alla qualifica di \"partigiano combattente\"\". Il documento \u00e8 firmato dal Presidente della Commissione gen. Alessandro Trabucchi.\nDopo la guerra riprese il suo lavoro di falegname con specializzazione nell'intarsio, tanto che un suo trumeau stile Luigi XV, intarsiato con vedute di Siena, esposto in mostra nel 1963 alle Logge del Papa a Siena, fu richiesto da una delegazione americana in visita alla citt\u00e0 per una esposizione negli USA.\nMor\u00ec per un infarto mentre, dopo pranzo, tornava al lavoro sul suo scooter. Un automobilista, accortosi che si era accasciato sul ciglio della strada in viale Sclavo in direzione della stazione ferroviaria, chiamo i vicini Vigili del Fuoco che, con una ambulanza lo soccorsero e portarono all'ospedale che, all'epoca, si trovava ancora al Santa Maria della Scala in piazza Duomo, ma all'arrivo poterono constatare solo l'avvenuto decesso.\n\u00c8 sepolto nel cimitero del Laterino di Siena."}
{"id": "1747950", "revid": "266857", "url": "https://it.wikipedia.org/wiki?curid=1747950", "title": "Anas Tangi", "text": ""}
{"id": "1747952", "revid": "174925", "url": "https://it.wikipedia.org/wiki?curid=1747952", "title": "Palazzo Doria Pamphili", "text": ""}
{"id": "1747955", "revid": "838137", "url": "https://it.wikipedia.org/wiki?curid=1747955", "title": "Jack Medica", "text": "Specializzato nello stile libero ha vinto la medaglia d'oro nei 400\u00a0m sl ai Giochi olimpici di Berlino 1936, insieme agli argenti nei 1500\u00a0m sl e nella staffetta 4x200\u00a0m sl.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale dei 200\u00a0m e 400\u00a0m sl."}
{"id": "1747956", "revid": "767487", "url": "https://it.wikipedia.org/wiki?curid=1747956", "title": "Johann Sebastian Bach (film 1958)", "text": "Johann Sebastian Bach \u00e8 un cortometraggio del 1958 diretto da Hans C\u00fcrlis e basato sulla vita del compositore tedesco Johann Sebastian Bach."}
{"id": "1747957", "revid": "767487", "url": "https://it.wikipedia.org/wiki?curid=1747957", "title": "Swing (film 2001)", "text": "Swing \u00e8 un film del 2001 scritto e diretto da Tony Gatlif, interpretato fra gli altri da due grandi chitarristi della scena jazz gitana, Tchavolo Schmitt e Mandino Reinhardt.\n\u00c8 stato presentato nella sezione Panorama del Festival di Berlino 2002.\nTrama.\nMax, ragazzino di 11 anni, trascorre le sue vacanze estive con la nonna in un sobborgo di Strasburgo. Quasi per caso sente suonare della musica manouche da alcuni gitani in un bar locale. Subito se ne innamora. Decide quindi di recarsi presso una comunit\u00e0 gitana per comprare una chitarra che ottiene barattando il suo walk-man. Una volta comprato lo strumento, Max riferisce al venditore quale sia il tipo di musica che vorrebbe imparare a suonare. Il venditore, Mandino, incuriosito dal ragazzo si offre come suo maestro personale di chitarra.\nNella comunit\u00e0 il ragazzo conosce Swing, ragazza gitana dal fascino magnetico. Gli zingari vivono in alcune roulotte ed in alcuni fatiscenti alloggi pubblici. Per diversi giorni il ragazzo si porta nella comunit\u00e0 gitana con il fine di conoscerne lo stile di vita, gli usi ed i costumi, le tradizioni, la conoscenza delle piante, ma in particolare la bellissima musica jazz manouche, una musica nata dalla fusione del jazz anni trenta e del folklore gitano.\nTra gli eterni pomeriggi di una vacanza estiva, Max alterna alle avventure con Swing le lezioni di chitarra di Miraldo, superbo chitarrista gitano. Poco alla volta il protagonista si avvicina alla realt\u00e0 della comunit\u00e0 e crescono in lui l'amicizia e l'amore per Swing, teneramente ricambiato. Colto da un malore Miraldo muore e poco dopo il suo funerale Max deve lasciare il quartiere per andare in vacanza in Grecia con sua madre.\nCritica.\nIl film prosegue l'esplorazione della cultura nomade, gitana e manouches, da parte di Gatlif, un discorso gi\u00e0 affrontato dal regista con un film del 1997 Gadjo dilo - Lo straniero pazzo.\nIl regista sceglie volontariamente di fare proprio il punto di osservazione di un osservatore esterno per trasportare lo spettatore nel mondo degli zingari di Strasburgo, una comunit\u00e0 abbastanza integrata e stanziale, facendogli conoscere i costumi e lo stile di vita. Ne consegue un film che, come affermato da Emiliano Morreale nella sua recensione su FilmTV, guarda al mondo dei nomadi in modo \"particolarmente tenero, quasi elegiaco, non interessato alle contraddizioni del mondo zingaro (sia al proprio interno che rispetto al mondo esterno)\".\nLa scelta di assumere l'occhio del ragazzino come punto di vista attraverso il quale narrare la storia, facilita l'assunzione di un tono poetico e delicato, facendo scivolare tutto il racconto in una sorta di mondo fiabesco.\nQuesto tono, sempre secondo la recensione di Morreale, \u00e8 \"assecondato da un uso accorto della musica e da una maturit\u00e0 registica ormai pienamente raggiunta\".\nLa musica assume un ruolo fondamentale nel film.\nIn accordo con Marina Nasi su Sentieri Selvaggi, \"la musica, come tante altre volte (Vengo, Gadjo Dilo) \u00e8 il centro naturale della storia\" \nMax lentamente scopre la vita, la storia ed il ritmo dei manouches attraverso i loro canti e la loro musica. Andrea Olivieri nella recensione su Cinema del silenzio osserva che la cinepresa del regista entra in perfetta armonia con la storia e col pulsare della natura studiando il comportamento dell'individuo all'interno del gruppo cantando \"una comunit\u00e0 fondata sul cambiamento e sull'accordo, solidificata in una musica dove la voce delle donne \u00e8 rilanciata dal suono delle chitarre\".\nIl regista si mostra in grado di compiere il miracolo di trasformare i tempi del film nei tempi dello spettatore, facendo s\u00ec che la musica lo attraversi e divenga la vera protagonista. Una musica non solitaria ma collettiva, che ha la forza di creare un \"sentire comune\" e che d\u00e0 luogo ad \"un mondo dove ogni individuo ha diritto di cittadinanza, dove non c'\u00e8 differenza di et\u00e0, di razza o di sesso\".\nAncora una volta , con lo sguardo rivolto attorno al mondo dei due bambini, Gatlif celebra il mondo delle culture nomadi esplorandone gli aspetti lungo le diverse coordinate europee, sempre sottolineandone l'unicit\u00e0 e la coesione (\"tzigani, gitani e manouches sono la stessa cosa\" il regista ebbe modo di dire). Gatlif celebrando i gitani ed il loro \"lo stile di vita essenzialmente libero\" con l'\"esprimersi tramite musica e danza\" con questo film esalta la musica jazz ed in particolare lo swing manouche.\nColonna sonora.\nLa colonna sonora del film comprende i seguenti brani:"}
{"id": "1747962", "revid": "1718925", "url": "https://it.wikipedia.org/wiki?curid=1747962", "title": "Shunpei Uto", "text": "Specializzato nello stile libero ha vinto la medaglia d'argento nei 400m sl e il bronzo nei 1500m sl alle Olimpiadi di ."}
{"id": "1747964", "revid": "93556", "url": "https://it.wikipedia.org/wiki?curid=1747964", "title": "Giancarlo Garbelli", "text": " \nTra i campioni di pugilato pi\u00f9 popolari degli anni cinquanta/sessanta del XX secolo, vinse il titolo italiano dei pesi \"welter\" e pareggi\u00f2 nei pesi medi con l'ungherese L\u00e1szl\u00f3 Papp (all'epoca considerato il miglior peso medio al mondo). Raggiunse il terzo posto, a pari merito con lo stesso L\u00e1szl\u00f3 Papp, nella classifica mondiale dell'epoca (che vedeva campioni del calibro di Sugar Ray Robinson e Carmen Basilio), secondo la rivista statunitense \"The Ring\", considerata la \"bibbia\" del pugilato mondiale.\nBiografia.\nFiglio unico di Cesare Giuseppe Garbelli, nato a Sant'Angelo Lodigiano il 19 marzo 1907, che fu campione italiano di pugilato, dei pesi leggeri nel 1926 e ufficiale della XL Brigata Nera \"Vittorio Ricciarelli\" durante l'epoca fascista.\nNel 1943, all'et\u00e0 di 12 anni, durante un bombardamento della seconda guerra mondiale, Giancarlo Garbelli scapp\u00f2 dall'orfanotrofio di Palazzolo sull'Oglio dov'era nel frattempo stato messo dai genitori, e si un\u00ec tra i partigiani bresciani, per i quali fece da staffetta per due mesi. Durante un rastrellamento da parte dei soldati nazisti tedeschi, riusc\u00ec a fuggire a Milano e a ricongiungersi con la madre. Poco dopo raggiunse il padre a Savigliano, in Piemonte, e insieme tornarono a Sant'Angelo Lodigiano, dov'era riunita la famiglia paterna. In piena guerra civile, Cesare Giuseppe Garbelli venne ucciso da un cecchino comunista, pochi giorni prima della fine della guerra, il 21 aprile 1945, a Porta Romana, in via San Rocco a Milano. Il piccolo Giancarlo a soli 13 anni fin\u00ec nei campi di concentramento di Coltano e Altamura come prigioniero di guerra. Venne poi rispedito a Milano, a casa della madre Luisa.\nCarriera sportiva.\nSoprannominato \"el ranin\" (\"girino\" in dialetto lombardo) per via della costituzione gracile e della magrezza (da adolescente non pesava pi\u00f9 di 39 kg), una volta perso il padre, cerc\u00f2 di emularne le gesta sportive nelle palestre di boxe. Da dilettante disput\u00f2 pi\u00f9 di 160 incontri, svolgendo nel frattempo diversi mestieri, anche umili, per mantenersi. Nel 1952 pass\u00f2 al professionismo.\nNella sua carriera da professionista ha disputato, tra il 1952 e il 1963, un totale di 98 incontri, ai quali si aggiunge un breve rientro nel 1972 a Madrid, all'et\u00e0 di 41 anni. Ha ottenuto 74 vittorie (di cui 26 per KO), 14 sconfitte (l'ultima per ferita prima del limite) e 11 pareggi. Non \u00e8 mai andato al tappeto e non ha mai sub\u00ecto un KO.\nUscito dagli stenti della guerra, allenandosi duramente si costru\u00ec un fisico ben strutturato, carattere determinato, Gianni Brera giornalista e scrittore, gli diede il soprannome di \"fighter\", per la spettacolarit\u00e0 dell'impavido campione che sul ring ben rappresentava. \nTra gli incontri pi\u00f9 importanti, vi \u00e8 quello disputato a Milano il 2 luglio 1955 per il titolo europeo dei pesi leggeri, contro Duilio Loi, perso ai punti. Fu un incontro equilibrato: i due pugili erano entrambi al limite dei pesi leggeri e soprattutto Garbelli, che per corporatura naturale era un peso welter, aveva fatto molta fatica a rientrare nel parametro di peso massimo concesso per la categoria Leggeri (135 lb, ossia 61,24 kg). La vittoria di Loi non fu netta[3]. E rifiut\u00f2 la richiesta di rivincita.\nIn seguito Garbelli stabile nei pesi welter, esord\u00ec all'estero, con il potente organizzatore inglese Jack Solomons, nell'arena di Harringay, a nord di Londra, con l'esito di un pareggio contestato contro il sudafricano Benny Nieuwenhuizen. Al rientro in Italia, a Milano segu\u00ec una netta vittoria, sullo spezzino Bruno Visintin, che quella notte sub\u00ec ed ebbe il naso fratturato, nessun pugile pu\u00f2 evitarlo. Quel colpo potente in faccia, Visintin non lo ha mai dimenticato. \nAncora un altro grande match vinto contro il potente picchiatore, pugile tedesco, Peter M\u00fcller. Pi\u00f9 erano coriacei e difficili, pi\u00f9 a Garbelli interessavano quelle sfide. \nNel 1956 si trasfer\u00ec per alcuni mesi negli Stati Uniti per rincorrere il sogno americano, fermato dai gangster che controllavano la boxe di quegli anni (poi condannati per questo). L'esperienza statunitense fu caratterizzata da match al limite del lecito e le scorrettezze dei suoi avversari erano repertorio di incontri drammatici.[Il Fighter d'Italia Giancarlo Garbelli di Gianna Garbelli ed Rai-Eri e GMG Production]Tra gli avversari di quel periodo: Dave Johnson, Lou Gage, Earl Dennis. \nIl 12 gennaio del 1956, all'Olympic Auditorium di Los Angeles, il match pi\u00f9 drammatico della carriera di Garbelli, quella notte l'arbitro ferm\u00f2 il match al 7\u00ba round per KOT, per ferita; nell'incontro vs Charlye \"Tombstone\" Smith, questi con testate, gomitate, e pollici negli occhi, strisciate sulla faccia con il cuoio dei guantoni, lo rese cieco per tre giorni. Garbelli chiuse definitamente ogni rapporto con il suo manager, Aldo Spoldi, che lo convinse a seguirlo nel sogno americano, che invece si trasform\u00f2 in una desolante esperienza che smorz\u00f2 in Garbelli ogni entusiasmo per gli Stati Uniti. Aldo Spoldi si scoprir\u00e0 pi\u00f9 tardi era legato ai mob, alla criminalit\u00e0 organizzata italo-americana, che in quegli anni controllava gli affari della boxe. \nCi volle tempo, ma Garbelli riusc\u00ec a rendere nullo quel contratto che lo legava per cinque anni ad Aldo Spoldi. Quelli infatti furono gli anni pi\u00f9 bui della boxe americana. E cos\u00ec si concluse la parentesi americana di Giancarlo Garbelli. \nNel 1957 a Taranto contro Umberto Vernaglione i tifosi di quest'ultimo fecero cadere il tendone da circo dove si disput\u00f2 il match, Garbelli atterr\u00f2 con un destro il tarantino che accus\u00f2 una plateale \"messa in scena\", una finta sotto la cintura. I tifosi minacciarono l'arbitro. A torto Garbelli sub\u00ec l'unica squalifica, La rivincita si disput\u00f2 in territorio neutro, a Bologna l'8 luglio 1957, Garbelli conquist\u00f2 il titolo italiano dei pesi welter, battendo lo stesso Vernaglione per squalifica al sesto round, di fatto il tarantino aveva combattuto sporco, con trattenute, testate e spinte. L'arbitro questa volta in territorio neutro pot\u00e9 sentenziare senza temere il pubblico di casa. Garbelli difese il titolo vittoriosamente contro Luigi Mal\u00e8, Stefano Bellotti, Angelo Brisci e Sandy Manuel. Lo perse il 28 giugno 1958, a Genova, contro Bruno Visintin, in un entusiasmante combattimento che lasci\u00f2 il segno sui entrambi i volti, lo spezzino si ritrov\u00f2 con due ferite alle arcate sopracciliari[4]. Visintin in seguito perder\u00e0 contro la promessa statunitense:Ted Wright. \nGarbelli vuole e ottiene il match per la rivincita con Charlye \"tombstone\" Smith. \"Pietra Tombale\" viene a Milano portato dal suo procuratore americano Paddy Quaid, in accordo con l'organizzatore italiano Andrea Ciaccio; in Italia quelle scorrettezze con cui Tombstone Smith lo rese cieco, non erano e non sono ammesse, dovr\u00e0 boxare pulito. \u00c9 la notte del 14 dicembre 1957, sul ring del Palazzo dello Sport di Milano, strapieno, Garbelli incalza l'americano con il sinistro al fegato e doppia il destro al volto, Pietra Tombale accusa. Garbelli lo domina nel corpo a corpo. Conosce quell'avversario e sa bene come maltrattarlo. Ma \u00e8 solo a met\u00e0 match che si sblocca completamente, finalmente si allentata la tensione per il timore delle testate di Tombstone Smith. Garbelli si scatena e infila macigni, la folla si infiamma, Garbelli schiva gli allunghi di Tombstone Smith, combattivo, spietato a mani basse lo provoca e conclude con la folla del Palalido di Milano entusiasta sempre di pi\u00f9 per il suo Garbelli, che ha regalato un'altra notte di grandi emozioni, di spettacolare boxe. \nPilade del Buono, fratello di Oreste del Buono, amico e collega di Gianni Brera, giornalista, e direttore del \"Il Giorno\", della Gazzetta dello Sport, della Nazione, del Corriere e de Il Giornale, del Sole 24 ore, ha per Giancarlo Garbelli una venerazione. Ma quale era il giornalista di sport che non amava seguire le imprese di Garbelli? Quei suoi match alla western esaltano a scrivere articoli memorabili. Garbelli ispirava la stampa sportiva pi\u00f9 colta, per la sua imprevedibilit\u00e0, per il suo osare e per quella boxe spettacolare, dove rischiare, osare a mani basse, era l'adrenalina che trasmetteva e faceva picchiare duro sui tasti delle macchine da scrivere a bordo ring. Giancarlo Fusco, geniale affabulatore avrebbe voluto nascere \"Garbelli\"! Poi Aldo De Martino, Gilberto Evangelisti, Beppe Signori...Gianni Clerici, Rino Tommasi. L'epoca era davvero ricca di penne di magnifica scrittura.\nNel 1958 e 1959 Garbelli in altri due match memorabili al Palazzo dello Sport di Milano, esalta il pubblico, domina l'americano di Detroit, presentato alla stampa come il nuovo Sugar Ray Robinson, si chiama Ted Wright; sono match spettacolari, il pubblico s'infiamma si siede solo quando anche i due combattenti si siedono all'angolo per la pausa. Il potente nero era stato spedito dall'America dallo stesso procuratore di Sugar Ray Robinson, non aveva mai perso un incontro e aveva nel suo palmares tutte vittorie prima del limite. Garbelli si batte con il cuore e con determinazione. L'impavido Garbelli voleva solo match dal risultato imprevedibile, Mettersi alla prova, misurarsi erano lo stimolo per dare il meglio di s\u00e9. Inoltre \u00e8 un campione da fondo, ha un'energia inesauribile. \u00c9 definitivamente il Fighter d'Italia. I suoi match sono \"all'americana\" di quelli che entusiasmano la folla, che riempie gli stadi, i palazzi dello sport, le arene pi\u00f9 importanti e capienti. la TV di Stato la RAI, non si perde un match. \nChi deteneva il titolo Europeo dei welter, il toscano Emilio Marconi non ne volle mai sapere di incontrare Garbelli. \nGiancarlo Garbelli disput\u00f2 un'infinit\u00e0 di match senza titolo in palio, chi lo deteneva non rischiava. Garbelli \"Il fighter\" era molto temuto dagli avversari, gli organizzatori lo accontentavano con ricche borse, del resto il suo nome in cartellone era sinonimo di grande boxe. \nL'incontro pi\u00f9 importante della sua carriera fu quello disputato il 26 dicembre 1960 a Milano contro l'ungherese L\u00e1szl\u00f3 Papp, gi\u00e0 tre volte medaglia d'oro olimpica (nei pesi medi a Londra 1948 e nei pesi super welter a Helsinki 1952 e a Melbourne 1956). Fu un match tra pesi medi (la categoria pi\u00f9 congeniale a Garbelli, dopo i welter) che si concluse in 10 riprese con un pareggio ai punti e fu una delle uniche due volte nella carriera di Papp in cui l'incontro non termin\u00f2 con la vittoria dell'ungherese[2]. Secondo l'autorevole rivista statunitense di settore The Ring, in quell'occasione Garbelli sarebbe stato privato di una meritata vittoria[5]. In ogni caso, il pareggio con Papp rimane un grande risultato. E per l'ungherese tornare in patria con la possibilit\u00e0 di continuare nella professione, altrimenti interrotta. Steve Klaus, grande allenatore e manager all'angolo di Giancarlo Garbelli chiese un secondo match, ma Laszlo Papp non accett\u00f2 mai la rivincita.\nSei mesi dopo a San Siro, nel sottoclou del terzo e discusso incontro per i pesi leggeri, Loi-Ortiz, Garbelli fu protagonista del suo 86\u00b0 match contro Juan Carlos Dur\u00e1n. L'argentino, stabilmente in Italia, impost\u00f2 un match di rimessa, costretto ad incassare le raffiche a due mani del milanese. ll limite dell\u2019indio era di non sapere incassare i colpi pesanti ed incessanti di Garbelli. Non cos\u00ec l'organizzazione che aveva investito sul pi\u00f9 fresco e servile argentino, al suo 19\u00b0match. Garbelli l\u2019entusiasmante \"fighter\", ogni qualvolta tenta d\u2019incalzare l\u2019avversario, Juan Carlos Duran, \u00e8 bloccato dal terzo uomo sul ring, l\u2019arbitro. Garbelli se la prende con l\u2019arbitro che frammenta le azioni con i frequenti richiami, senza evidente motivo. Cos\u00ec l'argentino accumula il minimo dei punti per la sufficienza, in un match che di fatto \u00e9 dominato da Garbelli. Oltre all'avversario, Garbelli si ritrov\u00f2 l'arbitro. Garbelli con una vita privata altalenante, non dava pi\u00f9 garanzie alle organizzazioni, e queste decisero di eliminarlo. \nIl 27 aprile del 1962 Garbelli ha un'imperdibile occasione di incontrare \"il pellerossa\" Don Jordan, gi\u00e0 campione del mondo, all'angolo di questi vi era Eddie Futch, che sussurr\u00f2 anche ad altri grandi campioni quali Joe Frazier, Ken Norton, Alex Arguello, Larry Holmes. Don Jordan accusa i colpi di Garbelli, poi tenta la rimonta. Garbelli lucido e potente fa del gran lavoro al corpo, di destro e di sinistro, arriva pesante. Don Jordan si chiude in difesa in guardia alta, poi tenta d\u2019incrociare il sinistro, Garbelli lo aggredisce, Don Jordan incassa bene; in un paio di riprese equilibrate tenta una serie di colpi, Garbelli si difende con un lavoro veloce di dorso, schivate superlative in rapidit\u00e0; poi \u00e8 lui il picchiatore di grande stile, \u00e8 maestro di quel jab e colpisce sonoro con il destro; combinazioni fulminee a bersaglio! L\u2019americano \u00e8 costretto a piegarsi e a proteggersi, l\u2019energia dell\u2019italiano sembra inesauribile. Garbelli accumula il gran punteggio a \u201cmani basse\u201d per la vincita netta. Il pellerossa \u00e8 sfiancato, a fatica sta in piedi. \nEsaurito l'entusiasmo e le tante vicende private che si accumulavano Garbelli si ritir\u00f2 nel 1963 a trentuno anni dopo una sconfitta a Parigi, dove senza alcuna preparazione, aveva accettato il match vs il francese Yoland L\u00e9v\u00e8que. \nPer nostalgia e necessit\u00e0 economiche, nel 1972, quasi 10 anni dopo l'ultimo match, il milanese rientra sul ring di Madrid, ma \u00e8 fermato dall'arbitro per ferita contro lo spagnolo di ben 15 anni pi\u00f9 giovane e futuro titolo mondiale, Jos\u00e9 Manuel Dur\u00e1n. Quest'ultimo, a fine carriera, cedette al pi\u00f9 giovane Rocky Mattioli. \nIl gancio al fegato, l'uppercut \u00e8 il miglior colpo di cui Giancarlo Garbelli \u00e8 stato maestro.\nVita privata.\nGarbelli si \u00e8 sposato due volte e ha avuto sei figli: i primi tre (Carlo, Gianna e Alberto) dalle prime nozze con Maria Mennea, che lo conobbe quando lavorava come meccanico e rimase accanto a lui durante la crescita della sua carriera di atleta, e gli altri tre (Caterina, Gabriele e lo scomparso Giorgio, la cui morte per annegamento a soli quattro anni segn\u00f2 molto il pugile) dalle seconde nozze con Mirka Tadini.\nDopo la boxe.\nOltre al pugilato svolse diverse attivit\u00e0: dall'allevamento di cincill\u00e0 nella villa acquistata presso Cadegliano (Varese), alla pittura e organizzazione di mostre d'arte, al commercio di antichit\u00e0 a Salsomaggiore Terme, alla pratica di massaggi e all'esercizio della pranoterapia in Brianza. Prese anche parte a due film come attore (\"La mano sul fucile\" di Luigi Turolla nel 1963 e \"Romance\" di Massimo Mazzucco nel 1986), fu testimonial in spot pubblicitari (per Lorenz e Pepsi Cola) e ospite in talk show televisivi. Durante la sua vita ebbe occasione di conoscere numerosi personaggi del mondo dello spettacolo e della cultura, tra cui noti pittori, con i quali collabor\u00f2.\n\u00c8 morto nel 2013, all'et\u00e0 di 81 anni, nella propria casa a Lurago d'Erba.\nRiconoscimenti.\nLa commissione speciale che ogni anno identifica cinque ex sportivi che versino in condizioni di disagio economico e che, per i meriti conseguiti nel corso della propria carriera agonistica, abbiano diritto all'assegno straordinario vitalizio intitolato a Giulio Onesti, con verbale n. 14 del 19 dicembre 2008 ne permise l'attribuzione a Giancarlo Garbelli.\nIl 16 maggio 2015, in occasione della presentazione del libro a lui dedicato dal titolo \"Il Fighter d'Italia Giancarlo Garbelli\", scritto con la figlia Gianna autrice, presso il Salone Internazionale del Libro di Torino, Giancarlo Garbelli \u00e8 stato insignito dal WBC (il \"World Boxing Council - Consiglio Mondiale di Pugilato-\" la pi\u00f9 prestigiosa delle tre principali organizzazioni internazionali di pugilato) della cintura \"World Champion WBC\" \"ad honorem\" per essere stato il pi\u00f9 grande campione di boxe italiano di tutti i tempi. \nNel 2019 il Comune di Milano ha iscritto il suo nome nel Famedio degli Illustri, all'interno del Cimitero Monumentale.\nNote.\n https://www.giannamariagarbelli.com/il-fighter-ditalia-giancarlo-garbelli-il-libro-2-2"}
{"id": "1747966", "revid": "767487", "url": "https://it.wikipedia.org/wiki?curid=1747966", "title": "\u00c0 la rencontre de Jean-S\u00e9bastien Bach", "text": "\u00c0 la rencontre de Jean-S\u00e9bastien Bach \u00e8 un cortometraggio documentario del 1959 diretto da Pierre Viallet e basato sulla vita del compositore tedesco Johann Sebastian Bach."}
{"id": "1747968", "revid": "167080", "url": "https://it.wikipedia.org/wiki?curid=1747968", "title": "Jorge Ben", "text": ""}
{"id": "1747971", "revid": "838137", "url": "https://it.wikipedia.org/wiki?curid=1747971", "title": "Shozo Makino", "text": "Specializzato nello stile libero ha vinto la medaglia d'argento nei 1500m sl alle Olimpiadi di Los Angeles e di bronzo a Berlino.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale dei 400m e 800m sl e della staffetta 4x200m sl."}
{"id": "1747973", "revid": "120046851", "url": "https://it.wikipedia.org/wiki?curid=1747973", "title": "The Joy of Bach", "text": "The Joy of Bach \u00e8 un documentario per la televisione del 1980 basato sulla vita del compositore tedesco Joahnn Sebastian Bach."}
{"id": "1747977", "revid": "117634931", "url": "https://it.wikipedia.org/wiki?curid=1747977", "title": "Noboru Terada", "text": "Specializzato nello stile libero ha vinto la medaglia d'oro nei 1500\u00a0m ai Giochi olimpici di Berlino 1936.\n\u00c8 diventato uno dei Membri dell'International Swimming Hall of Fame."}
{"id": "1747979", "revid": "767487", "url": "https://it.wikipedia.org/wiki?curid=1747979", "title": "The Cantor of St Thomas's", "text": "The Cantor of St Thomas's \u00e8 un cortometraggio del 1984 diretto da Colin Nears e basato sulla vita del compositore tedesco Johann Sebastian Bach."}
{"id": "1747984", "revid": "767487", "url": "https://it.wikipedia.org/wiki?curid=1747984", "title": "Johann Sebastian Bach (film 1985)", "text": "Johann Sebastian Bach \u00e8 un film del 1985 diretto da Lothar Bellag e basato sulla vita del compositore tedesco Johann Sebastian Bach."}
{"id": "1747986", "revid": "125157089", "url": "https://it.wikipedia.org/wiki?curid=1747986", "title": "Stefania Orlando", "text": "Dopo aver debuttato negli anni novanta come valletta, riscuote successo alla Rai conducendo numerosi programmi, fra cui \"I fatti vostri\", \"Il lotto alle otto\" e \"Unomattina in famiglia\".\nBiografia.\n\u00c8 figlia del magistrato, giurista e professore universitario Pietro Romano Orlando, e della moglie Annamaria. Ha due fratelli maggiori, Gianni Orlando, un artista che vive a Parigi, e Fabio Massimo Orlando, avvocato.\nCarriera.\nStefania Orlando debutta in televisione nell'estate del 1993 come valletta del programma del mezzogiorno di Canale 5 \"S\u00ec o no?\", condotto da Claudio Lippi. Visto il successo, la trasmissione viene proposta tra il 1993 e il 1994 nella fascia preserale del sabato e nuovamente in versione quotidiana nell'estate del 1994. A settembre \u00e8 una delle vallette della serata \"Vota la Voce\", in onda su Canale 5. Dopo questa esperienza, passa in Rai, dove partecipa come valletta, assieme ad Adriana Volpe, al variet\u00e0 del sabato sera \"Scommettiamo che...?\", condotto da Fabrizio Frizzi e Milly Carlucci su Rai 1.\nTra il 1995 e il 1996 lavora a Odeon TV, per il quale conduce il \"TG Rosa\", esperienza che ripete anche l'anno successivo, mentre nella primavera del 1996 prende parte allo spettacolo di Canale 5 \"Il Boom\", condotto da Teo Teocoli. L'anno successivo approda a Telemontecarlo, dove partecipa al programma comico \"Retromarsh!!!\".\nNell'autunno del 1997 ritorna in Rai; da quell'anno sar\u00e0 tra le conduttrici dello storico programma di Rai 2 \"I fatti vostri\", nel quale rimarr\u00e0 fino al 2003. Nello stesso periodo partecipa ad altre trasmissioni Rai, come la maratona benefica \"Telethon\" (dal 1997 al 2000) e \"Il lotto alle otto\" (dal 1998 al 2001), mentre nel 2002 e nel 2003 cura i collegamenti dai Monopoli di Stato per le estrazioni finali del 6 gennaio della Lotteria Italia per le trasmissioni \"Torno Sabato\" e \"Uno di noi\" e, durante l'estate, conduce per due anni il \"Girofestival\" su Rai 3.\nDal 2001 al 2005, chiuso il programma \"Il lotto alle otto\", continua per tre sere a settimana a curare i collegamenti con le estrazioni del lotto dai Monopoli di Stato, in onda nell'access prime time di Rai 2. Nella stagione televisiva 2003-2004 presenta assieme a Fabrizio Frizzi la prima edizione del programma che sostituisce \"I fatti vostri\" nella sua fascia oraria, \"Piazza grande\". Nel 2004 conduce in prima serata su Rai 2 con Marco Mazzocchi lo speciale \"Stelle con la coda\". Sempre per Rai 2, nel settembre del 2005 presenta la diciottesima edizione del Cantagiro. Nell'estate del 2008 \u00e8 la conduttrice della nona edizione del \"Festivalshow\", serie di concerti organizzati da Radio Birikina in varie citt\u00e0 del nord Italia trasmessi in televisione da Canale Italia. Nel febbraio del 2010 riprende per alcuni mesi la conduzione de \"Il lotto alle otto\" su Rai 2.\nTra il 2011 e il 2012 partecipa ogni sabato come opinionista fissa alle rubriche di musica e spettacolo del programma \"Unomattina in famiglia\", in onda su Rai 1, ruolo per il quale viene riconfermata nelle successive sette stagioni del programma. Tra il 2015 e il 2016 entra anche nel cast della trasmissione \"I fatti vostri\", in onda su Rai 2, come giurata di \"Dog Factor\", talent show dedicata al mondo dei cani in onda ogni venerd\u00ec, confermato anche nella stagione seguente. Conduce anche alcune puntate speciali di \"Cantando ballando\", programma musicale in prima serata su Canale Italia, esperienza che ripeter\u00e0 tra il 2018 e il 2019. Dal 29 maggio al 30 giugno 2017 conduce assieme a Stefano Palatresi il programma pomeridiano \"Buon pomeriggio Estate\", in onda su Telenorba e TG Norba 24; visto il buon riscontro ottenuto in estate, nell'autunno dello stesso anno, sempre sulle frequenze di Telenorba le viene affidata la conduzione del programma, esperienza che si conclude il 22 dicembre 2017. Il 20 ottobre 2018 conduce su Canale Italia la finale nazionale del concorso di bellezza \"Miss Europe Continental\".\nOltre alla televisione, dal 2005 intraprende anche la carriera di cantante, entrando nel gruppo musicale Sex Machine Band, con il quale si esibisce in diversi locali e interpreta cover di canzoni di vari generi, passando per il rock, il pop e la dance. Debutta come solista, incidendo il singolo \"Sotto la luna\", nell'estate 2007, seguito da \"Marimbab\u00e0\" nel 2008. L'anno successivo, vede la pubblicazione per l'etichetta NAR International del suo primo album, \"Su e gi\u00f9\", dal quale \u00e8 stato estratto come singolo l'omonimo brano, nel maggio dello stesso anno. Negli anni successivi prosegue l'attivit\u00e0 musicale con serate e spettacoli live, accompagnata dalla sua band, gli Orlando Furiosi, nelle piazze italiane riscuotendo un buon successo.\nDal 2010 inizia a scrivere le sue canzoni: la \"Crazy Dance\", poi nel 2011 il singolo \"A Troia\", un testo/denuncia verso il \"sistema malato\" e nel 2012 \"Frapp\u00e9\" e \"Vita bastarda\". Nel 2013 esce un altro singolo pop-social intitolato \"Omologazione\", che descrive la situazione sociale politica italiana, mentre a gennaio 2015 viene pubblicato il singolo \"Legami al letto\". Tutte le canzoni incise dalla Orlando sono coadiuvate da video interamente ideati, girati e montati da lei. Nel 2014 e 2016 collabora inoltre col cantautore Fernando Alba nei singoli \"Favola\" e \"Prima di luned\u00ec\", colonna sonora dell'omonimo film. Il 6 novembre 2020, durante la sua partecipazione al \"Grande Fratello VIP\", pubblica il singolo \"Babilonia\".\nNel 1995 fa il suo debutto come attrice recitando nello spettacolo teatrale \"Isso, esso e 'a mala femmena\" con Vittorio Marsiglia; nello stesso anno, sempre in coppia con Marsiglia, recita nella commedia \"Ragioni\u00e8... voi dovete ragion\u00e0\".\nNegli anni successivi partecipa sporadicamente ad alcune produzioni televisive e cinematografiche: nel 2008 interpreta se stessa in un cameo in \"Don Matteo 6\", nel 2015 recita nel film indipendente \"Nuovo ordine mondiale\", diretto da Fabio e Marco Ferrara. A dicembre del 2019 recita una piccola parte all'interno di un episodio della soap opera di Rai 1 \"Il paradiso delle signore\".\nNel giugno del 2012 apre il suo blog, \"L'Orlando Curiosa\", nel quale tratta molteplici argomenti, dalla moda alla musica, dall'amore alla cucina. Da maggio del 2013 \"L'Orlando Curiosa\" approda inoltre in edicola sotto forma di rubrica all'interno del settimanale \"EvaTremila\". L'esperienza del blog si conclude nel giugno 2017.\nTra il 2020 e il 2021 prende parte come concorrente alla quinta edizione del reality show \"Grande Fratello VIP\" . Inquilina della Casa da quasi 6 mesi, viene eliminata nel corso della Finale del 1\u00ba marzo, classificandosi al terzo posto dietro Tommaso Zorzi e Pierpaolo Pretelli. Da maggio 2021 e fino alla fine del programma, \u00e8 una delle opinioniste ricorrenti de La Vita in diretta. Il 21 giugno dello stesso anno pubblica il singolo estivo \"Bandolero\", che in meno di un mese raggiunge 1.000.000 di visualizzazioni su Youtube.\nIl 23 luglio 2021 viene ufficializzata la sua partecipazione all'undicesima edizione di Tale e Quale Show, talent di Rai1 condotto da Carlo Conti, in partenza il 18 settembre. La showgirl aveva gi\u00e0 provato pi\u00f9 volte ad entrare nel cast negli anni precedenti, ma era stata sempre scartata.\nVita privata.\nNel 1997, dopo pi\u00f9 di quattro anni di fidanzamento, sposa l'attore Andrea Roncato, da cui divorzier\u00e0 dopo appena due anni. Dopo una relazione con l'attore Paolo Macedonio, conosciuto sul set de \"I fatti vostri\", dal 2008 \u00e8 legata al musicista Simone Gianlorenzi con cui si \u00e8 sposata il 1\u00ba luglio 2019."}
{"id": "1747989", "revid": "1566286", "url": "https://it.wikipedia.org/wiki?curid=1747989", "title": "Bach's Fight for Freedom", "text": "Bach's Fight for Freedom \u00e8 un cortometraggio del 1995 diretto da Stuart Gillard e basato sulla vita del compositore tedesco Johann Sebastian Bach."}
{"id": "1747990", "revid": "110157", "url": "https://it.wikipedia.org/wiki?curid=1747990", "title": "Chiesa di Santa Maria Egiziaca", "text": "La chiesa di Santa Maria Egiziaca \u00e8 una chiesa sconsacrata di Roma, nel rione Ripa, in piazza Bocca della Verit\u00e0.\nStoria.\nEssa venne costruita utilizzando le strutture del Tempio di Portuno, lungo le sponde del Tevere. Da un'epigrafe scoperta nel 1571 si ricava che l'antico tempio romano venne trasformato in chiesa sotto il pontificato di papa Giovanni VIII, nell'872 (o 873), e fu dedicato a Maria Vergine: la chiesa fu detta \"Sanctae Mariae in Secundicerio\", perch\u00e9 affidata alle cure di Stefano Stefaneschi, giudice e secundicerio, ossia il secondo pi\u00f9 importante personaggio della corte di Giovanni VIII. Nei documenti medievali la chiesa \u00e8 chiamata anche \"Sanctae Mariae de gradellis\": l'Armellini attribuisce questo nome ad un'altra chiesa posta nel circo Massimo, i cui gradoni di accesso sarebbero all'origine del nome; per l'Hulsen e altri autori questo appellativo \u00e8 da attribuire invece alla nostra chiesa, e le \"gradellae\" sarebbero, in questo caso, le gradinate di accesso al Tevere.\nIl nome di Santa Maria Egiziaca (santa egiziana del III secolo) occorre per la prima volta in un catalogo del 1492 e diventa comune nei cataloghi del XVI secolo.\nPapa Pio V, nel 1571, concesse la chiesa agli Armeni che avevano perso la loro chiesa a causa della costruzione del ghetto e che la tennero fino al 1921: era cos\u00ec la chiesa nazionale degli armeni. Clemente XI (1700-1721) fece restaurare ed abbellire la chiesa, come pure l'ospizio annesso, ove alloggiavano i pellegrini armeni che venivano a visitare i luoghi santi di Roma.\nNegli anni Venti del XX secolo la chiesa fu sconsacrata per il ripristino dell'antico tempio romano; buona parte degli arredi interni furono trasferiti dal 1924 nella chiesa di San Nicola da Tolentino, che divenne la nuova chiesa nazionale armena; l'annesso ospizio dei pellegrini Armeni fu demolito nel 1930.\nArte.\nLa chiesa conservava al suo interno una tela, posta all'altare maggiore, raffigurante \"santa Maria Egiziaca\", opera di Federico Zuccari; ed entrando in chiesa, sul lato sinistro, vi era un modello della cappella del santo Sepolcro di Gerusalemme. Bench\u00e9 sia stato ripristinato il tempio di Portuno, essa conserva ancora oggi pitture antiche altomedievali raffiguranti schiere di santi e storie della Vergine Maria, ed altri affreschi pi\u00f9 recenti con storie della santa egiziana."}
{"id": "1747994", "revid": "339392", "url": "https://it.wikipedia.org/wiki?curid=1747994", "title": "Bourbonnaiser vorstehhund", "text": ""}
{"id": "1747996", "revid": "339392", "url": "https://it.wikipedia.org/wiki?curid=1747996", "title": "Bourbonnais pointer", "text": ""}
{"id": "1747997", "revid": "339392", "url": "https://it.wikipedia.org/wiki?curid=1747997", "title": "Braco del Borbonesado", "text": ""}
{"id": "1748000", "revid": "339392", "url": "https://it.wikipedia.org/wiki?curid=1748000", "title": "Braque de Bourbon", "text": ""}
{"id": "1748001", "revid": "289247", "url": "https://it.wikipedia.org/wiki?curid=1748001", "title": "San Domenico abate", "text": ""}
{"id": "1748002", "revid": "339392", "url": "https://it.wikipedia.org/wiki?curid=1748002", "title": "Bourbonnais'nseisoja", "text": ""}
{"id": "1748003", "revid": "767487", "url": "https://it.wikipedia.org/wiki?curid=1748003", "title": "J.S. Bach Through Our Eyes", "text": "J.S. Bach Through Our Eyes \u00e8 un cortometraggio documentario del 2001 diretto da Jane Zipp e basato sulla vita del compositore tedesco Johann Sebastian Bach."}
{"id": "1748004", "revid": "89918", "url": "https://it.wikipedia.org/wiki?curid=1748004", "title": "Pedro S\u00e1nchez de la Hoz", "text": ""}
{"id": "1748005", "revid": "89918", "url": "https://it.wikipedia.org/wiki?curid=1748005", "title": "Pero S\u00e1nchez de la Hoz", "text": ""}
{"id": "1748008", "revid": "7", "url": "https://it.wikipedia.org/wiki?curid=1748008", "title": "Nicol\u00f2 Porpora", "text": ""}
{"id": "1748009", "revid": "7", "url": "https://it.wikipedia.org/wiki?curid=1748009", "title": "Niccol\u00f2 Porpora", "text": ""}
{"id": "1748010", "revid": "125124574", "url": "https://it.wikipedia.org/wiki?curid=1748010", "title": "Eleonora Abbagnato", "text": "Dal 2015 dirige il corpo di ballo del Teatro dell'Opera di Roma.\nBiografia.\nEsordisce in televisione a 11 anni, ballando in diretta in un programma presentato da Pippo Baudo. A 12 anni si trasferisce a Montecarlo, dove studia nella scuola di Marika Bezobrazova, e nello stesso anno vince il DanzaEuropa.\nA 13 anni \u00e8 in tourn\u00e9e fra Marsiglia e Parigi con \"La bella addormentata\" di Roland Petit (nel ruolo di Aurora da bambina). Quindi viene ammessa, dopo un'audizione privata, alla Scuola di danza dell'Op\u00e9ra di Parigi come borsista.\nNel 1996, appena maggiorenne, si diploma ed entra nel corpo di ballo dell'Op\u00e9ra, dove si svolge la sua carriera: \"Coryph\u00e9e\" nel '99, \"Sujet\" nel 2000, \"Premi\u00e8re Danseuse\" nel 2001 ed \"\u00c9toile\" dal 28 ma 2013.\nNel 2001 partecipa al video di musica dance \"Little Scare\" di Benjamin Diamond insieme al ballerino francese J\u00e9remie Belingard. Nel 2005 partecipa alla seconda parte dello spettacolo di Ficarra e Picone trasmesso da Canale 5 \"Ma chi ce lo doveva dire?\".\nNel 2007 esordisce come attrice nel film \"Il 7 e l'8\" di Ficarra e Picone. Sempre nello stesso anno partecipa anche come ballerina per una notte alla quarta puntata della quarta edizione del reality show \"Ballando con le stelle\", condotto da Milly Carlucci, su Rai Uno, ed \u00e8 protagonista di una puntata del programma \"Il testimone\" su MTV. Fa parte della Giuria di Qualit\u00e0 della categoria \"Campioni\" in occasione del Festival di Sanremo 2008.\nIl 18 febbraio del 2009 affianca Paolo Bonolis alla conduzione alla seconda serata del \"Festival di Sanremo\", con lei anche Luca Laurenti e il modello israeliano Nir Lavi. \u00c8 presente come ballerina nel videoclip di Vasco Rossi intitolato \"Ad ogni costo\" uscito il 30 ottobre dello stesso anno.\nA novembre 2009 viene pubblicato da Rizzoli il suo libro autobiografico \"Un angelo sulle punte\".\nA dicembre 2012 posa per il fotografo Massimo Gatti nel libro totalmente a lei dedicato di Skira editore. Il libro di Eleonora Abbagnato \u00e8 stato presentato dalla Galleria Robillant Voena l'11 dicembre 2012 ed \u00e8 arrivato anche a Los Angeles il 17 febbraio presso il Chinese Theatre di Hollywood.\nNel febbraio 2013 \u00e8 stata nuovamente membro della Giuria di Qualit\u00e0 del Festival di Sanremo.\nNel maggio 2013 \u00e8 caposquadra dei blu nel programma di \"Amici di Maria De Filippi\" in sostituzione di Miguel Bos\u00e9.\nDal maggio 2015 \u00e8 direttrice del corpo di ballo dell'Opera di Roma.\nVita privata.\nSuo padre Elio \u00e8 stato dirigente del Palermo negli anni ottanta, suo zio Pietro Lo Monaco \u00e8 un dirigente sportivo, mentre suo nonno materno \u00e8 stato un calciatore della Sampierdarenese.\nIl 13 giugno 2011 si \u00e8 sposata con il calciatore Federico Balzaretti nella Cappella Palatina del Palazzo dei Normanni di Palermo. Ha due figli, Julia e Gabriel."}
{"id": "1748024", "revid": "1272592", "url": "https://it.wikipedia.org/wiki?curid=1748024", "title": "Eyeshield 21", "text": " \u00e8 un manga \"spokon\" dedicato al football americano scritto da Riichir\u014d Inagaki e illustrato da Y\u016bsuke Murata. \u00c8 stato adattato in versione anime nel 2004 come film (proiettato al Jump Festa), e successivamente nel 2005 come serie televisiva, inoltre ha ispirato diversi videogiochi e un gioco di carte edito dalla Konami.\nIl manga \u00e8 pubblicato dalla rivista \"Weekly Sh\u014dnen Jump\" edita dalla Sh\u016beisha. I primi 25 volumi hanno venduto complessivamente pi\u00f9 di 16 milioni di copie in Giappone e il numero dei ragazzi che giocano a football americano \u00e8 quasi raddoppiato nei quattro anni successivi all'inizio della pubblicazione. Il primo volume dell'edizione italiana del manga \u00e8 stato pubblicato il 17 luglio 2008 dalla Planet Manga.\nL'anime, prodotto dalla NAS e animato da Artland, \u00e8 stato trasmesso per la prima volta in Giappone su TV Tokyo il 6 aprile 2005, \u00e8 andato in onda sul canale satellitare Animax fino al 19 marzo 2008, per un totale di 145 episodi. L'anime \u00e8 sponsorizzato dalla NFL Japan. Dal 17 dicembre 2007 la serie va in onda negli USA sulla TV on demand Toonami Jetstream in collaborazione con NFL Rush. Va in onda anche a Taiwan.\nTrama.\nLa trama di \"Eyeshield 21\" ruota attorno a un ragazzo umile e dal fisico minuto di nome che si iscrive alla scuola secondaria , frequentata dalla sua amica d'infanzia , pi\u00f9 grande di un anno. Le uniche caratteristiche fisiche degne di nota sono la velocit\u00e0 di corsa e l'abilit\u00e0 di schivare gli ostacoli, che catturano l'attenzione del capitano della squadra di football Americano della scuola che obbliga Sena ad unirsi al team dei Deimon Devil Bats nel ruolo di running back.\nPer proteggere la sua identit\u00e0 (sulla base del criterio che gli altri club sportivi della scuola potrebbero tentare di reclutare Sena una volta scoperte le sue doti atletiche) Sena \u00e8 obbligato ad assumere formalmente il ruolo di scout (amministratore) della squadra, e ad entrare in campo indossando un casco dotato di una visiera (eyeshield, in inglese) di colore verde per nascondere il volto e la sua identit\u00e0 sotto lo pseudonimo di \"Eyeshield 21.\" Una formazione improvvisata partecipa inizialmente al torneo di football di Primavera (che si svolge all'inizio dell'anno scolastico giapponese) sperando di vincere le partite grazie alla forza della loro nuova \"arma segreta\". Ma la squadra, molto debole, \u00e8 presto eliminata dagli Ojo White Knights, una squadra molto quotata. Molti pensano che il talento degli attuali White Knights sia inferiore rispetto a quello della precedente \"Generazione d'Oro\", ma i membri della squadra stanno tentando di dimostrare che posseggono tutte le qualit\u00e0 per surclassare i loro predecessori. \u00c8 durante questa partita che Sena incontra il ragazzo che riconoscer\u00e0 essere il suo rivale finale, Seijuro Shin, un linebacker di talento.\nDopo la sconfitta dei Deimon, il torneo di Primavera si rivela essere di secondaria importanza rispetto al torneo d'Autunno, dove le squadre lottano per conquistare la possibilit\u00e0 di giocare il \"Christmas Bowl\", la partita che assegna la vittoria nella lega di football delle scuole superiori. Hiruma, Kurita e Sena raggruppano e costruiscono lentamente una vera squadra raggruppando altri disadattati e studenti in cerca di stimoli, con l'obiettivo di diventare i campioni. La serie segue la costruzione e i miglioramenti dei Deimon Devil Bats e dei suoi componenti, oltre che le amichevoli e i tornei contro svariati avversari, il tutto fatto allo scopo di raggiungere il sogno di giocare nel Christmas Bowl.\nPersonaggi.\nDeimon Devil Bats.\n \u00e8 la squadra protagonista della serie. \u00c8 stata fondata da Hiruma, Kurita e Musashi durante il loro primo anno alla Deimon. Inizialmente composta solamente da loro tre, fu battuta subito dopo la sua creazione dagli Ojo White Knights, con un punteggio di 99-0. Conta in rosa pochi membri e non \u00e8 provvista di un kicker fino a quando Musashi non decide di tornare nella squadra. Capitano e quarterback del team \u00e8 Hiruma, solito reclutare i giocatori necessari dagli altri club, come quello di atletica, di calcio e presino di sumo. Principalmente offensiva, basa alcune delle sue strategie eccellenti sulla velocit\u00e0 del running back, ovvero Sena.\nOjo White Knights.\n \u00e8 una squadra totalmente basata sulla difesa e la pi\u00f9 forte squadra di Tokyo. Una delle sue caratteristiche \u00e8 di possedere due generazioni: quella attuale e quella passata, detta \"generazione d'oro\", l'unica che sia riuscita a tenere testa allo Shinryuji Naga. La squadra attuale pare stia intraprendendo la discesa, poich\u00e9 sono stati messi in difficolt\u00e0 dal Seibu durante il Torneo di Primavera. Il suo linebacker, Shin Seijuro, \u00e8 considerato il pi\u00f9 forte del Giappone.\nZokugaku Chameleons.\nZokugaku Chameleons \u00e8 la squadra della scuola pi\u00f9 pericolosa di tutta Tokyo, e i suoi membri sono tutti teppisti. Furono squalificati dal Torneo di primavera quando Habashira, capitano nonch\u00e9 linebacker della squadra, diede un pugno all'arbitro. Si sono chiamati Chamaleons in quanto sanno adattarsi al gioco della squadra avversaria, come il camaleonte si adatta all'ambiente circostante.\nSeibu Wild Gunmen.\nSeibo Wild Gunmen \u00e8 una squadra temibile, forse la pi\u00f9 temibile di Tokyo. Il loro gioco, la \"Shotgun Formation\", si basa su molti passaggi eseguita da vari ricevitori che corrono su una traccia stabilita. A questo team appartengono Kid, l'unico quarterback ad aver battuto Hiruma in una sfida di tattica, e Riku, l'amico d'infanzia di Sena, che l'ha sempre considerato un \"fratellone\".\nNASA Aliens (poi NASA Shuttles).\nNASA Aliens \u00e8 una squadra statunitense, presentata dal mensile \"Football Americano\", di un liceo di Houston, nel Texas. Tramite un sorteggio truccato, secondo il quale una delle squadre giapponesi si sarebbe scontrata con una americana, i NASA Aliens avrebbero dovuto scontrarsi con i Taiyo Sphinx. Ma, grazie a Hiruma, a sfidarli saranno i Deimon Devil Bats. Allenati da Leonard Apollo, ex-giocatore della NFL, la squadra ha una sola caratteristica: la forza pura. Ogni singolo giocatore possiede dei muscoli spaventosi. L'unica pecca dell'allenatore sembra essere il suo razzismo, a causa del quale, in un primo momento, a Panther non \u00e8 permesso giocare, nonostante la sua velocit\u00e0 sia una risorsa che la squadra dovrebbe sfruttare. Alla fine, Apollo lo promuove da raccattapalle, suo iniziale mestiere, a running back. Dopo aver perso una scommessa secondo la quale avrebbero dovuto battere il Deimon con almeno 10 punti di vantaggio, pena l'espatrio, la squadra cambia il nome in NASA Shuttles.\nAmino Cyborgs.\nAmino Cyborgs \u00e8 una squadra i cui membri provengono da un prestigioso liceo che sforna la futura \u00e9lite culturale giapponese. Le squadre di questo liceo hanno vita breve, poich\u00e9 procedono da un campionato all'altro con una tecnica molto particolare. Ogni anno si specializzano infatti in un solo sport. Grazie alla loro tecnologia di primo livello, i componenti di una squadra ottengono il corpo perfetto per quello sport. Vinto il campionato, la squadra viene sciolta e si forma quella seguente, adatta a vincere partite di uno sport totalmente diverso. Vengono sorteggiati contro i Deimon Devil Bats durante il torneo di Tokyo. Sempre grazie alla loro scienza, riescono a scoprire i punti deboli di Eyeshield 21. Ma, tornati dopo la Marcia Infernale, i Deimon sono una squadra tutta diversa, contro i quali gli Amino non sono preparati. Finiscono cos\u00ec per essere sconfitti.\nKyoshin Poseidon.\nKyoshin Poseidon \u00e8 una squadra con giocatori molto alti, pi\u00f9 di un metro e novanta, tranne il capitano e quarterback. La loro strategia si basa soprattutto su due tipi di difesa: l'onda alta e il suo potenziamento, la distruttiva \"Poseidon\".\nShinry\u016bji Naga.\nShinry\u016bji Naga \u00e8 la squadra pi\u00f9 forte del Kanto. Dall'istituzione del Torneo del Kanto non hanno mai perso una finale, riuscendo vincitori per ben nove volte. L'unica squadra che sia mai riuscita a metterli in difficolt\u00e0 \u00e8 stata l'Ojo della \"generazione d'oro\", ma visto il ritiro di molti di loro, i Naga sono tornati il team numero uno.\nBando Spiders.\nBando Spiders erano la squadra pi\u00f9 forte di Tokyo, fino a quando un liceo del Kansai non si prese tutti i suoi assi. Gli unici a rimanere furono i componenti del kicking team, Kotaro e Akaba. Akaba, pur essendo stato selezionato, non accett\u00f2 la proposta, decidendo di rimanere al Bando. Cos\u00ec facendo, fu costretto a non giocare per sei mesi, tornando sul campo appena in tempo per sfidare i Deimon Devil Bats che, dopo una partita molto movimentate, riusciranno a batterli. Sar\u00e0 questa la partita in cui Sena sveler\u00e0 la sua identit\u00e0, convinto che Akaba sia il vero Eyeshield 21, determinato a batterlo come Sena Kobayakawa. La sau \u00e8 una strategia che si basa sui calci.\nYuhi Guts.\nYuhi Guts \u00e8 la squadra del liceo Yuhi, dove il club di football non \u00e8 molto gettonato. I pochi membri in rosa sono quindi costretti, un po' come Hiruma, a reclutare giocatori dagli altri club. L'unica differenza con il metodo di reclutamento del quarterback del Deimon consiste nel fatto che non ricattano nessuno. Durante la partita con i Devil Bats, tutti i membri ufficiali restano in panchina fino all'inizio del secondo turno per volere del loro allenatore, sostituiti dai migliori giocatori degli altri club sportivi, lasciando cos\u00ec gioco facile agli avversari. Si pu\u00f2 dire che perderanno con onore.\nMisaki Wolves.\nMisaki Wolves \u00e8 una squadra dell'Hokkaido. Partecipa al Torneo del Kanto, ma viene subito eliminata dai Seibu Wild Gunmen.\nSado Strong Golems.\nSado Strong Golems \u00e8 la squadra campione di Shizuoka, \u00e8 completamente priva di tattiche o strategie. Si basa interamente sulla potenza della distruttiva forza fisica dei suoi giocatori, capaci di abbattere qualsiasi barriera. Purtroppo per loro, la difesa degli Ojo e le sue tecniche li sconfiggeranno facilmente, senza permettergli di realizzare nemmeno un touchdown.\nTakekura Construction Babies.\nTakekura Construction Babies \u00e8 la squadra della ditta di costruzioni del padre di Musashi. Domina il campionato della X-League. Se questa squadra vincer\u00e0 il suo campionato, potr\u00e0 sfidare al Rice Bowl i campioni pari et\u00e0 universitari.\nSaikyoudai University.\nSaikyoudai University \u00e8 il pari giapponese della prestigiosa Universit\u00e0 di Notre Dame americana. Ammette tra le sue fila non solo gli atleti pi\u00f9 capaci, ma per accedervi bisogna avere anche degli ottimi voti. Tra i personaggi, ne fanno parte Yoichi Hiruma, Takeru Yamato, Taka Honjo, Agon Kongo, Ikkyu Hosokawa, Mamoru Banba, Kazuki Juumonji e Hayato Akaba.\nPentagramma.\nPentagramma \u00e8 una squadra composta dalle cinque stelle della nazionale americana, nonch\u00e9 i candidati favoriti al titolo di MVP mondiale.\nDream Team.\nDream Team \u00e8 la nazionale giapponese. Una raccolta di All Star provenienti da ogni collegio dell'isola. Parteciperanno al torneo giovanile di football americano indetto da Mr. Don. Il presidente del football giovanile e Honjo decidono che saranno i quattro protagonisti del Christams Bowl a scegliere chi far\u00e0 parte della squadra. L'onore tocca quindi a Sena e Monta dei Devil Bats e a Takeru e Taka dei Teikoku Alexanders.\nTeikoku Alexanders.\nTeikoku Alexanders \u00e8 una squadra che non ha mai perso un'edizione del Christmas Bowl fin dalla sua istituzione nel 1980. I \"talent scout\" di questo liceo girano tutto il Giappone in cerca di assi e stelle nascenti, sottraendole agli altri licei. Ci sono ben sei quadre, e ogni nuova matricola comincia dalla sesta, per poi avanzare fino alla prima. La prima squadra \u00e8 la pi\u00f9 completa, sia per tecnica, che per forza, che per velocit\u00e0. Il running back della prima squadra, Takeru Yamato, \u00e8 il vero Eyeshield 21. Una particolarit\u00e0 di questo team di campioni \u00e8 che accoglie tra le proprie fila una ragazza, Karin Koizuni, quarterback della prima squadra.\nDifferenze tra l'anime e il manga.\nTra la versione cartacea e quella animata di Eyeshield 21 ci sono alcune differenze e modifiche. La prima pi\u00f9 visibile \u00e8 il disegno, nell'anime infatti risulta meno curato e particolareggiato, trascurati anche i volti dei personaggi che ne escono meno dettagliati, mentre nel manga c'\u00e8 una maggiore cura e attenzione, con un tratto pi\u00f9 deciso. Molti personaggi risultano quindi molto diversi tra le due versioni, nel manga infatti hanno lineamenti molto pi\u00f9 giovanili e spesso anche un taglio di capelli leggermente differente dall'anime. Alcuni esempi sono Mamori, che nel manga ha i capelli castani e nell'anime tendono quasi al rosa, Sakuraba, che nel manga ha un viso molto pi\u00f9 sottile e femminile (essendo appunto un idol), e Monta che nel manga ha, inizialmente, un viso molto pi\u00f9 allungato (e non tondo come nell'anime) e delle basette pi\u00f9 appariscenti.\nAltra differenza \u00e8 la presenza delle armi da fuoco che Hiruma sfoggia fin dai primi episodi, mentre nel manga la loro presenza \u00e8 molto limitata.\nMusashi nel manga fuma spesso mentre nell'anime non lo si vede mai con la sigaretta in bocca.\nLa divisa dei Deimon Devil Bats nell'anime \u00e8 solo rossa con dettagli bianchi, nel manga invece c'\u00e8 anche la seconda versione con i colori invertiti.\nSempre nel manga viene mostrata la partita prima del Christmas Bowl tra Ojo White Knights e Shinry\u016bji Naga durante il torneo di primavera (Spring Tournament), dove fanno la loro apparizione pi\u00f9 nel dettaglio personaggi come Agon e Ikkyu, nonch\u00e9 viene svelata l'esistenza della tecnica della Balista creata dall'Ojo, tutte cose che nell'anime vengono mostrate molto pi\u00f9 tardi, durante il torneo del Kanto.\nLa squadra dei NASA Aliens, essendo americana, non parla e capisce il giapponese, per questo Jeremy Watt, che \u00e8 un appassionato della cultura del Giappone e conosce la lingua, fa da intermediario tra i giocatori. Nell'anime invece parlano tutti giapponese senza problemi.\nLa partita contro i Dokubari Scorpions \u00e8 molto pi\u00f9 lunga e articolata nell'anime rispetto al manga, Sasuke Kanagushi, capitano degli Scorpions, cerca infatti di rapire Hiruma nell'anime prima della partita.\nL'ultima e maggiore differenza sta nel finale. L'anime infatti si conclude con la partita contro gli Ojo White Knights, tagliando cos\u00ec l'ultima parte del manga che al contrario prosegue fino al Christmas Bowl e ai mondiali. Questa differenza \u00e8 da imputare al fatto che l'anime \u00e8 finito in Giappone un anno prima della sua controparte cartacea."}
{"id": "1748029", "revid": "767487", "url": "https://it.wikipedia.org/wiki?curid=1748029", "title": "Il \u00e9tait une fois Jean-S\u00e9bastien Bach", "text": "Il \u00e9tait une fois Jean-S\u00e9bastien Bach \u00e8 un film del 2003 diretto da Jean-Louis Guillermou e basato sulla vita del compositore tedesco Johann Sebastian Bach."}
{"id": "1748035", "revid": "79968", "url": "https://it.wikipedia.org/wiki?curid=1748035", "title": "EyeShield 21", "text": ""}
{"id": "1748037", "revid": "124901135", "url": "https://it.wikipedia.org/wiki?curid=1748037", "title": "XIII emendamento della Costituzione degli Stati Uniti d'America", "text": "Il XIII emendamento della Costituzione degli Stati Uniti d'America abol\u00ec ufficialmente e continua a proibire la schiavit\u00f9, e, con eccezioni limitate a chi sia stato riconosciuto colpevole di alcuni reati, proibisce i lavori forzati. Prima della sua ratifica, la schiavit\u00f9 era rimasta legale solo in Delaware, Kentucky, Missouri e Maryland; in tutto il resto degli Stati Uniti d'America gli schiavi erano stati liberati grazie all'azione dei governi statali o dal Proclama di emancipazione.\nAbraham Lincoln, estensore del proclama, e altri politici statunitensi erano tuttavia preoccupati che il proclama sarebbe stato visto come una misura temporanea dovuta alla guerra, e quindi, oltre a liberare gli schiavi negli stati in cui la schiavit\u00f9 era ancora legale, essi sostennero l'emendamento in modo da assicurare l'abolizione permanente della schiavit\u00f9.\nL'emendamento fu proposto dai rappresentanti James Mitchell Ashley (repubblicano, Ohio) e James Falconer Wilson (repubblicano, Iowa) e dal senatore John B. Henderson (democratico, Missouri). Dopo la sua approvazione nel 1865 vennero proposti e approvati altri due emendamenti, che insieme al XIII sono noti come emendamenti della Ricostruzione: il XIV per proteggere i diritti civili degli ex schiavi e il XV che garant\u00ec il diritto di voto anche ai nuovi cittadini.\nStoria del processo di approvazione.\nI primi dodici emendamenti furono adottati entro i primi 15 anni dall'approvazione della Costituzione. I primi 10, noti sotto il nome di Dichiarazione dei Diritti, o \"Bill of Rights\" in inglese, furono approvati nel 1791, l'XI emendamento nel 1795 e il XII nel 1804. Quando fu proposto il XIII, quindi, non erano pi\u00f9 stati approvati emendamenti da circa sessant'anni.\nIl XIII emendamento segn\u00f2 una svolta radicale nelle idee politiche: durante le crisi della secessione, prima dello scoppio della Guerra di Secessione, la maggioranza delle leggi approvate dal Congresso aveva, infatti, protetto la schiavit\u00f9, sebbene vi fossero state anche alcune proposte per abolirla. Fra queste ultime si ricorda quella di John Quincy Adams, allora deputato alla Camera dei Rappresentanti, che l'avanz\u00f2 nel 1839. Il 14 dicembre 1863, James Mitchell Ashley (repubblicano, Ohio) present\u00f2 una proposta a sostegno di un emendamento che abolisse la schiavit\u00f9 in tutti gli Stati Uniti; a questa fece immediatamente seguito una proposta simile fatta dal rappresentante James Falconer Wilson, (repubblicano, Iowa).\nIl Congresso e l'opinione pubblica avevano iniziato a prendere coscienza del problema e, per questo, immediatamente dopo le precedenti furono avanzate una serie di proposte legislative. Il senatore John Brooks Henderson del Missouri propose una risoluzione congiunta per un emendamento costituzionale volto ad abolire la schiavit\u00f9 l'11 gennaio, 1864. L'abolizione della schiavit\u00f9 era, storicamente, un tema associato ai repubblicani, tuttavia Henderson era democratico. La commissione del senato per gli affari giudiziari, presieduta da Lyman Trumbull (repubblicano, Illinois), fu coinvolta nel processo per proporre una versione unificata delle differenti proposte. Un altro repubblicano, il senatore Charles Sumner (Repubblicano radicale, Massachusetts), propose un emendamento per abolire la schiavit\u00f9 e per garantire l'uguaglianza l'8 febbraio dello stesso anno.\nMentre il numero delle proposte e l'estensione della loro portata continuava a crescere, la commissione sottopose al Senato un emendamento che riuniva le proposte di Ashley, Wilson e Henderson.\nIl Senato approv\u00f2 l'emendamento l'8 aprile 1864, con 38 voti a favore e 6 contrari. Dato che l'emendamento fu proposto prima che gli stati sudisti fossero stati pienamente reintegrati nell'unione dopo la Guerra di Secessione, si prevedeva una sua rapida approvazione da parte del Congresso. Tuttavia, mentre al Senato l'approvazione fu immediata, la Camera dei Rappresentanti inizialmente lo respinse. Fu solo dopo che James Mitchell Ashley lo ebbe riproposto, che lo stesso presidente Lincoln prese l'iniziativa per assicurarne il passaggio alla Camera, assicurandosi che l'approvazione dell'emendamento fosse aggiunta al programma elettorale repubblicano per le successive elezioni presidenziali. I suoi sforzi vennero ricompensati quando la Camera approv\u00f2 la proposta nel gennaio 1865 con 119 voti a favore, 56 contrari ed 8 astenuti, quindi con appena 2 voti di scarto sul minimo di 2/3 di voti favorevoli necessari per emendare la Costituzione. A proposito del convinto sostegno della presidenza all'emendamento si pu\u00f2 notare, osservando il testo originale dell'emendamento, che questo, contrariamente alla prassi, reca anche la firma del presidente, sotto quelle dei presidenti di Camera e Senato. La proposta fu quindi inviata agli stati per la ratifica e, una volta completato il processo, il Segretario di Stato William H. Seward formalizz\u00f2 l'avvenuta ratifica il 18 dicembre 1865.\nIl tredicesimo emendamento complet\u00f2 la legislazione per l'abolizione della schiavit\u00f9, che era cominciata con il Proclama di Emancipazione, firmato nel 1863. Approssimativamente su tutto il territorio statunitense rimanevano, all'epoca dell'entrata in vigore del nuovo testo, circa 40\u00a0000 schiavi, tutti concentrati in Kentucky, che furono quindi liberati.\nProcesso di ratifica.\nIl tredicesimo emendamento fu inviato per la ratifica ai 36 stati allora esistenti dal 38\u00ba Congresso degli Stati Uniti il 31 gennaio 1865, ed entr\u00f2 in vigore il 6 dicembre 1865, dopo la ratifica di 27 stati. L'entrata in vigore fu dichiarata il 18 dicembre, 1865. La sua pi\u00f9 recente ratifica, tuttavia, avvenne nel 1995 in Mississippi, che \u00e8 stato l'ultimo dei 36 stati che esistevano all'epoca della proposta a ratificarlo. Gli stati che hanno ratificato l'emendamento sono stati:\nInterpretazione e limiti.\nLa Corte Suprema degli Stati Uniti ha deciso che questo emendamento non proibisce la coercizione ma che proibisce invece l'impiego coatto come forma di rimedio giudiziario nel caso di violazione di contratti per prestazioni personali (come i contratti d'impiego).\nViolazioni di questa disposizione furono represse ancora nel 1947.\nPrima del 1988, ridurre una persona in uno stato di servit\u00f9 involontaria tramite mezzi coercitivi psicologici era una pratica che si considerava vietata dall'emendamento; tuttavia la Corte Suprema dichiar\u00f2 che imporre la sottomissione attraverso mezzi psicologicamente coercitivi non era una pratica considerabile come bandita dalla costituzione; questo nonostante le pressioni psicologiche fossero state il mezzo primario per forzare alla servit\u00f9 involontaria nel caso di Elizabeth Ingalls nel 1947. Nel 1988, U.S. v. Kozminski, tuttavia queste furono circostanziate solo a significare coercizioni fische. Tuttavia la corte mantenne ferme alcune eccezioni.\nLa sentenza della Corte Suprema del 1988 circoscrisse la servit\u00f9 involontaria ai casi in cui il padrone assoggetta lo schiavo con:\nLe leggi federali anti schiavit\u00f9 furono aggiornate con il Trafficking Victims Protection Act del 2000 che ampli\u00f2 la definizione di schiavit\u00f9 per estenderla ai casi in cui le vittime erano state ridotte alla servit\u00f9 tramite coercizione psicologica, oltre che fisica.\nAttualmente si ritiene che le vittime della tratta di esseri umani e delle altre condizioni di lavoro forzato siano comunemente minacciate di azioni legali nei loro confronti: ad esempio \u00e8 noto che gli immigrati irregolari vengono minacciati di essere denunciati. Per queste persone la prospettiva di essere obbligati a lasciare gli Stati Uniti, nonostante la situazione degradante in cui sono costrette a vivere, alle volte serve da deterrente che permette ad una situazione di sfruttamento di continuare indisturbata. Le vittime dei lavori forzati sono protette del titolo 18 del codice penale federale\nEmendamenti proposti precedentemente.\nPrima dell'adozione di questo emendamento, per due volte, il Congresso invi\u00f2 agli stati due emendamenti che sarebbero potuti diventare, se adottati, il tredicesimo."}
{"id": "1748038", "revid": "767487", "url": "https://it.wikipedia.org/wiki?curid=1748038", "title": "Mein Name ist Bach", "text": "Mein Name ist Bach \u00e8 un film del 2003 diretto da Dominique de Rivaz e basato sulla vita del compositore tedesco Johann Sebastian Bach."}
{"id": "1748042", "revid": "164844", "url": "https://it.wikipedia.org/wiki?curid=1748042", "title": "Costituzione degli Stati Uniti/XIII emendamento", "text": ""}
{"id": "1748047", "revid": "287204", "url": "https://it.wikipedia.org/wiki?curid=1748047", "title": "Trattato di Bucarest", "text": ""}
{"id": "1748049", "revid": "767487", "url": "https://it.wikipedia.org/wiki?curid=1748049", "title": "Die Stille vor Bach", "text": "Die Stille vor Bach (traduzione letterale: \"Il silenzio prima di Bach\") \u00e8 un film del 2007 diretto da Pere Portabella e basato sulla vita del compositore tedesco Johann Sebastian Bach."}
{"id": "1748050", "revid": "15756", "url": "https://it.wikipedia.org/wiki?curid=1748050", "title": "Attilio Nani", "text": "Biografia.\nFiglio di Abramo e Margherita Legrenzi, dal padre artigiano discendente da una famiglia di cesellatori, che gestivano una bottega in Clusone nelle vicinanze della chiesa di sant'Anna, apprese il mestiere di cesellatore e doratore. Frequent\u00f2 negli anni dal 1915-1918 l'Accademia Tadini di Lovere, e poi all'Accademia Carrara allievo di Ponziano Loverini, ma a causa di un infortunio del padre lasci\u00f2 la scuola per aiutare nella bottega di famiglia, trasferendola poi a Bergamo in via Torretta.\nContinuando il lavoro paterno cominci\u00f2 a comporre motivi decorativi su piatti e vasi presentati alle mostre di arte decorativa Biennali di Monza del 1923 e nel 1925, e poi alle Triennali di Milano del 1930, del'33 e del'36. Ai concorsi di sbalzo e cesello di Brera ottenne due premi durante il periodo dal 1930 al 1940.\nOltre all'attivit\u00e0 dello sbalzo, dai piatti ai vasi, dai ritratti a tutto tondo, figurette, bassorilievi, composizioni, maschere e opere d'arte sacra come ostentori, calici e croci, si dedic\u00f2 alla scultura eseguendo parecchie opere sia in terracotta che in bronzo e cera.\nPartecip\u00f2 alla seconda e terza Quadriennale romana del 1935 e del '39, alla ventesima Biennale di Venezia del 1951.\n&lt;br&gt;Si trasfer\u00ec a Bergamo nel 1927 ove mor\u00ec il 13 ottobre 1959.\nNel 1981, la vedova Teresa Guerinoni, don\u00f2 alla Biblioteca civica Angelo Mai il fondo che venne successivamente incrementato dai figli nel 1997. I disegni che compongono il fondo sono suddivisi tra autoritratti, incisioni e soggetti vari .&lt;br&gt; Nel 2012 e 2014, grazie alla borsa di studio Luigi e Sandro Angelini, venne stilato il catalogo completo del fondo a opera di Valentina Raimondo.\nClaudio Nani.\nIl figlio Claudio, nato a Bergamo il 20 luglio 1928, prosegu\u00ec l'attivit\u00e0 paterna insieme ai fratelli Cesare e Beppe, salvo poi proseguire autonomamente. Studi\u00f2 presso l'Accademia Carrara sotto la guida di Achille Funi, e nel 1952 ottenne il diploma presso l'Accademia di Brera. Numerose sono le sue opere, molte realizzate su commissione. Tra i suoi lavori il simulacro della beata Pierina Morosini del santuario di Albino, il portale delle chiese: chiesa di San Martino di Torre Boldone, del santuario del Todocco, della chiesa di Paradiso di Clusone, e della chiesa dei santi Gervaso e Protasio a Vercurago.\nCesare Nani.\nAnche il figlio Cesare, nato a Bergamo nel 1930, esercit\u00f2 la professione di cesellatore e sbalzatore presso la bottega di famiglia. Contribu\u00ec anch'esso alla realizzazione della tiara di Papa Roncalli nel 1958 e si occup\u00f2 del suo restauro all'inizio del nuovo millennio, prima che venisse esposta presso il Duomo di Bergamo all'interno della cappella di San Vincenzo e San Giovanni XXIII. Attualmente il figlio di Cesare, Attilio, continua la storica attivit\u00e0 di famiglia in via Crescenzi.\nGiuseppe Nani.\nIl figlio Giuseppe (detto Beppe), nato a Bergamo il 2 agosto 1933, esercit\u00f2 la professione di cesellatore e sbalzatore inizialmente presso la bottega di famiglia e successivamente presso un proprio studio-laboratorio nell'antica Bergamo alta. Contribu\u00ec anch'esso alla realizzazione della tiara di Papa Roncalli nel 1958.\nMostre ed esposizioni.\nAlcune opere di Attilio Nani sono esposte presso il Museo Arte Tempo di Clusone, citt\u00e0 natale dell'artista. La maggior parte delle opere su carta dell'artista sono conservate all'interno del \"Fondo Attilio Nani\" della Biblioteca civica Angelo Mai di Bergamo.\nDal 1 aprile al 7 maggio 2017 la Galleria d'arte moderna e contemporanea di Bergamo ha realizzato una mostra dedicata all'artista, curata da M. Cristina Rodeschini e Valentina Raimondo e allestita presso l'edificio dell'ex Ateneo di scienze lettere ed arti di Bergamo."}
{"id": "1748056", "revid": "1573940", "url": "https://it.wikipedia.org/wiki?curid=1748056", "title": "Mantella", "text": "Mantella \u00e8 un genere di rane della famiglia Mantellidae, endemico del Madagascar.\nTassonomia.\nComprende le seguenti specie:"}
{"id": "1748059", "revid": "767487", "url": "https://it.wikipedia.org/wiki?curid=1748059", "title": "Senza gloria", "text": "Senza gloria (\"Friedemann Bach\") \u00e8 un film del 1941 diretto da Traugott M\u00fcller e Gustaf Gr\u00fcndgens e basato sulla vita del compositore tedesco Wilhelm Friedemann Bach.\nProduzione.\nIl film fu prodotto dalla Terra-Filmkunst.\nDistribuzione.\nDistribuito dalla Terra-Filmverleih, il film usc\u00ec nelle sale tedesche il 25 giugno 1941. Nello stesso anno, fu distribuito anche in Svezia (24 ottobre, con il titolo \"Musikens vagabond\") e Ungheria (27 novembre, come \"F\u00f6ld\u00f6nt\u00fali muzsika\". Il 25 febbraio 1942, usc\u00ec in Danimarca come \"Den store Mands S\u00f8n\" e, il 12 aprile, in Finlandia. In Italia, distribuito dall'Europa con il visto di censura 31611 del marzo/aprile 1942, prese il titolo \"Senza gloria\". Nel 1950, ne venne fatta una riedizione distribuita nella Germania Ovest dalla Jugendfilm-Verleih. Nel 1953, la Casino Film Exchange distribu\u00ec il film negli Stati Uniti in versione originale senza sottotitoli.\nL'UFA Video pubblic\u00f2 nel 2005 il film in DVD."}
{"id": "1748061", "revid": "184755", "url": "https://it.wikipedia.org/wiki?curid=1748061", "title": "Konstantin von Tischendorf", "text": "Biografia.\nTischendorf era figlio di un medico, proveniente da una famiglia di fabbricanti di carta; la sua prima formazione scolastica si svolse a Lengenfeld. Dal 1829 frequent\u00f2 il ginnasio a Plauen. Pi\u00f9 tardi all'Universit\u00e0 di Lipsia studi\u00f2 teologia e filologia classica. Complet\u00f2 questi studi nel 1838 con la \"Promotion\" e consegu\u00ec, due anni pi\u00f9 tardi, sempre a Leipzig, la \"Habilitation\".\nNegli anni successivi non fu subito attivo come docente, ma si dedic\u00f2 a diversi viaggi di studio in Francia, Inghilterra, Italia e nel Vicino Oriente. Torn\u00f2 quindi nel 1845 a Leipzig per mettere a frutto i risultati delle sue ricerche. Alla fine del 1845 Tischendorf divenne professore straordinario, per ottenere infine nel 1851 il ruolo di professore onorario. Otto anni pi\u00f9 tardi gli fu affidata la cattedra in teologia e paleografia biblica.\nSi dedic\u00f2 alla ricerca testuale sul Nuovo Testamento al fine di costituire un testo scientificamente certo e divenne uno dei pi\u00f9 importanti studiosi in questo ambito di ricerca. Tra le altre cose decifr\u00f2 il codice di Efrem Siro, scopr\u00ec il Codex Sinaiticus e approfond\u00ec la conoscenza della Bibbia dei Settanta.\nFu assunto nell'aristocrazia ereditaria russa dopo il 1862 (poco dopo il suo cinquantaquattresimo compleanno) in riconoscimento dei risultati scientifici da lui conseguiti.\nIl 5 maggio 1873 Tischendorf fu colto da un colpo apoplettico, da cui non si riebbe mai. Mor\u00ec a Lipsia il 7 dicembre 1874.\nOpere.\nSecondo Bruce Metzger, uno dei pi\u00f9 importanti filologi neotestamentari odierni, Tischendorf scopr\u00ec pi\u00f9 manoscritti, cur\u00f2 e pubblic\u00f2 pi\u00f9 edizioni critiche del Nuovo Testamento di qualunque altro studioso. La sua opera comprende oltre 150 tra libri e articoli.\nUna delle sue opere principali \u00e8 l'edizione critica del Nuovo Testamento, pubblicata in due volumi tra il 1869 e il 1872 (\"Editio octava critica maior\"), corredata da un apparato critico con le varianti testuali che egli e i suoi predecessori avevano raccolto nei manoscritti e nei Padri della Chiesa.\nIl Codex Sinaiticus.\nPer gran parte della sua vita Tischendorf si dedic\u00f2 alla ricerca di antichi manoscritti biblici.\nLa sua pi\u00f9 grande scoperta fu effettuata nel Monastero di Santa Caterina sul monte Sinai, dove soggiorn\u00f2 per ricerche nel maggio 1844 e poi nuovamente nel 1853 e nel 1859.\nNel 1862 Tischendorf pubblic\u00f2 il testo del Codex Sinaiticus per il millesimo anniversario della monarchia russa, con una edizione in facsimile in quattro volumi, e infine un'edizione critica mediante la quale tutti i teologi potessero avere accesso a questo antichissimo manoscritto biblico per studiarne autonomamente le lezioni."}
{"id": "1748062", "revid": "1543377", "url": "https://it.wikipedia.org/wiki?curid=1748062", "title": "Sierra de los Tuxtlas", "text": "La Sierra de los Tuxtlas (\u00abMonti Tuxtla\u00bb) \u00e8 una catena montuosa vulcanica isolata e relativamente piccola situata presso la costa messicana che si affaccia sul golfo del Messico. La parola nahuatl \"Tuxtla\" deriva dall'azteco \"Tochtlan\", che significa \u00abluogo dei conigli\u00bb. Proprio un coniglio campeggia al centro dello stemma di San Andr\u00e9s Tuxtla.\nGeografia.\nLa catena montuosa si estende nello stato messicano di Veracruz, lungo la costa del golfo del Messico, a circa 18\u00b0 di latitudine nord. I vulcani \"Santa Marta\" e \"San Mart\u00edn Tuxtla\" superano entrambi i 1700 m di altitudine. Quest'ultimo \u00e8 un vulcano a scudo la cui cima misura un chilometro di diametro, ed \u00e8 l'unico vulcano della catena montuosa di cui sono state registrate eruzioni in epoche recenti (nel 1664 e nel 1793). Tra i vulcani pi\u00f9 piccoli della Sierra de los Tuxtlas vi sono il \"San Martin Pajapan\" (1160 m) e il \"Cerro El Vig\u00eda\" (1074 m). Sparsi un po' su tutta la catena montuosa si trovano anche numerosi piccoli coni di cenere. I vulcani della Sierra de los Tuxtlas si trovano a ben 250\u00a0km di distanza dalla Fascia Vulcanica Trasversale e a circa 330\u00a0km dall'Arco Vulcanico dell'America Centrale.\nEcoregione.\nLa Sierra de los Tuxtlas \u00e8 riconosciuta come ecoregione terrestre secondo la definizione del WWF dell'ecozona neotropicale (codice ecoregione: NT0161). Appartiene al bioma delle foreste pluviali di latifoglie tropicali e subtropicali dell'ecozona neotropicale. L'ecoregione, che ricopre un'area di circa 3900\u00a0km\u00b2, comprende una delle porzioni intatte di foresta umida pi\u00f9 grandi del Messico. Qui gli scienziati hanno registrato 943 specie di piante, 80 felci, 1272 insetti, 122 rettili e anfibi, 561 uccelli e 128 mammiferi. Molte specie di piante e di animali sono endemiche del Messico o addirittura di questa ecoregione. La maggior parte delle specie di rettili e di anfibi vivono unicamente in piccole aree isolate di foresta montana. La regione vanta la pi\u00f9 alta diversit\u00e0 di uccelli del Messico in termini di superficie comparabile. Essa costituisce inoltre un rifugio per molte specie rare e minacciate di estinzione che sono scomparse da altre aree del Messico, tra cui 19 mammiferi in pericolo. L'ecoregione \u00e8 costituita da sette vulcani e da un'intera variet\u00e0 di laghi, lagune e aree paludose. \u00c8 la seconda area pi\u00f9 umida del Messico: ogni anno, specialmente d'estate, riceve 4700\u00a0mm di pioggia.\nFlora.\nLa parte pi\u00f9 elevata dei vulcani Santa Marta e San Mart\u00edn Tuxtla \u00e8 ricoperta da una fitta foresta umida neotropicale, mentre le parti inferiori sono ricoperte da pascoli stentati. Nelle foreste crescono palme, felci, orchidee, bromelie e una straordinaria variet\u00e0 di funghi.\nFauna.\nDal magnifico giaguaro (\"Panthera onca\") che nella giungla tende agguati ai pecari labiati (\"Tayassu pecari\") e ai tapiri, al pipistrello fantasma settentrionale (\"Diclidurus albus\") che solca il cielo notturno in cerca di insetti, questa ecoregione pullula di vita. Oltre al giaguaro, qui sono presenti altre specie in pericolo di estinzione come l'ocelot (\"Leopardus pardalis\"), il taira (\"Eira barbara\"), lo yaguarondi (\"Herpailurus yagouaroundi\") e il tapiro di Baird (\"Tapirus bairdii\"). Tra le specie endemiche figurano la tortora quaglia di Tuxtla (\"Zentrygon carrikeri\"), lo sciabolatore codalunga (\"Campylopterus excellens\") e lo scricciolo di Nava (\"Hylorchilus navai\"). L'eufonia dorsoliva (\"Euphonia gouldi\") costruisce nidi pendenti sugli alberi. In queste foreste svernano inoltre molti passeriformi migratori.\nPopolazione.\nDalla Sierra de los Tuxtlas gli Olmechi estraevano quelle pietre di basalto sferiche da cui sono state ricavate le teste colossali di La Venta, San Lorenzo Tenochtitl\u00e1n e Tres Zapotes. Mentre gli altri due centri olmechi erano gi\u00e0 scomparsi da secoli, Tres Zapotes venne abitato ininterrottamente fino al 1000 d.C. circa. Verso la met\u00e0 del XV secolo la regione entr\u00f2 a far parte della zona di influenza degli Aztechi; intorno al 1520-25 vi giunsero i conquistadores spagnoli, che fondarono citt\u00e0 come Santiago Tuxtla e San Andr\u00e9s Tuxtla, che appartenevano al dominio personale di Hern\u00e1n Cort\u00e9s, proclamatosi \"Marqu\u00e9s del Valle de Oaxaca\".\nConservazione.\nNonostante quella di los Tuxtlas sia una delle foreste umide pi\u00f9 studiate e meglio conosciute del Messico, nel corso degli ultimi 30 anni la sua superficie \u00e8 diminuita di quasi il 90% a causa della deforestazione. Se l'attuale tasso di deforestazione annuo del 4,3% continuer\u00e0, entro pochi anni rimarr\u00e0 solamente una superficie pari al 9% di quella originaria, e si teme che possa scomparire pi\u00f9 della met\u00e0 delle specie che abitano questa regione. Sfortunatamente, le foreste sono state distrutte ad un ritmo allarmante per fare spazio a terreni agricoli e strade, e le comunit\u00e0 locali continuano a estrarre pappagalli, uova di colibr\u00ec e altri animali selvatici dalle foreste. Tre specie di uccelli - l'avvoltoio re (\"Sarcoramphus papa\"), l'arpia (\"Harpia harpyja\") e l'ara scarlatta (\"Ara macao\") - sono gi\u00e0 scomparse da los Tuxtlas. Parte dell'ecoregione ricade entro i confini della riserva della biosfera di los Tuxtlas."}
{"id": "1748064", "revid": "76963", "url": "https://it.wikipedia.org/wiki?curid=1748064", "title": "Stephen Duffy", "text": "Duran Duran e primi lavori.\n\u00c8 stato il cantante e bassista dei Duran Duran. Ha continuato a registrare come solista sotto diversi nomi.\nMentre frequentava la Scuola di Fondazione Studi &amp; Experimental Workshop presso il politecnico di Birmingham (oggi Birmingham City University) Duffy ha incontrato John Taylor. Insieme hanno formato il gruppo dei Duran Duran con l'amico d'infanzia di Taylor, Nick Rhodes. Inizialmente John Taylor \u00e8 stato il chitarrista, Nick Rhodes il tastierista e Duffy cantante, paroliere e bassista. Nel 1979 ha lasciato sia la scuola che la band, successivamente i Duran Duran firmarono il primo contratto con la EMI nel 1980.\nSubito dopo si \u00e8 unito alla band \"rivale\" dei Duran Duran nota come Subterranean Hawks, e ha fatto le sue prime registrazioni rilasciate nel 1981.\nTin Tin.\nNel 1982, ha creato la band \"Tin Tin\" con John Mulligan e Dik Davis, Andy Stoker Growcott e Bob Lamb, produttore degli UB40. Il gruppo ha firmato con la WEA Records, e ha pubblicato nel 1982 il singolo, \"Kiss Me\", ma non ha avuto successo. Nel 1983, Tin Tin ha firmato con la statunitense Sire Records, per cui il singolo, \"Kiss Me\" \u00e8 entrata nelle classifiche dance music. Un altro singolo, \"Hold It\", \u00e8 stato pubblicato nel 1983, e ha raggiunto nel Regno Unito la 55\u00aa posizione.\nDopo un periodo di lavoro negli Stati Uniti, Duffy \u00e8 tornato in Inghilterra per firmare un contratto come solista con la Virgin cambiando nome in Stephen Tin Tin Duffy, ha registrato una nuova versione di \"Kiss Me\", pubblicata nel 1984, questa volta solo nella zona delle West Midlands, raggiungendo la 88\u00aa la posizione nel mese di settembre 1984. Alla fine del 1984, Duffy ha registrato una terza versione di \"Kiss Me\", prodotta da J.J Jeczalik e Nicholas Froome, pubblicata nel febbraio 1985. Ha debuttato al 22\u00aa posizione, raggiungendo la 4\u00aa la posizione nella UK Singles Chart vendendo copie in tre settimane. In seguito ha registrato il singolo \"Icing on the cake\" raggiungendo la 14\u00aa posizione nel giugno 1985. Il suo primo album completo, \"The ups and downs\", ha raggiunto la 35\u00aa posizione nel Regno Unito.\nUn nuovo singolo, \"Unkiss that kiss\", venne pubblicato nel settembre 1985, raggiungendo, nel Regno Unito, la 77\u00aa posizione. Il singolo \u00e8 stato il primo brano ad essere estratto dall'album, \"Because We Love You,\" uscito nei primi mesi del 1986. Ulteriori singoli estratti dall'album sono stati i brani, \"I love you,\" entrato all'86\u00aa posizione e, \"Something special\", in collaborazione con Sandii, ma questo singolo, e l'album stesso, non \u00e8 riuscito a entrare in classifica.\nDr. Calculus.\nL'artista ha anche registrato nel 1986 una non-stop di quaranta minuti nel 1986 denominata, \"Designer Beatnik\" con Roger Freeman, rilasciato sotto il nome di \"Dr. Calculus\". La foto di copertina mostra lo \"Spirit of Ecstasy\" e dall'album sono stati estratti due singoli, \"Programme 7\" e \"Perfume of Spain\".\nThe Lilac Time.\nNel 1986 il cantante ha iniziato a scrivere e registrare la musica il cui risultato sarebbe diventato il primo album di \"The Lilac Time\" pubblicato dalla \"Swordfish Records\". L'album, intitolato, \"The Lilac Time\" \u00e8 uscito nel novembre 1987, successivamente ristampato in forma remixata in data 8 febbraio 1988.\nLa band ha avuto diversi cambi di formazione con i fratelli Duffy come artisti principali. Inizialmente la band era composta da Stephen Duffy, suo fratello maggiore Nick Duffy e l'amico Michael Weston con i quali ha registrato il loro primo album. Nel 1989 pubblicarono l'album, \"Paradise Circus\" e, nel 1990, \"Love for all\". Nel 1991 la band si scioglie e Duffy prosegu\u00ec la carriera da solista.\nCarriera solista.\nNel 1993 pubblica l'album \"Music in Color\" , con l'etichetta Parlophone, insieme a Nigel Kennedy. I due singoli estratti furono, \"Natalie\" e \"Holte End Hotel\". Nel mese di agosto del 1995 fu rilasciato un album chiamato semplicemente, \"Duffy\". I singoli, \"London Girls\" e \"Sugar High\" sono entrate nella top 10 del Regno Unito. La canzone, Starfit, venne pubblicata come singolo negli Stati Uniti. L'album \u00e8 stato ristampato nel 2000 dalla BMG Fun House.\nL'artista ha partecipato a un supergruppo temporaneo chiamato, \"Me Me Me\", composto da Duffy, Alex James dei Blur, Justin Welch degli Elastica e Charlie Bloor. Il singolo, \"Hanging Around\" \u00e8 stato pubblicato il 5 agosto 1996, e ha raggiunto, nel Regno Unito, la 19\u00aa posizione.\n\"I love my friends\" \u00e8 stato pubblicato nel 1998 dalla Cooking Vinyl Records, che ha anche rilasciato i singoli \"17\" e \"You Are\". Inoltre nel 1999 la Virgin ha pubblicato una compilation chiamata, \"Tin Tin\".\nThe Devils.\nNel 1999 Duffy ha trovato nella sua soffitta una registrazione live su nastro del periodo 1979 quando era membro dei Duran Duran. Poco dopo, in una sfilata di moda, ha avuto un incontro casuale con Nick Rhodes. I due ne hanno parlato e insieme hanno deciso di collaborare, cos\u00ec hanno ri-registrato quella musica del nastro non modificando nessuna brano e usando strumenti analogici vintage del tempo. Il risultato \u00e8 stato l'album \"Dark Circles\" rilasciato sotto il nome di \"The Devils\".\nLa band ha suonato dal vivo solo due volte, a Londra, il 19 novembre 2002, e a Colonia, il 17 febbraio 2003, subito dopo i due membri sono tornati alle loro rispettive carriere.\nNei primi di giugno del 2008, Rhodes e Duffy sono stati intervistati dal giornalista musicale Pete Paphides per la BBC Radio 4, rivivendo tutta l'esperienza dei \"Dark Circles\". Duffy ha anche dichiarato pubblicamente, attraverso il suo sito web, che potrebbe essere rilasciato in seguito un DVD dei \"The Devils.\"\nI \"The Devils\" sono stati una band inglese di pop elettronico inglese, formata da Nick Rhodes e Stephen Duffy. Questa \u00e8 la prima incarnazione dei Duran Duran del 1978, che comprendeva oltre a Stephen e Nick Rhodes anche John Taylor e Simon Colley. Con questa formazione la band dei Duran Duran ha cantato dal vivo per quasi un anno, prima dell'abbandono di Duffy e Colley.\nDuffy nel corso del tempo ha cambiato spesso la band, mentre i Duran Duran alla fine sono diventati famosi e conosciuti in tutto il mondo con la formazione composta da Nick, John insieme al batterista Roger Andrew Taylor, il chitarrista Andy Taylor e il cantante Simon Le Bon.\nThe Lilac Time il ritorno.\nDuffy ha riformato i \"The Lilac time\" con il fratello Nick e Michael Giri, insieme a nuovi membri Claire Worrall e Melvin Duffy. Hanno pubblicato nel 1999, \"Loocking For A Day In The Night\" e nel 2001 \"Lilac6\". \"The Fontana Trinity\" \u00e8 invece una raccolta di brani dei loro singoli dei primi tre album, uscito nel 2001.\nL'album, \"Keep Going\" \u00e8 stato pubblicato nel 2003 per la \"Folk modern record\" sotto il nome di, \"Stephen Duffy e The lilac Time\".\nNel 2007 Duffy ha pubblicato un nuovo album in edizione limitata, circa copie, intitolato, \"Runout Groove,\" e ha tenuto alcune esibizioni rare insieme ai Lilac Time.\nCon Robbie Williams e Steven Page.\nNel 1987 l'artista \u00e8 stato contattato da Steven Page, cos\u00ec iniziarono a scrivere canzoni. Il loro lavoro combinato ha prodotto canzoni popolari per la band dei Barenaked Ladies come, \"Jane, Alcohol\" e \"Call and answer\". Le ultime due incluse nell'album \"Stunt\".\nLa capacit\u00e0 di scrittura di Duffy gli ha valso la 1\u00aa posizione nel mese di ottobre del 2004, come il co-autore del singolo, \"Radio\" di Robbie Williams.\nNell'ottobre 2005 Robbie Williams ha rilasciato, \"Intensive Care\", completamente co-scritto e co-prodotto da Stephen Duffy. L'album ha avuto un grande successo di critica vendendo oltre 8 milioni di copie, diventando per Robbie Williams l'album in studio pi\u00f9 venduto al mondo. Duffy ha poi continuato a lavorare come direttore musicale del tour mondiale di Robbie Williams, \"Close Encounters World Tour\".\nFilm documentario.\nIl documentario, \"The Douglas Arrowsmith Memory &amp; Desire\": racconta trent'anni nel deserto con Stephen Duffy e The Lilac Time, girato in sei anni e comprende filmati d'epoca della band. Il film \u00e8 stato distribuito al \"London Raindance Film Festival\" nel mese di ottobre del 2009, accompagnato da un album della Universal Records con lo stesso nome che riunisce la canzoni di Duffy del trentennio.\nVita personale.\nDopo diversi anni insieme, Duffy ha sposato la collega dei Lilac Time, Claire Worrall nel mese di aprile del 2008. La coppia ora vive in Cornovaglia.\nSingoli Stephen Tin Tin Duffy.\nDr. Calculus.\nSingles\nAlbum\nThe Lilac Time.\nSingles\nAlbums\nDuffy.\nSingles\nAlbums\nThe Devils con Nick Rhodes.\nDark Circles (2002) Tape Modern"}
{"id": "1748073", "revid": "767487", "url": "https://it.wikipedia.org/wiki?curid=1748073", "title": "Frank Quitely", "text": " Il suo pseudonimo \u00e8 uno spoonerismo, un gioco di parole in lingua inglese, con l'espressione \u00ab\"quite frankly\"\u00bb (in italiano \"in tutta sincerit\u00e0, in tutta franchezza\", \"completamente sincero, franco\").\nHa lavorato sia per la Marvel Comics che per la DC Comics. Ha collaborato con popolari sceneggiatori come Grant Morrison e Mark Millar. Tra i suoi lavori compaiono \"Invisibles\", \"Authority\", \"\", \"Flex Mentallo\" e \"All Star Superman\"."}
{"id": "1748078", "revid": "287204", "url": "https://it.wikipedia.org/wiki?curid=1748078", "title": "Ninfale fiesolano", "text": "Il Ninfale fiesolano \u00e8 un poemetto di Boccaccio con il quale ha termine la sua produzione prima del \"Decamerone\".\nL'opera, che \u00e8 composta da circa cinquecento ottave di endecasillabi, ci \u00e8 stata tramandata anonima e viene attribuita a Boccaccio da un unico manoscritto risalente al 1414, tra gli oltre cinquanta che riportano il testo. La data alla quale far risalire la stesura dell'opera \u00e8 incerta e il parere dei critici \u00e8 contrastante. C'\u00e8 chi, come Armando Balduino, colloca l'opera tra quelle della maturit\u00e0 dello scrittore e ritiene che l'opera sia da far risalire agli anni tra il 1344 e il 1346, mentre altri critici, ad esempio Pier Giorgio Ricci, appaiono pi\u00f9 propensi a ritenerla un'opera del periodo giovanile viste le imprecisioni di carattere mitologico contenute.\nStruttura dell'opera.\nLa struttura dell'opera non \u00e8 ben definita. In alcuni codici si trovano rubriche che hanno didascalie parzialmente in rima senza dedica e con un proemio composto da sole quattro ottave dove l'autore dichiara che ad ispirargli le parole del canto \u00e8 l'Amore e che lo stile gli \u00e8 dettato dalla donna che ama.\nDopo il breve proemio introduttivo inizia il racconto che si svolge a Fiesole al tempo degli dei \"bugiardi e viziosi\" quando a regnare sulle ninfe era Diana.\nTrama.\nUn giorno, un giovane pastore di nome Africo assiste non visto ad una riunione delle ninfe e si innamora di una di esse, la bella Mensola:\nNei giorni seguenti Africo, dopo aver inutilmente domandato alle ninfe della fanciulla, decide di cercarla e alla fine la trova ma Mensola, alla vista del giovane, fugge. Fatto ritorno a casa il pastore si chiude sconsolato nella sua stanza dove rimane per diversi giorni struggendosi dalla disperazione e preoccupando gli amorevoli genitori, Alimena e Girafone.\nVenere, invocata da Africo, gli appare in sonno e rassicurandolo gli suggerisce di travestirsi da donna per poter cos\u00ec avvicinarsi alle ninfe.Indossato un abito della madre, il giovane pastore si addentra nel bosco e incontra Mensola con le compagne. Non viene riconosciuto e, aggregatosi al gruppo, caccia un cinghiale: dopo averlo ucciso ne mangia la carne, ricevendo i complimenti di Mensola.Quando poi le ninfe decidono di bagnarsi in un limpido lago, Africo, costretto a rivelare la sua identit\u00e0, afferra Mensola e la stupra. La ninfa, che non \u00e8 immortale, tenta quindi il suicidio ma Africo riesce ad impedirne il gesto ed ella gli sviene tra le braccia. Riavutasi, viene consolata amorevolmente dal pastore tanto che, presa anche lei d'amore, gli cede completamente e concepisce un figlio. Ma in seguito Mensola si pente del suo gesto perch\u00e9 capisce di aver violato le leggi di Diana e da quel momento si rifiuta di incontrare Africo che, disperato di non poter pi\u00f9 rivedere la sua amata, si getta in un fiume e il suo corpo verr\u00e0 ritrovato da Girafone.\nMensola si accorge di essere rimasta gravida e cerca inutilmente di avvisare Africo. La ninfa partorisce un bambino e Diana, scoperto il fatto, la tramuta in un fiume che prender\u00e0 il suo nome. La dea della caccia affida il bambino, chiamato Pruneo, ai genitori di Africo, per poi allontanarsi da quei luoghi con le altre ninfe.\nIl poemetto ha la sua conclusione con la narrazione del mito che fa risalire la nascita di Fiesole ad Atlante: Pruneo, diventato grande, viene accolto alla corte di Atlante che lo nomina siniscalco e all'et\u00e0 di venticinque anni lo fa sposare con una nobildonna, Tironea, dandogli quindi in dono il territorio compreso tra il fiume Mensola e Mugnone.\nPareri della critica.\nDi seguito viene riportato un parere di Carlo Salinari\nIl \"Ninfale fiesolano\" viene considerato da Mario Marti, insieme all\"'Elegia di Madonna Fiammetta\", \u00abil testo d'inizio dell'umanesimo ideologico di Boccaccio, in cui la mitologia cede il posto a una vicenda decisamente umana\u00bb."}
{"id": "1748081", "revid": "51323", "url": "https://it.wikipedia.org/wiki?curid=1748081", "title": "Tequicquiac", "text": ""}
{"id": "1748082", "revid": "125235580", "url": "https://it.wikipedia.org/wiki?curid=1748082", "title": "Port Vale Football Club", "text": "Il Port Vale Football Club, meglio noto come Port Vale, \u00e8 una societ\u00e0 calcistica inglese con sede a Burslem, cio\u00e8 uno dei sei agglomerati urbani che formano la citt\u00e0 di Stoke-on-Trent. \u00c8 nota per essere la squadra per cui fa il tifo il cantante Robbie Williams, che ne ha acquistato anche un certo numero di azioni. Le rivalit\u00e0 pi\u00f9 accese sono quelle con Stoke City e Crewe Alexandra.\nLa squadra vanta 41 stagioni nella Championship ed il miglior periodo della sua storia l'ha vissuto negli anni '50, in particolare nel 1954 raggiunse la semifinale di FA Cup.\nAttualmente milita in Football League Two, la quarta divisione del calcio inglese.\nRosa 2020-2021.\n\"Aggiornato al 20 dicembre 2020.\"\nRosa 2019-2020.\n\"Aggiornato al 10 settembre 2019.\"\nRosa 2018-2019.\n\"Aggiornato al 2 settembre 2018.\"\nRosa 2017-2018.\n\"Aggiornato al 2 febbraio 2018.\""}
{"id": "1748086", "revid": "899609", "url": "https://it.wikipedia.org/wiki?curid=1748086", "title": "Samuel Isperuszoon Wiselius", "text": "Origini.\nNacque ad Amsterdam, citt\u00e0 in cui crebbe, unico figlio del mercante di olio Iperus Wiselius,\nIl padre era esponente del partito dei patrioti, tanto da occupare la carica di capitano della guardia civica (\"schutterij\").\nIl giovane Wiselius studi\u00f2 legge e lettere classiche all\u2019\"Athenaeum Illustre\" (il predecessore dell'attuale universit\u00e0 di Amsterdam). Un'educazione che lo avrebbe reso \"nutrito della lettura dei poeti classici antichi e moderni\", condizionandone l'intera esistenza. Letteraria, ma anche politica.\nLa prima rivoluzione batava.\nLo stallo politica delle Province Unite.\nLa tradizione repubblicana di ascendenza romana antica e la passione per le tradizioni repubblicane della propria patria, ne avevano fatto \"uno spirito arguto e voltairiano, con delle visioni politiche ben oltre quelle del proprio tempo\". L'antica Repubblica delle Sette Province Unite, infatti, era gravata da una triplice arretratezza:\nNascita del partito dei Patrioti.\nTale tradizionale dialettica venne sconvolta dagli avvenimenti seguiti alla guerra d'indipendenza americana: insorte le tredici colonie e entrate nel conflitto Francia e Spagna, le Province Unite rifiutarono il proprio appoggio alla Gran Bretagna ed il patriziato commerciale ostile agli Orange-Nassau forz\u00f2 la situazione sino a spingere la corte di San Giacomo ad iniziare la quarta guerra anglo-olandese (1780-1784).\nEssa fu, sin dall'inizio, segnata dalla disastrosa impreparazione militare delle Province Unite: essa permise alla Gran Bretagna di occupare molte delle colonie e basi olandesi sparse per il mondo e di bloccare ermeticamente le coste metropolitane, producendo effetti devastanti sul commercio e l'industria dei Paesi Bassi.\nFu questo il brodo di coltura per la nascita di un nuovo movimento, che, stanti le circostanze belliche, prese a chiamarsi con un nuovo nome: i Patrioti (o partito democratico). Politicamente, esso ereditava la tradizionale polemica del partito repubblicano contro la concentrazione dei poteri nella persona dello \"statolder\". Vi aggiunsero, per\u00f2, nuove rivendicazioni democratiche, alimentate da intellettuali quali Joan Derk van der Capellen.\nDecisamente influenzati dalla Rivoluzione Americana e dall'Illuminismo dei polemisti francesi degli anni '80, a cominciare dal Rousseau del \"Contratto sociale\", i 'Patrioti' miravano a rifondare la Repubblica delle Sette Province Unite su nuove basi.\nPrecipitazione della crisi: la prima rivoluzione batava.\nUn primo tentativo era stato nell'agosto del 1786 con la cosiddetta Prima Rivoluzione batava, ma era stato represso l'anno successivo dall'intervento di un corpo di spedizione prussiano, appoggiato dall'Inghilterra.\nMolti Patrioti erano stati costretti all'esilio, ma non il Wiselius, che non si era compromesso in azioni militari. Mentre il padre che nel maggio 1787, al culmine della rivoluzione, venne promosso da capitano a colonnello della guardia civica della rivoluzionaria Amsterdam, Wiselius, al contrario, si era limitato a compiere un viaggio, nel 1786, a Franeker, in Frisia, ove ebbe modo di mostrare un proprio saggio (perduto) sullo smantellamento, nel 1650, della locale milizia civica a Johan Valckenaer e Theodorus van Kooten: due professori di fede 'democratica' alla locale accademia, che avrebbero condiviso con il giovane Wiselius i successi politici degli anni successivi alla seconda rivoluzione.\nLa restaurazione orangista.\nGiovane avvocato a Leida.\nIn quegli anni Wiselius egli non pubblic\u00f2 pi\u00f9 nessun contributo. Complet\u00f2, piuttosto, il proprio dottorato presso la Universit\u00e0 di Leida, nel 1790, dove fu allievo del Kluit: un linguista e storico che aveva dedicato un notevole sforzo a documentare le origini anti-aristocratiche del governo delle Sette Province. Dopodich\u00e9 venne ammesso ad esercitare la professione di avvocato del 'Concilio di Olanda', un organo amministrativo che svolgeva parimenti funzioni di corte di giustizia.\nIniziata la nuova professione, egli tuttavia non esit\u00f2 ad unirsi ai tentativi di riorganizzazione in corso: nel 1791, si ponesse fra i fondatori, a Leida, di una fratellanza battezzata \"l'Infanterie des Cinq Sabres\" (\"Fanteria delle Cinque Sciabole \") at Leiden, una loggia di ispirazione massonica.\nLa societ\u00e0 cripto-patriottica \"Doctrina et Amicitia\".\nNel 1793 si ritrasfer\u00ec ad Amsterdam, ove venne attivamente coinvolto nelle attivit\u00e0 della locale societ\u00e0 letteraria \"Doctrina et Amicitia\", della quale fu bibliotecario nel 1792 e primo segretario nel 1794. Ufficialmente un cenacolo letterario, in effetti un club politico, centro dell'attivit\u00e0 dei 'Patrioti' non espatriati in Francia e nei Paesi Bassi austriaci. Wiselius era fra i membri pi\u00f9 radicali: frontalmente ostile al regime dello \"statolder\" ed alla storica autonomia delle Province. Per la \"Doctrina et Amicitia\" tenne tre lezioni: nella prima, del novembre 1789, sostenne il diritto all'autodifesa contro un governo tirannico, nella seconda, del 1791, predic\u00f2 il diritto all'eguaglianza politica, contro i privilegi delle aristocrazie che controllavano gli Stati Provinciali delle Sette Province Unite, nella terza, dell'inizio 1793, discusse l'inferiorit\u00e0 del governo aristocratico rispetto ad un governo basato sull'eguaglianza dei diritti politici ed a predic\u00f2 l'ontologica esigenza delle costituzioni ad essere adattati, di volta in volta, alle necessit\u00e0 dei tempi.\nLa Repubblica Batava.\nLa guerra con la Francia rivoluzionaria.\nIl 20 aprile 1792 l'Assemblea Nazionale Francese, dichiarava guerra ad Austria e Prussia. Con la battaglia di Jemappes, del 6 novembre, venivano occupati ed annessi i Paesi Bassi austriaci. Il 1\u00ba febbraio 1793 la Convenzione Nazionale, succeduta all'Assemblea Nazionale, dichiarava guerra anche alla Gran Bretagna ed alle Province Unite, a loro unite da una alleanza difensiva.\nAll'avvicinarsi degli eserciti rivoluzionari, i Patrioti presero a prepararsi per una nuova rivoluzione ed a rifornirsi di armi: nel novembre 1794 uno di questi depositi in Amsterdam venne scoperto, costringendo Jacobus van Staphorst ed il Krayenhoff ad abbandonare precipitosamente la citt\u00e0. La \"Doctrina et Amicitia\" venne chiusa d'imperio, senza che il Wiselius, che ne era divenuto presidente, potesse opporsi.\nL'Invasione francese e la seconda rivoluzione batava.\nL'8 gennaio 1795 l'armata del generale Pichegru attravers\u00f2 il fiume Waal gelato e mandava avanti l'olandese generale Daendels, per dare sostegno ai Patrioti in procinto di passare all'azione. Nella grande citt\u00e0 di Amsterdam, questa parte tocc\u00f2 ad un comitato rivoluzionario, del quale faceva parte il Wiselius: insieme al Nicolaas van Staphorst ed altri occuparono il municipio (oggi noto come Palazzo Reale), sulla piazza principale, la \"Dam\", ove convinsero i membri del governo cittadino ad arrendersi all'inevitabile. All'indomani, i nuovi padroni elessero Rutger Jan Schimmelpenninck quale loro nuovo presidente.\nTali avvenimenti convinsero \"statolder\" Guglielmo V all'esilio: il 18 gennaio si imbarc\u00f2 in una vicina spiaggia per l'Inghilterra. Il 19, Daendels occupava Amsterdam. Si concludeva cos\u00ec la Seconda Rivoluzione batava, senza morti, tanto che \u00e8 ricordata anche come \"rivoluzione di velluto\".\nSostenitore di una costituzione centralizzata.\nInsieme al giurista Pieter Paulus, Wiselius si distinse nella richiesta di un'integrale riorganizzazione della vecchia Repubblica delle Sette Province Unite, in senso decisamente pi\u00f9 centralista. Ci\u00f2 significava abbandonare gli antichi principi della, gloriosa ma anacronistica, Unione di Utrecht, del 23 gennaio 1579: la definiva \"debole, poco coerente e, in molti aspetti, violata quasi ogni giorno\". Il grande potere delle assemblee di ciascuna provincia (gli 'Stati Provinciali'), da legislative, esecutive e giudiziarie, dovevano essere ridotti a funzioni sostanzialmente amministrative.\nLa crisi della Compagnia Olandese delle Indie Orientali.\nGiunto in Inghilterra, lo \"statolder\", in odio alla neo-proclamata Repubblica Batava, sottoscrisse delle speciali lettere, indirizzate ai governatori delle varie colonie delle Provincie Unite, contenenti l'ordine di consegnarsi alla \"Royal Navy\". Gli effetti furono travolgenti: si arrese la Colonia del Capo, seguita da Malacca, Ceylon e dalle Molucche; nella primavera del 1796 seguirono Berbice, Demerara ed Essequibo (oggi Guiana britannica).\nA questo quadro faceva eccezione la sola grande base di Giava: stante la sua ricchezza e centralit\u00e0 commerciale, la \"Compagnia Olandese delle Indie Orientali\" (\"Vereenigde Oostindische Compagnie\" o VOC) vi aveva costruito un controllo forte. E la grande base era la sola, appunto, che ancora resisteva.\nComplessivamente, per\u00f2, il crollo del commercio coloniale si aggiunse ai disastrosi effetti dell'ultima guerra anglo-olandese e fece giungere al pettine la crisi finanziaria della VOC: dopo aver fatto la fortuna delle Province Unite, a partire dal '700 essa aveva continuato a pagare lauti dividendi, mentre i profitti diminuivano, giungendo, come inevitabile, al collasso finanziario. La Repubblica Batava, per giunta, vi vedeva un simbolo del potere dell\u2019\"Ancien R\u00e9gime\".\nPresidente del Comitato per le Indie Orientali.\nEssa fu, quindi, finalmente in grado di affrontare la situazione: nel 1796 venne nominato un \"Comitato per il commercio ed i possedimenti nelle Indie Orientali\" di ventotto membri: fra i quali il Wiselius, che ne divenne presidente.\nAl termine del processo di riorganizzazione, il 1\u00ba gennaio 1800 la VOC venne liquidata, le sue 'Camere' chiuse e parte del personale dimesso, il debito ed i possedimenti territoriali divennero propriet\u00e0 diretta dello stato. In definitiva, la Repubblica si trovava ad essere diretta proprietaria di un vasto impero coloniale, in gran parte, per\u00f2, occupato militarmente dalla \"Royal Navy\".\nDa notare che Wiselius, seguendo le proprie propensioni di storico documentarista (apprese dal Kluit, suo antico professore a Leida), nel 1796 comand\u00f2 un'accurata organizzazione ed indagine dell'immenso materiale documentario raccolto negli archivi della VOC e trasferito ad Amsterdam.\nI due colpi di stato del 1798.\nNel frattempo, per\u00f2, Wiselius, forte dei suoi legami politici, fece del Comitato \"quasi un organo indipendente dello Stato\", ed aveva messo da parte una discreta fortuna. Ci\u00f2 che gli consent\u00ec di giocare un ruolo nel complicato scontro circa la nuova Costituzione della Repubblica Batava, che oppose i 'Federalisti' (favorevoli ad una marcata autonomia delle antiche province) agli 'Unitari' (favorevoli ad un governo fortemente centralizzato), fra i quali il Wiselius. Vi erano stati due colpi di stato ai danni della maggioranza 'federalista' dell'assemblea legislativa: il primo del 22 gennaio 1798 dal Pieter Vreede, dal Fijnje e dal Van Langen, il secondo del 12 giugno dello stesso anno, comandato dal generale Daendels, entrambe appoggiati dalle truppe di occupazione francesi.\nInasprimento del controllo politico dell'occupante francese.\nTotalmente determinato alla mobilitazione degli stati satelliti per il servizio del Primo Impero francese, Napoleone il Grande impose la successione della Repubblica Batava con un nuovo Regno d'Olanda, la cui corona affid\u00f2 al proprio fratello minore, Luigi Buonaparte. Il nuovo re giunse all'Aia il 22 giugno 1806.\nLa partita si concluse definitivamente nel 1801-1802, con due nuove costituzioni decisamente 'unitarie'. Wiselius, per\u00f2, non pot\u00e9 goderne pienamente, in quanto le precedenti vicende avevano largamente dimostrato la propria influenza politica. Ben oltre il limite che la potenza protettrice francese avesse intenzione di tollerare, considerato che Napoleone tendeva a ridurre viepi\u00f9 l'ambito di autonomia della Repubblica, ad esclusivo servizio della propria politica imperiale.\nPer giunta, nel 1801, Wiselius si era messo in cattiva luce pubblicando un \"pamphlet\" critico nei confronti di Guillelmus Titsingh, gi\u00e0 fra gli amministratori della VOC.\nCi\u00f2 fece s\u00ec che Wiselius fosse rimosso dalla gestione degli affari in estremo oriente, venendo escluso dalla lista di nove membri di un secondo, simile, comitato successivamente istituito: il \"Concilio per i possedimenti e gli stabilimenti commerciali in Asia\".\nWiselius, furioso, accus\u00f2 i nuovi amministratori di cattiva amministrazione. Ma non ottenne che una sostanziale emarginazione.\nIl Regno napoleonico d'Olanda.\nLa fine della Repubblica Batava.\nTotalmente determinato alla mobilitazione degli stati satelliti per il servizio del Primo Impero francese, Napoleone il Grande impose la successione della Repubblica Batava con un nuovo Regno d'Olanda, la cui corona affid\u00f2 al proprio fratello minore, Luigi Buonaparte.\nIl nuovo re giunse all'Aia il 22 giugno 1806: la sua nomina, per\u00f2, caus\u00f2 nei Paesi Bassi veementi proteste.\nInizio dell'emarginazione politica del Wiselius.\nWiselius fu tra coloro che rifiutarono di offrire i propri servizi al \"Signor Buonaparte\" (\"den heer Bonaparte\"). Anzi, \"fu uno dei pochi che non vollero mai avere nulla a che fare\" con i due Buonaparte.\nLasciato privo di incarichi, Wiselius si ritir\u00f2 nella casa di campagna sulle rive della Vecht, presso Utrecht, ove compose una storia della Grecia antica ed una della citt\u00e0 di Amsterdam, poemi e, soprattutto, tragedie in olandese. Edit\u00f2 degli statuti del 1275. Venne coinvolto nella ricostruzione del castello di Muiderslot, che prese ad ospitare un museo.\nL'annessione dell'Olanda all'Impero francese.\nLa fine del Regno d'Olanda.\nQuale primo effetto, le richieste militari salirono ulteriormente a 40'000 soldati ed una pi\u00f9 grande marina da guerra. Tale riarmo, tuttavia, non era in principio contrario agli interessi del Regno d'Olanda. Anzi, dava seguito ad esigenze segnalate dallo stesso \"statolder\" Guglielmo V sin dal 1767 e la cui inderogabilit\u00e0 era stata ben segnalata dal disastro alla Quarta guerra anglo-olandese. Il problema fondamentale, semmai, era rappresentato dalla cronica crisi dei commerci, che riducevano drammaticamente le entrate dello Stato. Anzitutto legata alla perdita delle colonie, essa venne ulteriormente aggravata dall'imposizione, con il 'decreto di Berlino' del 1\u00ba novembre 1806, del Blocco Continentale, poi ottusamente applicato da un piccolo esercito di doganieri.\nInvano re Luigi protestava presso il fratello: egli ottenne unicamente di scontentarlo, sino a spingerlo a dimissionarlo, il 1\u00ba luglio 1810. Dopodich\u00e9, il 9 luglio seguente, il Regno d'Olanda venne annesso all'Impero francese.\nPassaggio al fronte anti-francese.\nWiselius, trascorse questi anni in un dorato esilio da Amsterdam, che, tuttavia, non interruppe i frequenti contatti epistolari che egli teneva, da anni, con quasi tutti i maggiori esponenti della vecchia Repubblica Batava, tanto che esso costituisce una fonte essenziale per la comprensione dell'intero \"periodo franco-bataviano\".\nCome dimostra l'episodio di un anonimo \"pamphlet\" anti-napoleonico, \"Un appello al popolo batavo\" (\"Oproeping aan het Bataafse volk\"): opera di Maria Aletta Hulshoff, esso venne da molti attribuito allo stesso Wiselius. Questi ne neg\u00f2 la paternit\u00e0, ma diede lui stesso aiuto alla vera autrice per rifugiarsi, nel 1810, in Inghilterra, da dove, l'anno successivo, si trasfer\u00ec a New York.\nIl Regno dei Paesi Bassi.\nCrollo del consenso all'occupazione francese.\nIl primo anno del dominio diretto di Napoleone vide la perdita dell'ultima colonia, Giava, caduta il 18 settembre 1811 di fronte ad un grosso corpo di spedizione inglese. In definitiva, l'alleanza e l'annessione francese avevano portato l'antica potenza coloniale alla rovina commerciale. Un esito che confermava quello della Quarta guerra anglo-olandese ed una lezione che suggeriva l'opportunit\u00e0 di appoggiarsi ai nemici di Napoleone: gli Orange-Nassau e la potente Inghilterra.\nIl rientro del figlio dello \"statolder\".\nTocc\u00f2 al figlio del defunto \"statolder\", il giovane Principe d'Orange, mettere a frutto la mutata situazione: gi\u00e0 il 27 aprile 1813, con Napoleone ancora saldamente insediato in Germania, pattuiva con il ministro degli esteri britannico Castlereagh le linee generali della restaurazione: restituzione delle antiche colonie, estensione delle frontiere delle Province Unite verso ovest, nuovo sistema di governo \"che sappia riconciliare i desideri delle Province Unite con quello delle potenze\".\nIl 30 novembre, un mese e mezzo dopo la sconfitta napoleonica alla battaglia di Lipsia, il Principe d'Orange rientrava nei Paesi Bassi, a Scheveningen, eppoi all'Aia, accolto con entusiasmo. Dopodich\u00e9, il 2 dicembre, entrava nel citt\u00e0 simbolo del \u2018partito dei Patrioti\u2019: Amsterdam.\nAnima della riconciliazione fra gli Orange ed i Patrioti.\nL\u00ec era stato preceduto da un proclama, predisposto dal Wiselius, insieme ad altri vecchi membri della \"Doctrina et Amicitia\", che recitava:\"Non \u00e8 a Guglielmo VI che il popolo ha chiesto di tornare \u2026 \u00e8 Guglielmo I, che, quale principe sovrano, secondo i desideri degli Olandesi, appare in mezzo al popolo\". Al che il Principe d'Orange dovette accettare l'investitura \"dalla vostra fiducia, dal vostro amore\", ovvero dalla volont\u00e0 popolare e, per giunta, \"sotto garanzia di una nuova costituzione\", gi\u00e0 imposta dal Castlereagh.\nSi trattava di un passaggio tutt'altro che scontato, in quanto i protettori britannici del rientrante Principe avrebbero di gran lunga preferito fondarne i poteri sul consenso delle grandi potenze (come, di l\u00ec a poco, sarebbe accaduto con Luigi XVIII di Francia). Basti a dimostrarlo la circostanza che il Trattato anglo-olandese firmato ancora l'anno successivo, il 3 agosto 1814, i rappresentanti olandesi firmarono a nome di \"Guglielmo, statolder della Province Unite\". Non del \"principe sovrano\".\nIn definitiva, quindi, i vecchi Patrioti avevano ottenuto di 'mettere il proprio cappello' alla trasformazione in corso: un sovrano e non uno statolder, le premesse per una costituzione centralista e non il ritorno all'antica iper-autonomia delle Province. Senza dimenticare che, accettando il loro patronato, il Principe d'Orange poneva le premesse della loro prossima cooptazione nel nuovo apparato di governo: un esito non scontato per gli acerrimi avversari del di lui padre.\nFra i notabili della seconda restaurazione orangista.\nIn definitiva, Wiselius aveva reso \"importanti servizi\" al rientrante Principe d'Orange. Guglielmo seppe essere riconoscente: prima propose al Wiselius un incarico a Batavia, ma questi rifiut\u00f2, anche a causa della recente morte della moglie. Accett\u00f2, invece, l'incarico di direttore della polizia di Amsterdam. Nel 1815, venne nominato cavaliere del neonato \"Ordine del leone belga\". Nel 1817, Wiselius venne membro della Accademia Reale delle Arti e delle Scienze dei Paesi Bassi (\"KNI\"), come successore del Bilderdijk e segretario della sezione di letteratura olandese.\nD'altra parte, un simile fenomeno di cooptazione ebbe luogo anche a vantaggio di altri esponenti del regime bataviano, anche assai pi\u00f9 compromessi del Wiselius: ad esempio il Van Maanen.\nSuccessi quale letterato di corte.\nIn questi anni termin\u00f2 alcune delle sue opere allora pi\u00f9 popolari: la tragedia Polidoro ed il poema in due canti \"la Gloria\", entrambe del 1814; quattro volumi di \"poesie diverse\", del 1818-19, la tragedia \"Ion\", del 1818, che venne rappresentata (occorre dirlo?) dal gran \"Teatro Nazionale\" di Amsterdam.\nComplessivamente, veniva ricordato per aver \"fatto passare nella sua lingua natale le bellezze dei classici antichi e moderni\". Tanto che i critici letterari dell'epoca, che ancora lo conoscevano, potevano liquidarlo come \"un accademico\".. Ed i moderni ricordarlo come qualcuno che fin\u00ec i suoi giorni \"scrivendo drammi su temi classici\".\nIn definitiva, Wiselius si era guadagnato un ruolo di spicco nel panorama culturale del Regno. Come dimostra la visita che gli rese, l'8 agosto 1824, il deposto sovrano di Svezia Gustavo IV: i due discussero dello \"Het R\u00e9veil\", un movimento religioso protestante di 'rinascita', iniziato intorno al 1810 in Svizzera. A mostrare l'acquisito \"status\" del Wiselius, l'aneddoto prosegue notando come questi mostr\u00f2 all'ospite la pi\u00f9 grande stanza della casa, con vista sul parco e cinque grandi dipinti con scene di caccia, dipinte dal Jan Weenix, mentre Gustavo IV viveva, all'epoca, in due piccole stanze nel Cantone svizzero di San Gallo.\nCapo della polizia di Amsterdam.\nNel 1835, in qualit\u00e0 di capo della polizia, Wiselius venne coinvolto nella repressione di una sommossa contro certe gabelle, organizzato dai proprietari di abitazioni alla Piazza \"Herenmarkt\" e nel quartiere di \"Jordaan\". Pur avendo affidato la bisogna ad un commissario.\nWiselius si dimise nel 1840, ma conserv\u00f2 la carica di segretario della sezione letteraria della Accademia Reale, per alcuni anni ancora.\nOblio sui trascorsi politici rivoluzionari.\nNei lunghi anni successivi al 1813, sul passato politico del Wiselius scese una sorta di comandato oblio, come dimostrano i riferimenti a lui riservati da due libri pubblicati a Bruxelles, dal 1815 al 1830 recalcitrante provincia del Regno dei Paesi Bassi: la \"Galerie historique des contemporaines\", del 1822, ne descrive esclusivamente le fortune letterarie, limitandosi ad annotare, in calce e quasi con pudore, uno scarno riferimento alla trascorsa carriera di \"leader\" rivoluzionario che \"non pu\u00f2 essere passata sotto silenzio\". Il \"Bibliophile belge\", registrandone la morte nel 1845, lo ricorda esclusivamente come \"membro dell'istituto dei Paesi Bassi ed autore di molte tragedie in lingua olandese\"."}
{"id": "1748087", "revid": "1543377", "url": "https://it.wikipedia.org/wiki?curid=1748087", "title": "Tequixquiac", "text": "Tequixquiac \u00e8 uno dei 125 comuni dello stato federale del Messico, in Messico; si trova a circa a nord di Citt\u00e0 del Messico. Il comune confina a nord e a ovest con Apaxco, a sud con Zumpango, a sud-ovest con Huehuetoca, anest con Hueypoxtla e a ovest con Atotonilco de Tula nello stato di Hidalgo.\nLa sua sede comunale o capoluogo \u00e8 Santiago Tequixquiac, paese di abitanti in 2010; del comune fanno parte il villaggio di Tlapanaloya, la Colonia Wenseslao Labra (che si trova all'interno della citt\u00e0 di Zumpango facendo parte di un agglomerato urbano con il paese di San Juan Zitlaltepec); appartengono anche al comune la rancrer\u00eda La Heredad e l'ex-hacienda di Montero e San Sebast\u00edan. \nToponomastica.\nIl comune prende il nome dalla parola nahuatl \"tequixqui\u0101c\", che \u00e8 formata da tre parole: \"tequixqui-tl\", nome di un minerale composto da bicarbonato di sodio, \"\u0101-tl\", che significa \"acqua\", e \"-c\" , che identifica un luogo; il nome significa quindi \"luogo dell'acqua con tequixquitl\".\nIl glifo \u00e8 rappresentato da un giudice di un canale di acqua nel centro ha un pezzo di pietra tequexquite (bicarbonato di sodio), e nel cerchio in alto a sinistra e un simbolo del movimento in alto a destra. "}
{"id": "1748088", "revid": "1305772", "url": "https://it.wikipedia.org/wiki?curid=1748088", "title": "Lino D'Angi\u00f2", "text": "Carriera.\nNapoletano, attore, autore teatrale e televisivo, imitatore, da anni scrive e conduce programmi televisivi e spettacoli teatrali. Il suo primo programma televisivo fu \"Fischia la notizia\" con Alan De Luca che and\u00f2 in onda nel 1995 su Canale 21, ma il primo grande successo \u00e8 stato \"TeleGaribaldi\", condotto sempre in coppia con Alan De Luca tra il 1996 e il 1998 sull'emittente Teleoggi-Canale 9. Questa fortunata trasmissione \u00e8 in breve diventata un vero e proprio cult in Campania e ha lanciato negli anni -anche dopo l'abbandono di D'Angi\u00f2 e De Luca- diversi giovani comici napoletani tra cui Biagio Izzo, Rosaria De Cicco, Rosalia Porcaro, I Ditelo voi, Lisa Fusco, Antonio e Michele, Alessandro Siani.\nIn teatro, dopo il successo televisivo di Telegaribaldi, ha ottenuto numerose repliche e migliaia di spettatori con gli spettacoli \"Natale in casa Bassolindo\" e \"Spasso dopo spasso in casa Bassolindo\",\"Giallo comune\". Altri spettacoli teatrali sono: \"Il Codice D'Angi\u00f2\", \"Faccio...Piazza pulita,Da grande voglio fare il Sindaco,Revolushow\".\nDopo la fortunata esperienza di TeleGaribaldi, Lino D'Angi\u00f2 ide\u00f2 il programma su Canale 34 Telenapoli \"Avanzi Popolo!\", nel 1999 e nel 2000 sempre con grande successo di ascolti e critiche, condotto sempre in coppia con Alan De Luca. Intanto, nell'autunno del 1998, prese parte, insieme con De Luca, al programma di Raidue \"La posta del cuore\" condotto da Sabina Guzzanti.\nNel 2000, tuttavia, Lino D'Angi\u00f2 e Alan De Luca si separarono artisticamente (ripresero a lavorare insieme solo nel 2008). In seguito alla separazione dal suo collega, Lino D'Angi\u00f2 \u00e8 stato autore e conduttore di altri programmi come \"Avanzi Popolo! - The Original\" (in onda nel 2001 su Telecapri),\"Facciamo ...Piazza pulita\" con Loredana Lecciso, \"Il codice D'Angi\u00f2\", \"BELL&amp;POK\", \"Piacere D'Angi\u00f2\" ed altri. Ha condotto, inoltre, un TG satirico dal titolo \"edizione straNordinaria\" tutti i giorni su varie emittenti campane dove interpreta tutti i personaggi dell'attualit\u00e0, dando cos\u00ec un'informazione sui fatti realmente accaduti, ma visti da un occhio ironico.Collabora con il quotidiano Repubblica dove tiene una sua rubrica sul web dal titolo TG D'Angi\u00f2.\nHa lavorato inoltre come inviato a varie puntate del programma \"Striscia la notizia \"su Mediaset, e ha partecipato ad alcune puntate di \"Quelli che il calcio\".\nSvariati sono i personaggi interpretati da D'Angi\u00f2 come imitatore, tra cui il governatore della Campania Antonio Bassolino (chiamato \"Bassolindo\"), il card. di Napoli Crescenzio Sepe,il sindaco di Napoli De Magistris, il presidente del calcio Napoli Aurelio De Laurentiis,Mister Maurizio Sarri,Mister Carlo Ancelotti, Mario Merola, Nino D'Angelo,Enzo Avitabile,lo scrittore Maurizio Di Giovanni, Papa Francesco, Giorgio Napolitano, Silvio Berlusconi,Matteo Renzi, Umberto Bossi, Maurizio Costanzo, Bruno Vespa, Vittorio Feltri, Massimo Ranieri ed il cartomante Gennaro D'Auria. Tanti altri personaggi sono puramente di fantasia come il parcheggiatore abusivo Geppino Palla da Ercolano.\n\u00c8 stato regista, sceneggiatore e attore, nel film \"Non lo sappiamo ancora\" del 1999, prodotto da Rodeo Drive in collaborazione con la Rai.\nDalla fine del 2008 al maggio del 2009 ha condotto, nuovamente in coppia con Alan De Luca, la settima edizione di TeleGaribaldi, ancora su Canale 9.\nNel 2017 conduce, ancora una volta con Alan De Luca, un programma autoprodotto intitolato \"Made in China\", dalla struttura simile a Telegaribaldi.\nNel 2020 conduce sul web durante il lockdown dovuto alla diffusione in Italia di Covid-19 il programma \"L'Aperitivo,\" con sigla a cura di Aldol\u00e0 Chival\u00e0. \nDa Ottobre 2020 conduce, ancora una volta con Alan De Luca, il programma \"Koprifuoco!.\""}
{"id": "1748090", "revid": "697352", "url": "https://it.wikipedia.org/wiki?curid=1748090", "title": "Aza", "text": ""}
{"id": "1748091", "revid": "35707", "url": "https://it.wikipedia.org/wiki?curid=1748091", "title": "Where my dogs at?", "text": ""}
{"id": "1748092", "revid": "184755", "url": "https://it.wikipedia.org/wiki?curid=1748092", "title": "Vallardi (editore)", "text": ""}
{"id": "1748093", "revid": "339392", "url": "https://it.wikipedia.org/wiki?curid=1748093", "title": "Rafael (azienda)", "text": ""}
{"id": "1748094", "revid": "123582541", "url": "https://it.wikipedia.org/wiki?curid=1748094", "title": "Pier Giorgio Ricci", "text": "Biografia.\nDopo aver ottenuto la laurea presso l'Universit\u00e0 degli Studi di Firenze nel 1945 ottenne la libera docenza di letteratura umanistica nel 1954. Nel 1966 divenne professore di ruolo e insegn\u00f2 dapprima Filologia umanistica presso l'Universit\u00e0 degli Studi di Messina e in seguito Letteratura italiana all'Universit\u00e0 di Bologna. Nel 1972 fu trasferito alla Facolt\u00e0 di Magistero dell'Universit\u00e0 degli Studi di Siena che ha sede ad Arezzo e nel 1976 venne eletto preside di Facolt\u00e0.\nFu in particolare studioso di Dante, Petrarca e Boccaccio e si occup\u00f2 inoltre di molte edizioni critiche dei tre grandi del Trecento."}
{"id": "1748095", "revid": "110157", "url": "https://it.wikipedia.org/wiki?curid=1748095", "title": "Ufficio comunitario delle variet\u00e0 vegetali", "text": "L'Ufficio comunitario delle variet\u00e0 vegetali (CPVO) \u00e8 un'agenzia dell'Unione europea istituita nel 1994 con sede ad Angers. Il suo compito \u00e8 quello di amministrare il sistema dei diritti degli orticoltori conosciuto anche come diritti sulle variet\u00e0 vegetali, forma di propriet\u00e0 intellettuale relativa ai vegetali. Il CPVO lavora come l'Ufficio per l'armonizzazione nel mercato interno: concede la protezione delle propriet\u00e0 intellettuali per le nuove variet\u00e0 vegetali. Questi diritti sono validi per un periodo di 25 o 30 anni."}
{"id": "1748101", "revid": "37056", "url": "https://it.wikipedia.org/wiki?curid=1748101", "title": "Kutch", "text": ""}
{"id": "1748104", "revid": "339392", "url": "https://it.wikipedia.org/wiki?curid=1748104", "title": "Un Ciclone in Famiglia 4", "text": ""}
{"id": "1748108", "revid": "1745361", "url": "https://it.wikipedia.org/wiki?curid=1748108", "title": "Caanto", "text": "Caanto (in greco antico \u039a\u03ac\u03b1\u03bd\u03b8\u03bf\u03c2) \u00e8 un personaggio della mitologia greca, il cui mito \u00e8 raccontato da Pausania. Era uno dei figli di Oceano, quindi presumibilmente un dio-fiume, e in quanto tale era anche il fratello della ninfa Oceanina Melia.\nMitologia.\nIl divino Oceano, non trovando pi\u00f9 sua figlia Melia, ordin\u00f2 a Caanto di ritrovarla. Lui si mise alla sua ricerca, trovandola alla fine a Tebe, in compagnia del dio Apollo. La sorella era infatti diventata una delle sue amanti. Spaventato nel dover affrontare un abitante dell'Olimpo, Caanto cerc\u00f2 di trovare un altro modo per separare i due amanti: decise quindi di bruciare il recinto cercando di distrarre il figlio di Zeus, ma non pot\u00e9 sfuggire all'ira della divinit\u00e0 e trov\u00f2 la morte per mano di una freccia scoccata da Apollo. \nCaanto fu sepolto vicino a una sorgente del fiume Ismeno, e sul luogo fu eretto un tempio di Apollo. Pausania identifica la sorgente con la sorgente di Ares, dove secondo il mito Cadmo uccise il drago che la custodiva..\nAlla morte di Caanto, il ruolo di dio-fiume fu infine svolto da suo nipote Ismeno, figlio di Apollo e di Melia, che diede cos\u00ec il suo nome al fiume."}
{"id": "1748111", "revid": "1745361", "url": "https://it.wikipedia.org/wiki?curid=1748111", "title": "Cabarno", "text": "Nella mitologia greca, Cabarno era un abitante della citt\u00e0 di Paro caro a Demetra.\nIl mito.\nLa divina Demetra aveva una figlia chiamata Persefone che non riusciva pi\u00f9 a ritrovare, si mise alla sua ricerca nel mondo intero fin quando arrivata in un'isola Cabarno riusc\u00ec ad informarla della verit\u00e0. Infatti egli aveva le prove che sua figlia era stata rapita in precedenza da un altro dio, Ade, la divinit\u00e0 degli inferi. La dea fu molto grata per l'informazione rendendo Cabarno suo sacerdote.\nInterpretazione e realt\u00e0 storica.\nDa Cabarno discendono i Cabarni, i sacerdoti di Paro che dovevano presenziare alle cerimonie in favore della dea, inoltre secondo altre fonti il nome della stessa isola cambi\u00f2 nome in Kabarnis."}
{"id": "1748112", "revid": "1745361", "url": "https://it.wikipedia.org/wiki?curid=1748112", "title": "Cafira", "text": "Cafira () o Cafeira \u00e8 un personaggio della mitologia greca ed \u00e8 una ninfa oceanina.\nGenealogia.\nFiglia di Oceano.\nCafira non risulta essere stata sposa o madre.\nMitologia.\nPoich\u00e9 il suo nome corrisponde alle parole greche \"kaphos\" ed \"eir\" letteralmente traducibili in \"respiro tempestoso\", Cafira potrebbe corrispondere ad una divinit\u00e0 nelle nuvole temporalesche ed era probabilmente invocata o temuta dai marinai.\nDi lei scrive solo Diodoro Siculo che, come per altre divinit\u00e0 del mare di cui racconta, \u00e8 una divinit\u00e0 arcaica dell'isola di Rodi cos\u00ec come lo sono i Telchini, Alia, Imalia e Polyphe.\nInsieme ai Telchini, Cafira fu la nutrice di Poseidone infante e questa versione sull'infanzia del dio del mare (che non si trova in nessun altro autore) sembra ricalcata sulla giovent\u00f9 di Zeus a Creta."}
{"id": "1748114", "revid": "729019", "url": "https://it.wikipedia.org/wiki?curid=1748114", "title": "Stazione di Frattamaggiore-Grumo Nevano", "text": "La stazione di Frattamaggiore-Grumo Nevano \u00e8 una stazione ferroviaria posta sulle linee Napoli\u2013Foggia e Roma-Formia-Napoli.\nIl suo ingresso si trova all'estremit\u00e0 occidentale del comune di Frattamaggiore, in prossimit\u00e0 della fine di corso Francesco Durante. Usando la scala a chiocciola del ponte pedonale in marmo esterno alla stazione, ci si trova, dall'altro lato, a Grumo Nevano, comune nel cui territorio sono ubicati alcuni binari: per questo motivo la stazione porta il nome di entrambe le citt\u00e0.\nMovimento.\nL'impianto \u00e8 servito da treni regionali svolti da Trenitalia nell'ambito del contratto di servizio stipulato con la Regione Campania.\nServizi.\nLa stazione, che RFI classifica nella categoria \"Silver\", dispone di:\nInterscambi.\nNelle adiacenze della stazione \u00e8 presente una fermata delle autolinee CTP.\nFra il 1904 e il 1961 in corrispondenza della stessa era presente inoltre una fermata della tranvia Napoli-Frattamaggiore, gestita dalla societ\u00e0 belga Soci\u00e9t\u00e9 Anonyme des Tramways Provinciaux (SATP), che rappresentava il sistema di collegamento pubblico con i due centri urbani serviti dalla stazione."}
{"id": "1748116", "revid": "6923", "url": "https://it.wikipedia.org/wiki?curid=1748116", "title": "Fiat A.20", "text": "Il Fiat A.20 era un motore aeronautico 12 cilindri a V di 60\u00b0 raffreddato ad acqua, prodotto dall'azienda italiana Fiat Aviazione negli anni venti.\nTecnica.\nI cilindri erano in acciaio, con camicia d'acqua in lamiera saldata. Il basamento era in fusione di alluminio, con una ampia flangia inferiore per il fissaggio del motore alla fusoliera.\nI pistoni erano in alluminio, con due anelli di tenuta ed un anello raschia olio in ghisa.\nLe bielle, del tipo a biella madre e bielletta, erano in acciaio fucinato e lavorato, con sezione a doppio T.\nL'albero motore era a 6 manovelle disposte a 120\u00b0 fra loro e munito di tappi per la chiusura laterale dei perni portanti che erano cavi per consentire il passaggio dell'olio proveniente dai supporti.\nLe valvole erano intercambiabili e il mozzo d'elica era calettato all'albero motore tramite una rigatura longitudinale.\nI due alberi distributori di ciascuna fila di cilindri erano contenuti in una scatola d'alluminio a tenuta d'olio, fissata sulla testa dei cilindri ed erano intercambiabili fra loro e la trasmissione del movimento avveniva tramite una coppia conica.\nL'avviamento del motore si otteneva distribuendo nei cilindri una miscela d'aria compressa e carburata e facendola scoppiare nella corretta sequenza d'accensione. In questo modo il motore acquistava la velocit\u00e0 necessaria per l'avviamento.\nL'aria compressa necessaria era immagazzinata in una bombola e, in caso d'emergenza, poteva essere ricaricata con una pompa a mano.\nL'alimentazione del motore era ottenuta da due carburatori Fiat a doppio corpo, ciascuno con la propria vaschetta di livello e due camere di carburazione e ciascuna delle quattro camere alimentava un gruppo di tre cilindri.\nLa pompa per la benzina era a due stantuffi doppi, comandati da una coppia di eccentrici sfasati di 180\u00b0 per garantire un efflusso continuo.\nLa pompa centrifuga per l'acqua di raffreddamento spingeva l'acqua a raffreddare i cilindri, quindi usciva attraverso le camicie dei collettori d'aspirazione, passando infine al radiatore.\nLa lubrificazione era garantita da tre pompe per l'olio: due di recupero ed una di mandata, e la portata di ognuna delle pompe di recupero era maggiore di quella della pompa di mandata in modo da rendere impossibile l'accumulo dell'olio nella coppa motore qualunque fosse l'inclinazione del motore."}
{"id": "1748117", "revid": "78273", "url": "https://it.wikipedia.org/wiki?curid=1748117", "title": "Lega Calcio Serie C", "text": ""}
{"id": "1748118", "revid": "204012", "url": "https://it.wikipedia.org/wiki?curid=1748118", "title": "Cafeira", "text": ""}
{"id": "1748119", "revid": "125540614", "url": "https://it.wikipedia.org/wiki?curid=1748119", "title": "Caieta", "text": "Nella mitologia romana, Caieta era la nutrice di Enea. La citt\u00e0 di Gaeta, nel Lazio meridionale, secondo la leggenda fu fondata nel luogo della sua morte e da lei prese questo nome.\nIl mito.\nCaieta era famosa per aver badato a Enea sin dalla tenera et\u00e0, l'eroe era molto affezionato alla donna e anche dopo la sua morte le riserv\u00f2 ogni sorta di riguardo. Si aggreg\u00f2 a Enea quando fugg\u00ec da Troia presa dagli Achei.\nLa morte.\nContrariamente alla maggior parte delle donne troiane, che preferirono fermarsi in Sicilia, Caieta segu\u00ec Enea anche nel Lazio, e vi mor\u00ec appena giunta nel luogo che poi secondo la leggenda assunse il suo nome: l'attuale Gaeta. Si narra molto della sua fine, alcuni autori arrivano a descrivere minuziosamente il rito funebre della cremazione, ricordando che sulla tomba vi era una piccola frase come epitaffio alla memoria. Secondo una delle versioni del mito il luogo della sua morte e sepoltura (Gaeta) era stata una delle mete degli Argonauti.\nPareri secondari.\nIl nome ricorre a volte come nutrice di Ascanio, a volte come moglie di Enea."}
{"id": "1748122", "revid": "1745361", "url": "https://it.wikipedia.org/wiki?curid=1748122", "title": "Caistro", "text": "Nella mitologia greca, Caistro era il nome di uno dei figli di Achille e dell'amazzone Pentesilea. \nNella geografia antica, Caistro era un fiume della Lidia che nasceva nel monte Tmolo e si gettava nel mar Egeo. Corrisponde all'odierno fiume turco Piccolo Meandro (\"K\u00fc\u00e7\u00fck Menderes\").\nIl mito.\nCaistro, a volte nominato solo come un fiume dove si radunano molti uccelli a volte come una divinit\u00e0 legata ai fiumi, viene legato al mito di Achille nominandolo come suo figlio. Caistro ebbe anche un figlio da Derceto, tale Efeso e una figlia chiamata Semiramide. \nPareri secondari.\nIl fiume si trovava nella Lidia. Oltre ad apparire nell\"Iliade\", veniva citato anche da altri autori i quali affermavano che era popolato da cigni."}
{"id": "1748123", "revid": "1543377", "url": "https://it.wikipedia.org/wiki?curid=1748123", "title": "Claudio Molinari", "text": "Biografia.\n\u00c8 stato consigliere e assessore del comune di Riva del Garda dal 1990 al 1993, poi sindaco dal 1993 al 1998. Alle elezioni amministrative del 1995 \u00e8 stato riconfermato ottenendo prima il 48% (con il sostegno della Lega e degli autonomisti), poi il 74,18% al ballottaggio.\nDal 1998 al 2003 \u00e8 stato consigliere provinciale e regionale per la Civica Margherita. \u00c8 stato assessore provinciale all'istruzione, formazione professionale e cultura.\n\u00c8 stato rieletto sindaco di Riva del Garda l'8 maggio 2005 con il 53,70% dei voti, ed ha affermato di non avere intenzione di lasciare la carica prima della naturale scadenza del mandato, nel 2010.\nNel 2006 \u00e8 stato eletto senatore nel collegio di Rovereto. \u00c8 stato rieletto nel 2008 con il 40,204 % dei voti con il simbolo \"SVP-Insieme per le autonomie\", legato al Partito Democratico del quale \u00e8 stato l'unico senatore ad essere eletto in Trentino. Nel pomeriggio del 22/02/11 decide di passare anche lui dopo Emanuela Baio ad Alleanza per l'Italia - uscita dal PD dovuta, come per molti, al cambiamento repentino iniziato con la segreteria Franceschini. Molti denunciarono le manovre dalemiane e bersaniane.."}
{"id": "1748125", "revid": "1543377", "url": "https://it.wikipedia.org/wiki?curid=1748125", "title": "Hypotaenidia poeciloptera", "text": "Il rallo alibarrate (Hypotaenidia poeciloptera ()) era un uccello della famiglia dei Rallidi, recentemente scomparso, originario delle isole Figi.\nDescrizione.\nIl rallo alibarrate era un grosso Rallide (35\u00a0cm) probabilmente incapace di volare, munito di un robusto becco. Sulle regioni superiori il piumaggio era marrone e su quelle inferiori grigio scuro; nella parte centrale della gola era presente una macchia biancastra; sulle ali, color castano brillante, spiccava una serie di barre nere. Il becco era giallo e arancio, l'iride marrone chiaro e le zampe e i piedi di colore giallo. I maschi erano pi\u00f9 piccoli delle femmine.\nIl parente pi\u00f9 stretto del rallo alibarrate \u00e8 il rallo delle Salomone (\"H. woodfordi\") delle isole omonime, ma molto probabilmente queste due specie costituiscono i relitti di un gruppo pi\u00f9 numeroso, dall'areale pi\u00f9 vasto.\nDistribuzione e habitat.\nLa specie era presente unicamente su due isole delle Figi: Viti Levu e Ovalau.\nBiologia.\nLe uniche osservazioni riguardanti la biologia di questa specie sembrano essere state quelle compiute da Edgar Leopold Layard, che nel 1875 scrisse:\nErnst Mayr (1945) sosteneva che il rallo alibarrate fosse il misterioso \"sasa\", un uccello incapace di volare noto ai figiani, che viveva nelle cavit\u00e0 del suolo delle zone montuose.\nEstinzione.\nMolti naturalisti, compresi i membri della \u00abWhitney South Seas Expedition\u00bb (una serie di esplorazioni guidate negli anni venti dall'American Museum of Natural History, finanziate da Harry Payne Whitney), hanno cercato questo rallo senza successo. L'ultimo esemplare conosciuto venne catturato nel 1890, ma David Holyoak sostenne di avere avvistato l'uccello nel 1973. Si ritiene che le responsabili della sua scomparsa siano state le manguste, introdotte dall'uomo, sebbene altri uccelli terricoli presenti nelle stesse zone siano sopravvissuti.\nNe rimangono solamente alcuni esemplari impagliati, conservati a Cambridge (Massachusetts), Berlino, Boston, Leida, Liverpool, Tring e New York."}
{"id": "1748126", "revid": "1745361", "url": "https://it.wikipedia.org/wiki?curid=1748126", "title": "Cabeiro", "text": "Cabeiro () o Cabeir\u00f2 o Cabiro \u00e8 un personaggio della mitologia greca. Una ninfa del mare.\nGenealogia.\nFiglia di Proteo, spos\u00f2 Efesto e divenne madre di Cadmilo, dei Cabiri e delle Cabiridi.\nMitologia.\nSecondo Nonno di Panopoli Cabeiro era di origine Tracia e per vivere insieme alla sua prole nella fucina di Efesto doveva essersi spostata a Lemno.\nCorrispondenze del personaggio.\nDagli scoli ad Apollonio Rodio Cabeiro corrisponderebbe a Demetra e fu, forse, identificata anche con la ninfa del mare Idotea che parl\u00f2 con Menelao nell'Odissea."}
{"id": "1748130", "revid": "599013", "url": "https://it.wikipedia.org/wiki?curid=1748130", "title": "Cabeir\u00f2", "text": ""}
{"id": "1748131", "revid": "204012", "url": "https://it.wikipedia.org/wiki?curid=1748131", "title": "Cabiro", "text": ""}
{"id": "1748132", "revid": "1573940", "url": "https://it.wikipedia.org/wiki?curid=1748132", "title": "Hypotaenidia woodfordi", "text": "Il rallo delle Salomone (Nesoclopeus woodfordi ()) \u00e8 un uccello della famiglia dei Rallidi originario delle isole Salomone.\nDescrizione.\nIl rallo delle Salomone \u00e8 un grosso rallide dal piumaggio color marrone scuro sulle regioni superiori e grigio fuligginoso su quelle inferiori, chiazzato di bianco sulla parte bassa dell'addome; il sottoala \u00e8 screziato da barre bianche. Ha zampe corte e sottili, di colore azzurro chiaro, e un lungo becco color corno.\nBiologia.\nIl rallo delle Salomone non ha una stagione degli amori ben definita, e pu\u00f2 nidificare in ogni periodo dell'anno. Il nido \u00e8 posto sempre nei pressi dei corsi d'acqua. \u00c8 una specie onnivora ed \u00e8 stata vista cercare il cibo in acque poco profonde.\nDistribuzione e habitat.\n\"Hypotaenidia woodfordi\" \u00e8 presente sull'isola di Bougainville in Papua Nuova Guinea, e in alcune delle isole Salomone (Santa Isabel, Guadalcanal e forse Choiseul.)\nTassonomia.\nAttualmente vengono riconosciute tre sottospecie di rallo delle Salomone:"}
{"id": "1748133", "revid": "1543377", "url": "https://it.wikipedia.org/wiki?curid=1748133", "title": "Fiat A.22", "text": "Il Fiat A.22 era un motore aeronautico 12 cilindri a V di 60\u00b0 raffreddato ad acqua prodotto dall'azienda italiana Fiat Aviazione tra gli anni venti e gli anni trenta.\nStoria.\nSviluppo.\nL'A.22 venne progettato nella met\u00e0 degli anni venti dall'ingegner Tranquillo Zerbi come sviluppo del precedente A.20. Simile nelle caratteristiche costruttive se ne differenziava per le dimensioni maggiori e di conseguenza anche le caratteristiche. Il propulsore venne avviato alla produzione nel 1926 e venne realizzato in numerose versioni venendo adottato come propulsore da diversi velivoli tra cui i ricognitori R.22.\nL'A.22T.\nLa necessit\u00e0 di poter disporre di un motore per poter dotare velivoli da primato ed idrocorsa diede l'opportunit\u00e0 a Zerbi di sviluppare una versione pi\u00f9 prestante del suo motore al quale venne assegnata la denominazione A.22T.\nProdotto dal 1928, era caratterizzato da un basamento, coppa dell'olio e scatola posteriore dei ruotismi realizzati in alluminio, era capace di erogare una potenza normale di 570 CV (419 kW) a 1\u00a0900 giri/min e che arrivava alla potenza massima 620 CV (456\u00a0kW) a 2\u00a0100 giri/min."}
{"id": "1748138", "revid": "767487", "url": "https://it.wikipedia.org/wiki?curid=1748138", "title": "William Robert Ogilvie-Grant", "text": "Ogilvie-Grant venne educato a Cargilfield ed al Fettes College di Edimburgo, dove studi\u00f2 alla facolt\u00e0 di Scienze Biologiche, zoologia ed anatomia. Nel 1882 divenne un Assistente al Museo di storia naturale di Londra. Studi\u00f2 ittiologia sotto Albert C. L. G. G\u00fcnther e nel 1885 la Sezione Ornitologica gli affid\u00f2 una carica temporanea durante la visita di Richard Bowdler Sharpe in India. Rimase in quel dipartimento, divenendo alla fine Curatore degli Uccelli dal 1909 al 1918.\nSuccedette inoltre a Bowdler Sharpe come editore del Bollettino del Club Ornitologico Britannico, posto che mantenne dal 1904 al 1914.\nOgilvie-Grant effettu\u00f2 molti viaggi di collezione, specialmente a Socotra, a Madera ed alle isole Canarie."}
{"id": "1748142", "revid": "2150574", "url": "https://it.wikipedia.org/wiki?curid=1748142", "title": "Ortelle", "text": "Ortelle (\"Arte\u1e0d\u1e0dhre\" in dialetto salentino) \u00e8 un comune italiano di abitanti della provincia di Lecce in Puglia.\nSituato nel Salento sud-orientale, comprende anche la frazione di Vignacastrisi.\nGeografia fisica.\nTerritorio.\nSorge nell'immediato entroterra di Castro, da cui dista meno di 6\u00a0km. \u00c8 distante da Lecce 43\u00a0km e 27\u00a0km da Santa Maria di Leuca, l'estrema punta meridionale della penisola salentina. Il territorio del comune, che occupa una superficie di 9,95\u00a0km\u00b2, risulta compreso tra i 52 e i 125 metri sul livello del mare; pertanto l'escursione altimetrica complessiva risulta essere pari a 73 metri. Comprende anche la frazione di Vignacastrisi distante 2,5\u00a0km in direzione sud. Secondo i dati del censimento 2001, la frazione ha una popolazione di 1.377 abitanti ed \u00e8 situata a 92 metri s.l.m. Confina a nord con il comune di Poggiardo, a est con il comune di Santa Cesarea Terme, a sud con i comuni di Castro e Diso, a ovest con il comune di Spongano.\nDall'ottobre 2006, parte del suo territorio rientra nel Parco Costa Otranto - Santa Maria di Leuca e Bosco di Tricase, istituito dalla Regione Puglia allo scopo di salvaguardare la costa orientale del Salento, ricca di beni architettonici e di specie floreali e faunistiche. Ricade nel territorio di Ortelle, in prossimit\u00e0 del confine con il comune di Castro, l'area naturale de \"I Canali\" che si caratterizza per una morfologia molto accidentata con una successione di terrazzi che digradano nel canale che convoglia le acque piovane.\nL'area presenta diversi terrazzamenti collegati da ripide scale in pietra, numerose grotte e importanti specie vegetali e animali, anche in via di estinzione.\nClima.\nDal punto di vista meteorologico Ortelle rientra nel territorio del basso Salento che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +19,1\u00a0\u00b0C, mentre quella del mese pi\u00f9 caldo, agosto, si aggira sui +29,1\u00a0\u00b0C. Le precipitazioni medie annue, che si aggirano intorno ai 676\u00a0mm, presentano un minimo in primavera-estate ed un picco in autunno-inverno.Facendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle serre salentine che creano un sistema a scudo. Al contrario le correnti autunnali e invernali da Sud-Est, favoriscono in parte l'incremento delle precipitazioni, in questo periodo, rispetto al resto della penisola.\nStoria.\nIl toponimo deriva dal latino \"hortella\" che significa \"piccoli orti\".\nIl territorio del comune di Ortelle si estende tra due antiche citt\u00e0 messapiche: quella di Vaste e quella di Castro. Proprio dell'antica \"Contea di Castro\" ha fatto parte fino all'emanazione delle leggi che abolivano la feudalit\u00e0 nel 1806.Il centro abitato, di dimensioni contenute, si sviluppa in costruzioni a uno o due piani, con una diffusa presenza di scantinati, molti dei quali scavati nella roccia calcarenitica. L'architettura che lo caratterizza \u00e8 quella tipica dei borghi rurali salentini incentrati attorno alla Chiesa Matrice e servita da una maglia stradale che rappresenta la prosecuzione naturale di antiche vie rurali preesistenti dando un risultato di una serie di stradine spesso strette e vicoli con alcune piazze. Presenta un piccolo vecchio nucleo con urbanistica a corte formato da modeste casette. La conservazione di alcuni cognomi fanno pensare a significative immigrazioni di popolazioni di origine neogreca (Cazzato, Micello, Strambaci, ecc..), come alcuni toponimi fanno ritenere la presenza di famiglie di religione ebraica (Via della Giudecca).\nLe origini di Ortelle sono probabilmente legate alla presenza di piccole estensioni di terreni fertili in un comprensorio salentino caratterizzato piuttosto da terreni scarsi o rocciosi. In periodo ellenistico, favorita dalla presenza di depositi di argille, si sviluppa una economia produttiva di laterizi e materiali di terracotta e probabilmente un primo nucleo di abitazioni, come confermato dalla presenza di una necropoli in localit\u00e0 \"San Vito\", con ricchi corredi funebri. Recenti studi archeologici, sulla scorta di una pi\u00f9 attenta ed organica analisi dei sporadici rinvenimenti nel territorio ortellese, fanno pensare a un insediamento messapico autonomo (villaggio satellite) rispetto alla citt\u00e0 messapica principale di Vaste. Le recenti scoperte sull'imponente sviluppo della citt\u00e0 fortificata di Castro, gi\u00e0 in periodo messapico, la presenza di un autonomo centro residenziale-produttivo nel territorio ortellese e la presenza della citt\u00e0 di Vaste, gi\u00e0 nota per importanza ed estensione, tutte ricomprese in pochi chilometri di distanza, restituisce un modello urbanistico alquanto complesso ancora in buona parte da definire.La presenza di una piccola falda freatica, favorita da strati argillosi impermeabili, per esempio in localit\u00e0 \"Puzze\", favorisce la disponibilit\u00e0 di acque potabili essenziali alla permanenza di una comunit\u00e0 stabile, confermando la teoria che vuole la dispersione e la dimensione demografica dei centri abitati salentini legata pi\u00f9 alla disponibilit\u00e0 idrica che ad altri fattori, in un equilibrio disponibilit\u00e0 idrica-popolazione residente che sar\u00e0 rotto solo con la costruzione del grande Acquedotto pugliese.\nLa presenza documentale di un menhir nell'attuale Piazza San Giorgio, raffigurato nello stemma lapideo posto sul portale della Chiesa Matrice, fanno pensare ad una caratterizzazione antropica del territorio gi\u00e0 in epoca protostorica. Piste e massicciate di epoca romana rinvenute a nord-est dell'attuale abitato fanno pensare anche a frequentazioni durante la dominazione romana. Probabilmente favorite dalle immigrazioni neogreche dal VI secolo al XIII secolo, in localit\u00e0 \"San Vito\", si sviluppa un importante centro rupestre. Forse gi\u00e0 frequentato nel periodo delle scorrerie barbariche seguite alla caduta dell'Impero romano d'Occidente, quando molte popolazioni preferirono allontanarsi dai ricchi centri posti sulle strade principali per ritirarsi in pi\u00f9 discreti e sicuri ricoveri di fortuna. Di questa frequentazione si conservano le due cripte ipogee del Largo San Vito, in particolare quella della \"Madonna della Grotta\". In particolare, gli affreschi recentemente restaurati, ci raccontano una colta e sofisticata rappresentazione dei valori della fede cattolica seguente al Concilio di Trento (1545) con molte analogie con le raffigurazioni pi\u00f9 antiche della pi\u00f9 nota Basilica di Santa Caterina d'Alessandria in Galatina. La presenza delle raffigurazioni fanno supporre, se non la presenza di una popolazione di residenti, almeno la presenza nel periodo angioino di una comunit\u00e0 di clero organizzata.Assieme al centro dell'attuale Piazza San Giorgio, connotato dalla presenza di un menhir, di fabbriche di terracotta messapiche e poi dallo sviluppo del centro urbano a partire dal XVI secolo, \u00e8 proprio l'attuale Piazzale San Vito a costituire il secondo polo dello sviluppo di Ortelle. Dopo l'insediamento rupestre, favorito probabilmente dalla condizione demaniale dei terreni, su questo enorme largo pubblico si svilupperanno cave di conci calcarenitici (documentazioni scritte raccontano che i conci di queste cave vennero usate per la ricostruzione della Cattedrale di Castro) e l'istituzione della plurisecolare Fiera di San Vito. Su questi larghi venivano estratti conci di pietra calcarenitica (\"tufo\") che sui traini venivano trasportati nei centri vicini. Le profondissime carreggiate scavate nella roccia dalle ruote ferrate dei traini, profonde anche un paio di metri, sono state distrutte negli anni settanta. Le pi\u00f9 imponenti erano sulla vecchia strada per Poggiardo nel largo Scianniche. L'attivit\u00e0 estrattiva, continuata fino al secolo scorso, ha distrutto ogni traccia del vecchio insediamento rupestre ad eccezione delle due cripte ipogee.Su questi larghi si \u00e8 istituzionalizzata una fiera nella quarta domenica di ottobre. Documenti della Contea di Castro, informano che in tale occasione erano tassate le attivit\u00e0 commerciali a condizione che il Conte stesso vi presenziasse in modo ufficiale (con scorta armata). Nell'Archivio Storico di Lecce \u00e8 conservata una opposizione presentata a re Ferdinando I delle Due Sicilie affinch\u00e9 non concedesse al comune di Spongano licenza di analoga fiera nella domenica precedente. La piccola comunit\u00e0 di Ortelle, alimentata prima dalle sfortune dei centri vicini di Vaste e Castro e poi dagli incrementi demografici di fine Settecento, edifica nel Largo San Vito una chiesetta dedicata a San Vito e Santa Marina.\nSimboli.\nProfilo araldico dello stemma:\nProfilo araldico del gonfalone:\nMonumenti e luoghi d'interesse.\nArchitetture religiose.\nChiesa madre di San Giorgio.\nLa chiesa madre di San Giorgio risale al XVII secolo. La facciata, realizzata in carparo, \u00e8 caratterizzata da modanature, lesene doriche e termina con un coronamento settecentesco. Il portale centrale \u00e8 decorato con fregi barocchi ed \u00e8 datato 1633; nella parte superiore vi \u00e8 l'antico stemma civico dell'Universitas di Ortelle. Originariamente la chiesa era dedicata al Redentore, che \u00e8 raffigurato al centro del portale con gesto benedicente.L'interno \u00e8 a tre navate con altari barocchi scolpiti a partire dal 1668 dall'artista alessanese Placido Buffelli. L'abside accoglie un particolare altare maggiore in pietra, ricco di stucchi dorati e sormontato dalla statua raffigurante la Santissima Trinit\u00e0. Nella navata sinistra \u00e8 presente un quadro di San Giorgio, protettore del paese; nella navata destra vi \u00e8 un quadro rappresentante la Vergine Maria. Nella chiesa si conservano tre statue: una in cartapesta di san Giorgio nell'atto di uccidere il drago, un'altra a mezzo busto di san Fortunato compatrono del paese e la statua di sant'Antonio da Padova.\nChiesa dei Santi Vito e Marina.\nLa chiesa dei Santi Vito e Marina risale alla seconda met\u00e0 del XVIII secolo. I lavori di costruzione della struttura durarono dal 1776 al 1779. In una relazione del 1777 risulta \"che si sta riedificando\". In base a questo si pu\u00f2 dedurre che la chiesa attuale ne sostituisce una pi\u00f9 antica, probabilmente coeva al complesso monumentale che sorge nei pressi. Al di sotto della chiesa, infatti, rimangono i ruderi di un altro edificio rupestre che conserva ancora tracce di affreschi e degli antichi pilastri. Le sue tracce sono emerse durante i restauri del 1987. Nel 2007 si \u00e8 dato corso ad una campagna di scavi archeologici che ha restituito una serie di ambienti ipogei con differenti destinazioni. All'interno della chiesetta sono state ritrovate sepolture ottocentesche. Nell'attuale chiesa vi \u00e8 una tela settecentesca raffigurante san Vito e un dipinto murale, dello stesso periodo della tela, raffigurante santa Marina mentre regge il dragone legato ad una cinghia.\nChiesa dell'Immacolata.\nLa chiesa dell'Immacolata, sede dell'omonima confraternita fondata nel 1786, fu edificata nella seconda met\u00e0 del XVIII secolo. Nei primi decenni dell'Ottocento fu ampliata con la costruzione di una nuova navata addossata alla piccola precedente chiesetta probabilmente composta solo dall'attuale presbiterio. La semplice facciata \u00e8 segnata da due grossi pilastri angolari dall'aspetto di contrafforti, su cui si colloca il timpano mistilineo. L'interno \u00e8 a navata unica con breve transetto e possiede una copertura con volta a spigolo. Il presbiterio, coperto da una volta a botte, accoglie l'altare maggiore.\nCripta della Madonna della Grotta.\nLa cripta della Madonna della Grotta risale al XIII secolo. Scavata interamente nel banco di roccia calcarenitica (\"tufo\"), presenta una pianta a tre navate absidate con absidi laterali quadrangolari e abside centrale semicircolare, con aggiunta di due avancorpi lungo gli ingressi e di un campanile a vela. L'interno della grotta, in passato interamente ricoperto da dipinti, conserva ancora parte della decorazione pittorica databile a epoche diverse e pi\u00f9 volte ripresa come la figura della Madonna delle Grazie, rifatta nel XIX secolo. Sulla parete destra, nel luogo dove era addossato l'altare di santa Chiara, si trova l'immagine pi\u00f9 enigmatica dell'intera decorazione pittorica della cripta: l\"'Eterno Padre\", tra due angeli svolazzanti, che protegge due figure femminili (entrambe raffigurerebbero la Vergine Maria) che reggono un drappo con tre cerchi raffiguranti la Flagellazione, la Crocifissione e la Resurrezione di Cristo. \u00c8 l'affresco pi\u00f9 antico della cripta ed \u00e8 databile tra la fine del XIV e l'inizio del XV secolo. Nell'abside sinistra \u00e8 presente un affresco rappresentante Sant' Eligio e le storie della sua vita contornato da elementi grotteschi; Nell'abside centrale vi \u00e8 un affresco che rappresenta la Madonna con Ges\u00f9 Bambino affiancato a destra e a sinistra da due angeli. Tra l'abside sinistra e quella centrale c'\u00e8 un altro affresco, bordato di nero, con Sant' Eligio. Nell'abside destra sono rappresentati centralmente i Santi Medici affiancati dai Santi Nicola e Liborio. Sulla colonna che divide la navata centrale dalla navata destra \u00e8 presente un affresco rappresentante la Trinit\u00e0.\nAree naturali.\nZona Canali.\nL'area denominata \"Zona Canali\" \u00e8 rappresentata da un settore del bacino idrografico che nasce nei pressi del centro abitato di Vignacastrisi. Trattasi di un'incisione naturale che ha una lunghezza complessiva di circa 850 metri ed una larghezza media di 80 metri; l'altitudine \u00e8 compresa tra 60 e 87 metri sul livello del mare. Tale incisione ospita un corso d'acqua a carattere di spiccata intermittenza, vale a dire con presenza di acqua solo durante il periodo autunno-primavera, in concomitanza di eventi piovosi di una certa entit\u00e0.Nella zona vi \u00e8 la presenza di numerose forme carsiche ipogee (grotte), frutto della dissoluzione chimica esercitata dalle acque piovane nel corso dei secoli sulla roccia calcarea ivi presente. I territori circostanti abbondano di testimonianze della secolare presenza dell'uomo, quale elemento regolatore del territorio, con la presenza di muretti a secco che delimitano dei terrazzamenti e le unit\u00e0 particellari, il tutto amalgamato dalla presenza di ulivi secolari e di vegetazione naturale, a prevalenza di leccio.Dal punto di vista vegetazionale l'area costituisce una delle ultime schegge di vegetazione naturale relitta ancora presenti nel Salento, dove, accanto alla presenza del leccio si hanno altri elementi pi\u00f9 termofili quali il carrubo, l'olivastro ecc. Il sito \u00e8 in stretto rapporto con il bosco delle Querce di Castro insieme al quale concorre a formare un unico corridoio ecologico che dal mare si spinge verso l'entroterra.L'ambito territoriale ospita una fauna tipica di specie presenti in aree simili del Salento, tra cui la volpe, il tasso, il riccio, la lucertola comune, il biacco e numerose specie di uccelli, in particolare passeriformi.\nSociet\u00e0.\nEtnie e minoranze straniere.\nAl 31 dicembre 2017 a Ortelle risultano residenti 144 cittadini stranieri. Le nazionalit\u00e0 presenti sono:\nLingue e dialetti.\nIl dialetto parlato a Ortelle \u00e8 il dialetto salentino nella sua variante meridionale. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori nei secoli: messapi, greci, romani, bizantini, longobardi, normanni, albanesi, francesi, spagnoli.\nReligione.\nOrtelle \u00e8 sede della parrocchia di San Giorgio Martire facente parte dell'arcidiocesi di Otranto. Ricade nella vicaria di Castro. Sino al 1818 era una parrocchia della soppressa diocesi di Castro di Puglia.\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali interne: \"SP81 Vaste-Ortelle-Diso-Andrano-Tricase\", \"SP162 Ortelle-Vitigliano-SP233 per Cocumola\", \"SP163 Ortelle-Spongano\".\nFerrovie.\nLa stazione ferroviaria pi\u00f9 vicina \u00e8 quella di \"Poggiardo\" posta sulla linea ferroviaria Maglie-Gagliano del Capo delle Ferrovie del Sud Est. La Stazione FS pi\u00f9 vicina \u00e8 quella di Lecce.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "1748165", "revid": "767487", "url": "https://it.wikipedia.org/wiki?curid=1748165", "title": "Atrofia ottica", "text": "Per atrofia ottica in campo medico, si intende una diminuzione anormale delle dimensioni della papilla ottica.\nTipologia.\nSi distingue la forma primaria da quella secondaria:\nEziologia.\nLe cause possono essere di diversa natura, occorre sia una natura infiammatoria, dovuta a una stenosi (una grave occlusione) della retina, ad un avvelenamento (come nel caso dell'arsenico) o ad un eccessivo consumo di alcool, ma la causa scatenante pu\u00f2 essere anche di natura congenita.\nDiagnosi correlate.\nLa progressiva degenerazione delle fibre pu\u00f2 essere a sua volta sintomo di una qualche patologia associata, come nel caso di diabete, glaucoma, anemia perniciosa e l'arteriosclerosi."}
{"id": "1748168", "revid": "287204", "url": "https://it.wikipedia.org/wiki?curid=1748168", "title": "Il telepatico", "text": "Il telepatico (\"The Whole Man\"), pubblicato in italiano anche come Sogna, superuomo! e Il telepate, \u00e8 un romanzo di fantascienza del 1964 dello scrittore inglese John Brunner. \u00c8 stato finalista del Premio Hugo nel 1965.\nIl romanzo nasce come rielaborazione dei tre racconti precedenti \"City of the Tiger\" (1958), \"The Whole Man\" (1959) e \"Curative Telepath\" (1959), che nel volume sono riorganizzati nei tre libri \"Molem\", \"Agitat\" e \"Mens\", titoli che riprendono una citazione dell\"'Eneide\" (\"Mens agitat molem\") inserita in premessa.\nTrama.\nIl romanzo si svolge in un futuro prossimo, non molto diverso dal nostro tempo; l'elemento pi\u00f9 rilevante \u00e8 la comparsa di persone con capacit\u00e0 telepatiche, la cui esistenza \u00e8 stata resa pubblica ma minimizzata della autorit\u00e0, che le impiegano principalmente per la risoluzione di crisi politiche regionali.\nLibro primo (\"Molem\").\nIl protagonista, \"Gerald Howson\", \u00e8 un ragazzo nato con gravi deformit\u00e0 fisiche, emofiliaco, figlio di un terrorista morto prima della sua nascita durante un'insurrezione da lui stesso fomentata. Il ragazzo cresce accudito con indifferenza dalla madre, una donna pigra ed egoista, fino all'et\u00e0 di diciassette anni quando la sua morte lo lascia solo, a cavarsela con lavoretti saltuari, tentando di passare il pi\u00f9 possibile inosservato.\nGerald scopre in modo casuale di avere capacit\u00e0 telepatiche, \"ascoltando\" la conversazione fra due malviventi. Tenta di sfruttare questa informazione per ricavarne vantaggi personali, ma presto attira l'attenzione della polizia, per cui \u00e8 costretto a nascondersi rifugiandosi in un magazzino in demolizione. Qui trova una giovane ragazza sordomuta con cui riesce a mettersi in contatto grazie alla telepatia. I due cominciano a vivere assieme, le loro giornate rallegrate dalle fantasie telepatiche messe assieme da Howson, che miscela i film visti in trame avventurose in cui lui e la ragazza ricoprono il ruolo di protagonisti.\nMa queste narrazioni mentali vengono percepite da altri telepati, che si adoperano per rintracciarlo; il tutto sfocia infine in uno scontro telepatico, ed infine nell'accettazione della comunit\u00e0 cui verr\u00e0 a far parte. Scopriamo cos\u00ec il rischio che hanno corso Howard e la sua compagna: le fantasie mentali dei telepati coinvolgono in modo cos\u00ec totale chi ne fa parte, il cosiddetto \"gruppo catapatico\", da fargli dimenticare la realt\u00e0 e portarli alla morte per inedia.\nLibro secondo (\"Agitat\").\nHowson \u00e8 ospite dal centro terapeutico dell'OMS a Ulan Bator. Viene trattato con compassione ed interesse per le sue enormi capacit\u00e0 telepatiche, ma contemporaneamente le sue gravi deformit\u00e0 lo tengono lontano dalle persone che lo circondano. Inoltre, l'isolamento in cui \u00e8 vissuto durante tutta la vita gli impediscono di affidarsi completamente ai suoi terapeuti, e ci\u00f2 limita le sue possibilit\u00e0 di addestramento.\nNella stessa struttura \u00e8 ospite la pi\u00f9 grande telepate del mondo, \"Ilse Kronstadt\", allo stadio terminale a causa di un tumore al cervello, inoperabile senza lederle l'organo preposto alle funzioni telepatiche. Ilse si occupa ormai solo saltuariamente del recupero dei telepati irreparabilmente persi in un gruppo catapatico, penetrando nelle loro fantasie e alterandole in modo da renderle insopportabili. In tal modo la fantasia viene spezzata, riportando alla realt\u00e0 il telepate e le persone che condividono il suo sogno lucido.\nIlse si occupa del caso di un telepate di enorme potenza, \"Pericles Phranakis\", assegnato alla soluzione di una crisi in Sudafrica, che di fronte al sanguinoso fallimento della sua missione preferisce ritirarsi in un modo personale. Ilse studia i particolari della fantasia di Pericles ed vi entra infine sotto lo sguardo telepatico della sua squadra e di Howson, che sbircia dalla sua stanza senza essere notato.\nQuando le ridotte forze di Ilse la lasciano in bal\u00eca della mente di Pericles ed ella corre il rischio di entrare a far parte di quella stessa fantasia, il suo ultimo pensiero corre ai fallimenti della sua vita ed a quel bimbo deforme che aveva visto appena nato durante uno dei suoi interventi sul campo. Howson riconosce s\u00e9 stesso in quel bimbo e decide d'impulso di intervenire, salvando cos\u00ec Ilse e Pericles ed accettando di rompere il proprio isolamento. Nei suoi ultimi giorni, Ilse si dedicher\u00e0 all'addestramento di Gerald.\nLibro terzo (\"Mens\").\nGerald \u00e8 ormai il pi\u00f9 grande telepate curativo del mondo. Ma il rapporto irrisolto con le sue deformit\u00e0 fisiche e la telepatia scoppia quando si occupa del caso di \"Hugh Choong\", un telepate perfettamente integrato che decide di formare volontariamente un gruppo catapatico per puro divertimento, ben sapendo che sar\u00e0 salvato. Howson riesce a spezzare la fantasia di Choong, ma solo dopo essere arrivato molto vicino alla disfatta, e per questo evento rimette in discussione il suo ruolo e il suo scopo nella vita.\nDecide quindi di prendersi una vacanza e torna nella sua citt\u00e0 natale, dove incontra \"Mary Hall\", la ragazza sordomuta che aveva condiviso le sue fantasie anni prima. Lei ha subito un'operazione che le ha restituito l'udito e la parola, si \u00e8 sposata ed ha figli, ma rimpiange ancora quei sogni eroici che la vedevano protagonista. L'incontro li lascia entrambi delusi ed amareggiati per ci\u00f2 che sono e che vorrebbero essere: lei la principessa delle fantasie, lui un uomo vero e non una \"marionetta sfasciata\", senza possibilit\u00e0 di alleviare la vita di lei.\nSi associa ad un gruppo di studenti chiassosi che si stanno preparando a una festa; fra loro Rudi Allef, un compositore che ha una forma di sinestesia e che sta cercando di tradurre senza successo le sue sensazioni multiple legate ai suoni in una forma d'arte. Durante la festa, cui Howson partecipa con entusiasmo, Rudi tenta il suicidio con la tecnica del seppuku. Usando le sue capacit\u00e0 telepatiche e con l'aiuto di \"Clara\", una giovane telepate latente, Howson riesce a tamponare le gravi ferite fino all'arrivo dei soccorsi ed a salvare la vita a Rudi.\nNei giorni successivi Gerald indaga sulle ragioni del gesto di Rudi, e scopre alla base l'insoddisfazione per i risultati ottenuti dai vari tentativi di trasmettere agli altri le sue percezioni sinestesiche. Howson, con le sue capacit\u00e0 telepatiche, \u00e8 il suo primo vero spettatore. Grazie al suo aiuto, gli amici di Rudi riescono a meglio comprendere le sue intenzioni ed iniziano le sperimentazioni di uno strumento in grado di emettere suoni e contemporaneamente comporre immagini e colori. Prima che il giovane esca dall'ospedale, riescono a fare una dimostrazione del nuovo strumento, usato da Clara che \"legge\" le composizioni mentali di Rudi e le traduce sullo strumento.\nRitrovano Gerald dopo qualche tempo, rientrato nel proprio ruolo, che ha trovato il modo di esprimere la propria creativit\u00e0 con esecuzioni in pubblico nelle quali proietta le proprie fantasie su una folla di migliaia di persone. A vederlo c'\u00e8 anche Rudi, ormai guarito nel corpo e nello spirito, che si prepara alla prima presentazione delle sue composizioni sinestesiche. Rudi parlando con i medici di Howson ha trovato una possibile soluzione alle sue deformit\u00e0, mediante una forma di trapianto dell'immagine corporea seguita da una serie di interventi. Il trattamento sar\u00e0 doloroso e lungo per entrambi, senza certezza di successo, ma non importa: dal momento che l'offerta \u00e8 stata fatta Gerald \u00e8 diventato un uomo completo.\nTemi.\nIl romanzo viene comunemente considerato il punto di svolta di Brunner, dalla fantascienza incentrata sull'azione a quella tematica e complessa esemplificata da questo e dal successivo Tutti a Zanzibar. Ed in effetti l'esplorazione delle dinamiche interiori del protagonista \u00e8 il tema principale del romanzo, molto pi\u00f9 che le sue peripezie.\nBrunner stesso spiega in un articolo del 1972 che il racconto \"City of the Tiger\" doveva essere il primo di una serie di sword and sorcery ambientata nella mente di un telepate deforme, che cos\u00ec evadeva dalla sua misera realt\u00e0. L'interesse dello scrittore migr\u00f2 poi dalle storie fantastiche al personaggio che le immaginava, fino a farlo diventare il centro della narrazione.\nIl tutto si svolge in un contesto di grigia ed estrema mediocrit\u00e0, in particolare nella parte che narra l'infanzia di Gerald, vissuta fra cinema periferici e piccole delinquenze. Anche l'ambiente degli studenti, che pure viene presentato come fervente di idee, scema nella frustrazione di quegli stessi impulsi fino a culminare nel suicidio. La dipendenza dei personaggi ed il loro isolamento sono preponderanti, e solo in parte giustificati nel caso di Gerald dalla deformit\u00e0 che lo rende diverso, non meno della sua telepatia."}
{"id": "1748169", "revid": "257717", "url": "https://it.wikipedia.org/wiki?curid=1748169", "title": "Sogna, superuomo!", "text": ""}
{"id": "1748172", "revid": "117047080", "url": "https://it.wikipedia.org/wiki?curid=1748172", "title": "Franco Rosi", "text": "Carriera.\nInizi\u00f2 la sua carriera di imitatore lavorando con Cino Tortorella (che scelse per lui il nome d'arte di Franco Rosi) e Mike Bongiorno, con cui lavor\u00f2 nel 1964 nella trasmissione \"La fiera dei sogni\". Nel 1969-70 prende parte a \"La domenica \u00e8 un'altra cosa\", spettacolo televisivo della domenica del pomeriggio, presentato da Raffaele Pisu con tra gli altri, anche Ric e Gian.\nNel 1971 partecip\u00f2 al film \"Venga a fare il soldato da noi\" di Ettore Maria Fizzarotti, con Franco Franchi e Ciccio Ingrassia.\nNel 1974 \u00e8 a fianco di Raimondo Vianello in \"Tante scuse\" dove interpreta il ruolo di commentatore sportivo nello sketch del ciclista Birocci, rappresentando una divertente parodia del celebre Adriano De Zan. \u00c8 conosciuto per la sua partecipazione alla trasmissione televisiva \"Superclassifica show\" (era la voce di Oscar, il Supertelegattone), e per la sua collaborazione con Mike Bongiorno nelle trasmissioni \"Flash\" e \"Giromike\".\nSono particolarmente ricordate le sue imitazioni di Luciano Salce, Enrico Montesano, Fred Bongusto, Franco Franchi, Mike Bongiorno e del cantante Pupo. Rosi ha collaborato poi con Carmen Chiaro, vincitrice del premio \"Alighiero Noschese\", ed ha fondato a Milano il \"Laboratorio voci\".\nNel 1987, su proposta di Bettino Craxi, venne incluso tra i membri dell'Assemblea nazionale del PSI. Da anni residente a Cascinazza, frazione di Robecco sul Naviglio, \u00e8 morto all'ospedale di Magenta, il 17 febbraio 2019, all'et\u00e0 di 75 anni."}
{"id": "1748173", "revid": "1573940", "url": "https://it.wikipedia.org/wiki?curid=1748173", "title": "Chrysaora hysoscella", "text": "La medusa bruna (Chrysaora hysoscella ()) \u00e8 una medusa appartenente alla famiglia Pelagiidae.\nDistribuzione e habitat.\nQuesta specie \u00e8 cosmopolita, ma viene osservata comunemente solo nell'oceano Atlantico e nel Mar Mediterraneo. Nell'Atlantico \u00e8 presente soprattutto nelle acque europee, in particolare nel Mare del Nord, quindi in Francia, Irlanda, Belgio, Paesi Bassi e Regno Unito, dove appare intorno a maggio. Nel Mediterraneo viene osservata soprattutto nell'Adriatico, dove appare solitamente tra marzo e agosto, dapprima in banchi, poi pi\u00f9 isolata.\nNon si tratta di una specie esclusivamente costiera, infatti \u00e8 pi\u00f9 facile da incontrare in mare aperto. Come tutte le meduse, \u00e8 pi\u00f9 comune nelle acque con correnti forti, perch\u00e9 viene trasportata da esse.\nDescrizione.\n\u00c8 una medusa di dimensioni medio-grandi, e pu\u00f2 raggiungere i 30\u00a0cm di diametro, raramente quasi 40. Ha 24 tentacoli organizzati in otto gruppi di tre. La sua colorazione \u00e8 bianco-giallastra con sfumature marroni, e permette di distinguerla dalle altre specie del genere \"Chrysaora\": infatti sull'ombrella, piuttosto schiacciata, sono presenti 16 fasce triangolari pi\u00f9 scure, brunastre, che partono dal centro simili a dei raggi. Questo disegno \u00e8 tipico di questa specie.\nL'ombrella \u00e8 solitamente pallida, trasparente-giallastra, ma talvolta ha sfumature rossastre o rosa accese, anche se rimangono sempre visibili le fasce marroni. Quando spiaggia la sua ombrella pu\u00f2 venire confusa con quella di un'altra medusa, \"Aurelia aurita\".\nGli esemplari giovanili sono invece somiglianti a \"Pelagia noctiluca\" e vengono spesso confusi con essa, perch\u00e9 di piccole dimensioni, intorno a 3 cm di diametro, e con meno tentacoli.\nComportamento.\nA volte gli esemplari grossi sono solitari, ma \u00e8 pi\u00f9 frequente in gruppi anche abbastanza ampi. Pu\u00f2 talvolta essere urticante e causare segni sulla pelle degli esseri umani."}
{"id": "1748174", "revid": "1573940", "url": "https://it.wikipedia.org/wiki?curid=1748174", "title": "Chrysaora quinquecirrha", "text": "Chrysaora quinquecirrha () \u00e8 una medusa appartenente alla famiglia Pelagiidae.\nDistribuzione e habitat.\nProviene principalmente dall'oceano Pacifico e dall'oceano Indiano; a volte si trova anche nell'oceano Atlantico, in particolare dal golfo del Messico. \u00c8 una specie prevalentemente costiera.\nDescrizione.\nLa sua ombrella, che pu\u00f2 essere sia arancione che rosata o trasparente, pu\u00f2 arrivare a un diametro di 25\u00a0cm.\nBiologia.\nAlimentazione.\n\u00c8 carnivora e si nutre soprattutto di zooplancton e altri piccoli invertebrati marini.\nParassiti.\nPu\u00f2 presentare il copepode parassita \"Pseudomacrochiron stocki\"."}
{"id": "1748175", "revid": "287204", "url": "https://it.wikipedia.org/wiki?curid=1748175", "title": "Chrysaora melanaster", "text": "Chrysaora melanaster \u00e8 una medusa appartenente alla famiglia Pelagiidae."}
{"id": "1748176", "revid": "287204", "url": "https://it.wikipedia.org/wiki?curid=1748176", "title": "Daniel Majstorovic", "text": ""}
{"id": "1748181", "revid": "112661603", "url": "https://it.wikipedia.org/wiki?curid=1748181", "title": "Geografia della Costa d'Avorio", "text": "La Costa d'Avorio \u00e8 un paese dell'Africa subsahariana, localizzata nella parte occidentale del continente. Il paese ha la forma di un grande quadrilatero, la frontiera sud \u00e8 costituita dal Golfo di Guinea nell'Oceano Atlantico, di cui la Costa d'Avorio possiede 515\u00a0km di linea di costa. Confina con cinque altre nazioni africane sui restanti tre lati per un totale di 3.110\u00a0km: la Liberia \u00e8 posta a sud-ovest con cui spartisce 716\u00a0km di confine, la Guinea \u00e8 a nord-ovest (per 610\u00a0km), il Mali a nord-nord-ovest (532\u00a0km), il Burkina Faso a nord-nord-est, e il Ghana a est (668\u00a0km). La superficie totale della Costa d'Avorio \u00e8 di 322.460\u00a0km\u00b2, di cui 318.000\u00a0km\u00b2 \u00e8 terra emerse e 4.460\u00a0km\u00b2 di superfici d'acqua. Approssimativamente le dimensioni sono paragonabili a quelle dell'Italia e della Slovenia messe assieme.\nMorfologia e topografia.\nLa Costa d'Avorio pu\u00f2 essere generalmente descritta come un grande altopiano che si eleva gradualmente dal livello del mare, nel sud del paese, fino a raggiungere quasi 500\u00a0m d'altezza nelle regioni settentrionali. Le risorse naturali l'hanno resa una nazione prospera comparata alle economia africane.\nLa regione sud-est \u00e8 caratterizzata da lagune costiere. La regione meridionale, \u00e8 coperto da una densa foresta tropicale umida. Il centro del paese si snoda da est a ovest come una zona di transizione tra le foreste costiere e la savana dell'interno. Il Nord \u00e8 un territorio prevalentemente pianeggiante caratterizzato da pianure ondulate, con basse montagne a nord-ovest. La massima elevazione raggiunta in Costa d'Avorio \u00e8 il Monte Nimba a 1.752\u00a0m sul livello del mare.\nIdrografia.\nI principali fiumi sono il Bandama che \u00e8 il pi\u00f9 lungo del paese, il fiume Cavally che costituisce parte della frontiera con la Liberia, il fiume Sassandra che sfocia nell'oceano prossimo alla citt\u00e0 omonima. Ad est si trova il fiume Como\u00e9 che attraversa il paese da Nord a Sud. Un breve tratto del confine con il Ghana \u00e8 delimitato infine dal corso del Volta Nero. Il Lago Kossou \u00e8 il pi\u00f9 vasto lago della Costa d'Avorio e si trova nelle regioni centrali.\nClima.\nIl clima della Costa d'Avorio \u00e8 generalmente caldo e umido. Varia dal clima equatoriale nelle coste del sud, a tropicale nel centro del paese, per essere semiarido nell'estremo nord. Ci sono tre stagioni: caldo-secco (da novembre a marzo), afoso e secco (da marzo a maggio), e caldo-umido (da giugno a ottobre). La temperatura media si attesta tra i 25 e i 30 \u00b0C con variazioni dai 10 ai 40 \u00b0C.\nRisorse naturali.\nNella Costa d'Avorio \u00e8 sviluppata un'importante industria del legname dovuta alla grande copertura forestale. Importante voce d'esportazione sono i legnami duri. Negli ultimi anni \u00e8 divenuto preoccupante il rapido tasso che ha raggiunto la deforestazione. Fra le poche foreste rimaste completamente intatte vi sono quelle del Ta\u00ef National Park (Parc National de Ta\u00ef) e del Parco Nazionale dei Vigili del Fuoco che si sviluppa su 3.600\u00a0km\u00b2 nel sud-ovest del paese e che ospita oltre 150 specie endemiche e molte altre specie minacciate di estinzione.\nL'Otto per cento del suolo \u00e8 dedicato alle colture seminative. La Costa d'Avorio \u00e8 il maggior produttore mondiale di cacao. Altre colture importanti sono il caff\u00e8, banane e olio di palma. Le risorse naturali comprendono anche petrolio, gas naturale, diamanti, manganese, ferro, cobalto, bauxite, rame e l'energia idroelettrica.\nDati Generali.\nSuperficie totale: 322.460\u00a0km\u00b2 \n\"terra\": 318.000\u00a0km\u00b2 \n\"acqua\": 4.460\u00a0km\u00b2\nConfini terrestri: \n\"totale\": 3.110\u00a0km \n\"frontiere\": Liberia per 716\u00a0km, Ghana 668\u00a0km, Guinea 610\u00a0km, Burkina Faso 584\u00a0km e Mali 532\u00a0km.\nLinea di Costa: 515\u00a0km\nConfini marittimi: \n\"piattaforma continentale\": 200 miglia nautiche (370\u00a0km)\n\"zona di pesca esclusiva\": 200 miglia nautiche (370\u00a0km) \n\"mare territoriale\": 12 miglia nautiche (22\u00a0km)\nElevazione estrema: \n\"punto pi\u00f9 basso\": Oceano Atlantico 0\u00a0m.\n\"punto pi\u00f9 alto\": Monte Nimba 1.752\u00a0m."}
{"id": "1748186", "revid": "216538", "url": "https://it.wikipedia.org/wiki?curid=1748186", "title": "Toni Cairoli", "text": ""}
{"id": "1748192", "revid": "20090", "url": "https://it.wikipedia.org/wiki?curid=1748192", "title": "Alessandro Farnese il giovane", "text": ""}
{"id": "1748194", "revid": "20090", "url": "https://it.wikipedia.org/wiki?curid=1748194", "title": "Michelangelo Buonarroti il giovane", "text": ""}
{"id": "1748196", "revid": "20090", "url": "https://it.wikipedia.org/wiki?curid=1748196", "title": "Johan Baazius il giovane", "text": ""}
{"id": "1748199", "revid": "770685", "url": "https://it.wikipedia.org/wiki?curid=1748199", "title": "Nuova Alleanza Fiamminga", "text": "La Nuova Alleanza Fiamminga, \n(\"Nieuw-Vlaamse Alliantie\", N-VA), nota in italiano anche come Alleanza Neo-Fiamminga,\n\u00e8 un partito politico fiammingo di destra, nato dallo smembramento della Volksunie nel 2001. Il partito \u00e8 membro del governo fiammingo dal 2004 e ha fatto parte del governo federale belga nel governo Michel I.\nStoria.\nLa N-VA, guidata da Geert Bourgeois, si present\u00f2 alle elezioni legislative federali per la prima volta nel 2003, ma la soglia elettorale del 5% le imped\u00ec di essere rappresentata al Parlamento, tranne che nella circoscrizione della Fiandra Occidentale, dove Geert Bourgeois venne eletto alla Camera dei Rappresentanti.\nIl partito contestava la soglia di sbarramento poich\u00e9 la considerava un ostacolo alla democrazia, dal momento che nella maggioranza dei paesi europei questa soglia non esisteva o non superava il 3%.\nIn pi\u00f9, nelle circoscrizioni valloni meno popolate e con l'offerta di un minor numero di seggi, la soglia elettorale richiedeva la stessa percentuale di voti, ma logicamente un minor numero di voti in assoluto.\nLa soglia elettorale era prevista anche nelle elezioni regionali di giugno 2004. Il partito, se non avesse raggiunto questa soglia, avrebbe rischiato di sparire.\nDopo le elezioni del 2003, la N-VA scelse perci\u00f2 di negoziare con i CD&amp;V per formare una coalizione allo scopo di superare la soglia elettorale del 5%. Il CD&amp;V accett\u00f2 e insieme diventarono la prima formazione delle Fiandre con il 26% dei voti nelle elezioni regionali del 2004 e il 30% nelle elezioni federali del 2007.\nIdeologia e posizioni.\nLa N-VA \u00e8 attualmente considerata un partito di destra, ma in passato veniva considerata un \"partito pigliatutto\".\nAltri, come il giornalista Guido Fonteyne, hanno etichettato la NV-A come un partito di estrema destra dal punto di vista sociale (per la sua tendenza populista) e dal punto di vista economico (per la sua opposizione allo stato sociale). Alcune posizioni del presidente del partito Bart De Wever sono state descritte da alcuni come xenofobe in quanto ostili all'immigrazione di massa, ma alcuni osservatori, tra cui Manuel Abramowicz, giornalista di sinistra coordinatore della rivista web belga osservatorio dell'estrema destra, respingono questa classificazione, specificando che la N-VA non \u00e8 n\u00e9 antisemita, n\u00e9 conservatrice radicale, n\u00e9 razzista.\nLa principale rivendicazione della N-VA \u00e8 stata l'indipendenza delle Fiandre, nel quadro dell'Unione europea. Tale posizione si \u00e8 evoluta nel tempo, arrivando a respingere l'idea di un'indipendenza fiamminga ma invocando la soppressione delle istituzioni federali belghe e la creazione di due Stati sovrani (Fiandre e Vallonia) con la sovranit\u00e0 condivisa di Bruxelles e la creazione di una conferenza diplomatica mensile per la gestione di alcuni affari congiunti. Questa nuova linea \u00e8 stata oggetto di alcune critiche all'interno della stessa N-VA; nel 2016 Bart De Wever procedette all'espulsione di due deputati federali che avevano criticato la linea del partito invocando pubblicamente una via pi\u00f9 diretta per il \"separatismo\"."}
{"id": "1748200", "revid": "110157", "url": "https://it.wikipedia.org/wiki?curid=1748200", "title": "Krymsk", "text": "Krymsk \u00e8 una citt\u00e0 della Russia europea meridionale (kraj di Krasnodar), situata nella pianura pedemontana ciscaucasica sulla sponda sinistra del fiume \"Adagum\" (affluente del Kuban'), 87 km a ovest di Krasnodar; \u00e8 il capoluogo amministrativo del distretto omonimo.\nFondata nel 1862 come \"stanica\" di \"Krymskaja\", dal nome di un battaglione di soldati cosacchi, ottenne lo \"status\" di citt\u00e0 e il nome nella forma attuale nel 1958.\nLa citt\u00e0 \u00e8 un piccolo centro industriale (comparto alimentare), oltre che il centro di un distretto agricolo; \u00e8 anche un nodo stradale e ferroviario (stazione ferroviaria di \"Krymskaja\").\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1748201", "revid": "20090", "url": "https://it.wikipedia.org/wiki?curid=1748201", "title": "Arnobio il giovane", "text": ""}
{"id": "1748202", "revid": "20090", "url": "https://it.wikipedia.org/wiki?curid=1748202", "title": "Erik Benzelius il giovane", "text": ""}
{"id": "1748204", "revid": "20090", "url": "https://it.wikipedia.org/wiki?curid=1748204", "title": "Benedetto Accolti, il giovane", "text": ""}
{"id": "1748205", "revid": "20090", "url": "https://it.wikipedia.org/wiki?curid=1748205", "title": "Benedetto Accolti, il vecchio", "text": ""}
{"id": "1748207", "revid": "20090", "url": "https://it.wikipedia.org/wiki?curid=1748207", "title": "Gaio Mario il giovane", "text": ""}
{"id": "1748208", "revid": "767487", "url": "https://it.wikipedia.org/wiki?curid=1748208", "title": "Geografia del Burkina Faso", "text": "Il Burkina Faso (ex \"Alto Volta\") \u00e8 un paese dell'Africa occidentale privo di sbocchi sul mare. Paese del Sahel, condivide le sue frontiere con sei nazioni: a nord e a ovest con il Mali, a est con il Niger, a sud-est con Benin e Togo, a sud con Ghana e a sud-ovest con la Costa d'Avorio. \u00c8 posto tra il deserto del Sahara e il Golfo di Guinea, a sud del corso del fiume Niger. \nMorfologia.\nLe regioni meridionali sono verdi e coperte di foreste, mentre nel nord \u00e8 presente il deserto. La parte centrale del Burkina Faso si trova su un altopiano di savane che si snodano tra i 198 e i 305 metri sul livello del mare. Per la maggior parte il Burkina Faso del paese \u00e8 pianeggiante, con pianure ondulate. Colline sono presenti nell'ovest e nel sud-est, ma in genere l'altitudine massima e minima \u00e8 contenuta in meno di 600 metri, tra i 200 e i 750 metri sul livello del mare. \nIdrografia.\nNel paese sono presenti tre valli fluviali, quella del fiume Niger nel nord (fiume che per\u00f2 non attraversa il paese) estesa 72.000 km\u00b2, quella del fiume Como\u00e9 e quella del fiume Volta nel centro del paese. Il sistema fluviale del Volta, con 120.000 chilometri quadrati di bacino idrografico \u00e8 il principale del paese, con i tre fiumi Volta Bianco, Volta Nero e Pendjari che si riuniscono successivamente nel Ghana formando per l'appunto il fiume Volta.\nLa valle del fiume Como\u00e8 riceve acqua su una superficie di 18.000 km\u00b2 nel sud-ovest del paese, prossimo alla frontiera con la Costa d'Avorio.\nClima.\nLe precipitazioni annue variano da circa 1000 millimetri nel sud a meno di 250 millimetri nel nord e nord-est, dove i venti caldi del deserto accentuano il clima secco della regione. Il Burkina Faso ha tre distinte stagioni: caldo moderato e secco (tra novembre e marzo), caldo torrido e secco (tra marzo e maggio) e caldo afoso e umido (tra giugno e ottobre).\nDati generali.\nArea: \n\"totale\": 274.200 km\u00b2 \n\"terra\": 273.800 km\u00b2 \n\"acqua\": 400 km\u00b2 \nArea comparativa: il 91% dell'Italia. \nConfini terrestri: \n\"totale\": 3.192 km \n\"frontiere\": Benin per 306 km, Costa d'Avorio 584 km, Ghana 548 km, Mali 1000 km, Niger 628 km, Togo 126 km. \nConfini marittimi: privo di sbocchi sul mare.\nElevazione estreme: \n\"punto pi\u00f9 basso\": fiume Mouhoun (Volta Nero) 200 m \n\"punto pi\u00f9 alto\": Tena Kourou 749 m \nRisorse naturali: manganese, calcare, marmo; piccoli giacimenti di oro, antimonio, rame, nichel, bauxite, piombo, fosfati, zinco, argento. \nUso del suolo: \n\"seminativi\": 13% \n\"colture permanenti\": 0% \n\"pascoli permanenti\": 22% \n\"foreste e boschi\": 50% \n\"altro\": 15% (1993 stima) \n\"Terre irrigate\": 200 km\u00b2 (1993 stima) \nPericoli naturali: ricorrente siccit\u00e0 \nAmbiente - problematiche attuali: la recente siccit\u00e0 e la desertificazione colpiscono gravemente le attivit\u00e0 agricole, la distribuzione della popolazione e l'economia; degrado del suolo, deforestazione. "}
{"id": "1748209", "revid": "20090", "url": "https://it.wikipedia.org/wiki?curid=1748209", "title": "Diego de Almagro il giovane", "text": ""}
{"id": "1748210", "revid": "20090", "url": "https://it.wikipedia.org/wiki?curid=1748210", "title": "Alfonso Parigi il giovane", "text": ""}
{"id": "1748211", "revid": "20090", "url": "https://it.wikipedia.org/wiki?curid=1748211", "title": "Bartolomeo Pacca il giovane", "text": ""}
{"id": "1748217", "revid": "486946", "url": "https://it.wikipedia.org/wiki?curid=1748217", "title": "N-VA", "text": ""}
{"id": "1748218", "revid": "41331611", "url": "https://it.wikipedia.org/wiki?curid=1748218", "title": "Referendum nella Repubblica di San Marino", "text": ""}
{"id": "1748222", "revid": "1348176", "url": "https://it.wikipedia.org/wiki?curid=1748222", "title": "Dagda Mor", "text": "Il Dagda Mor \u00e8 un personaggio che fa parte del libro \"Le Pietre Magiche di Shannara\" della trilogia Il Ciclo di Shannara scritto da Terry Brooks.\nStoria.\nIl Dagda Mor \u00e8 il pi\u00f9 forte dei Demoni, \u00e8 il loro capo e, grazie al Bastone del Comando, \u00e8 dotato di una magia di forza pari a quella del druido Allanon. La differenza tra i due tipi di magia \u00e8 che il fuoco mandato da Allanon \u00e8 blu mentre quello del Dagda Mor \u00e8 rosso.\nIl Dagda Mor \u00e8 il primo demone che, quando l'Eterea comincia ad ammalarsi, esce dal divieto con il Mietitore e il Camaleonte, ritrovandosi cos\u00ec nelle pianure di Cenere al di l\u00e0 del Confine a nord-ovest delle Terre dell'Ovest.\nNon si fa vedere per tutto il libro ma poi ricompare nella battaglia finale tra Demoni ed Elfi ad Arborlon dove, dopo una battaglia prima aerea e poi terrena, viene sconfitto dalla magia di Allanon, il quale si impossessa dal Bastone del Comando e lo distrugge."}
{"id": "1748224", "revid": "177966", "url": "https://it.wikipedia.org/wiki?curid=1748224", "title": "Chiesa di San Fermo Minore", "text": "La chiesa di San Fermo Minore, conosciuta anche come chiesa del Crocefisso, \u00e8 stato un luogo di culto cattolico che sorgeva a Verona, demolito sul finire del XIX secolo.\nStoria.\nLa chiesa di San Fermo Minore, cos\u00ec chiamata per distinguerla da quella di San Fermo Maggiore, venne consacrata nel 1139 dal vescovo Tebaldo: questa and\u00f2 a sostituire un precedente sacello in cui era contenuta la pietra cosparsa del sangue dei due martiri Fermo e Rustico ma che era andato distrutto a causa del catastrofico terremoto del 1117. Accanto alla chiesa era presente anche un piccolo monastero di Benedettini che venne per\u00f2 fatto demolire nel 1389 da Gian Galeazzo Visconti, in modo da poter far edificare la Cittadella fortificata: in quell'occasione la chiesa venne salvata dall'abbattimento mentre il monastero fu spostato in prossimit\u00e0 della chiesa di San Fermo Minore di Br\u00e0.\nNel 1469 la chiesa di San Fermo \u00e8 chiamata per la prima volta \"del Crocefisso\" per via di una croce collocata sull'altare maggiore, a cui si attribuivano capacit\u00e0 miracolose, tanto che gli infetti di lebbra o di peste che dovevano essere portati all'ospedale e, pi\u00f9 tardi, presso il lazzaretto di Verona, sostavano presso la chiesa, che fungeva cos\u00ec da stazione di partenza e di arrivo.\nL'8 agosto 1624 la chiesa sub\u00ec ingentissimi danni a causa di un fulmine che fece scoppiare il deposito di polvere da sparo della vicina torre della Paglia. Gi\u00e0 l'8 gennaio dell'anno successivo si decise di ricostruire la chiesa con l'impiego di 14 000 ducati, una somma considerevole che permise di terminare i lavori di ricostruzione il 6 aprile 1627 i lavori di ricostruzione erano gi\u00e0 terminati, probabilmente su progetto dell'architetto Domenico Curtoni, nipote e allievo del pi\u00f9 noto Michele Sanmicheli. Quel giorno venne inaugurata la chiesa e vi fu riportata la croce miracolosa, che era rimasta illesa nello scoppio.\nLa chiesa venne chiusa al culto in epoca napoleonica e demaniata tramite decreto, tuttavia venne riaperta nel 1822 grazie all'interessamento di un sacerdote; da quel momento e fino alla sua demolizione, avvenuta sul finire del secolo per fare spazio all'ampliamento del macello comunale, svolse la funzione di chiesa sussidiaria della parrocchiale di San Fermo Minore di Br\u00e0. Una lapide riportante l'iscrizione \u00abQui, sul creduto luogo del loro martirio, ai SS. Fermo e Rustico fu anticamente dedicata una chiesa, dal popol detta del Cristo. In tempi moderni ruinata e rifatta, venne demolita nel 1898 per l\u2019ampliamento del pubblico macello\u00bb venne posta sul posto in cui sorgeva la chiesa il 17 aprile 1904, ed \u00e8 l'unico elemento che ancora oggi ricordi l'esistenza di questo importante luogo di culto della citt\u00e0 di Verona."}
{"id": "1748229", "revid": "22229", "url": "https://it.wikipedia.org/wiki?curid=1748229", "title": "Derceto", "text": ""}
{"id": "1748232", "revid": "767487", "url": "https://it.wikipedia.org/wiki?curid=1748232", "title": "Los Angeles Temptation", "text": "Le Los Angeles Temptation sono una squadra della Legends Football League, giocano alla Memorial Sports Arena di Los Angeles, California e vantano di ben 5 titoli vinti nella L.F.L diventando la squadra attuale pi\u00f9 titolata in questa lega.\nStoria.\nSono nate con il nome Team Dream con il quale hanno disputato e vinto il primo Lingerie Bowl (2004). Dopo questo primo torneo, si \u00e8 deciso di associare le squadre al nome di una citt\u00e0 e il Team Dream \u00e8 stato rinominato provvisoriamente Los Angeles Dream presto trasformato nell'attuale Los Angeles Temptation con il quale ha partecipato al torneo successivo (2005) aggiudicandosi la vittoria.\nHanno vinto tutti e tre i campionati sinora disputati della \"nuova\" Lingerie Football League (dal 2009; dall'inizio del 2013 la lega ha assunto il nome Legends Football League).\nColori.\nNei primi tre tornei le Dream / Temptation si sono presentate con mutandine e reggiseno azzurri e bianchi. Nelle foto di presentazione dei campionati 2007 e 2008, poi non disputati, le giocatrici indossavano uguali divise. I medesimi colori aveva anche lo stemma della squadra. Il caschetto era bianco.\nDurante il 2008, in previsione del campionato seguente, le Temptation sono state presentate con mutandine e reggiseno neri con bordo grigio-argento. Questo colore e il nuovo aspetto dello stemma hanno un look che pu\u00f2 ricordare quello degli Oakland Raiders della National Football League.\nCon questa uniforme hanno giocato il campionato 2009-2010.\nCampionati disputati.\n2004.\nVincitrici del campionato\nSquadra: 0 Jennifer Birmingham, 1 Nicole Silva, 2 Maile Moore, 3 Jamie Eifert, 4 Hayden Kristianson, 5 Nikki Ziering, 6 Kim Kindrick, 8 Christa Campbell, 9 Jennifer Jansen, 10 Gwendolyn Osbourne, 11 Tiffany Haugen, 13 Debra Lee Stone, 14 Frida Silva\nAllenatore: Eric Dickerson\nRisultati: Team Dream - Team Euphoria 6-0 (Lingerie Bowl I) \u2013 touchdown di Osbourne\nNota: Nella lista delle giocatrici inizialmente presentata c'erano anche Mia Trudeau, Nina Kaczorowski, Allison McCurdy e Elizabeth Guitierrez e mancava Tiffany Haugen.\n2005.\nVincitrici del campionato\nSquadra: 0 Jaimarie Bjorge, 5 Jerilee Woodford, 8 Tamara Witmer, 12 Elisabeth Rouffaer\nRisultati: le Temptation hanno battuto le Dallas Desire in semifinale e le New York Euphoria in finale.\nNota: Prima del ridimensionamento del campionato che ha ridotto le squadre a quattro giocatrici, per le Temptation erano state annunciate queste giocatrici: Ute Werner, Candice Michelle, Christine Nguyen, Anna Catherine, Jada Storm, Jerilee Woodford, Lauren Bergfeld, Tia Alexander, Amie Barsky, Elisabeth Rouffaer, Joy Giovanni, Katie Lohmann, Leslie Gomez.\n2006.\nSquadra: Katie Lohmann, Jerilee Villanueva, Leslie Gomez, Hillary Millard, Cora Skinner, Elisabeth Rouffaer, Lauren Bergfeld, Michelle Harding, Lotti Bluemner, Katherine Thom, Krisi Ballentine.\nAllenatore: Jim McMahon\nRisultati: Le Temptation hanno battuto le Dallas Desire in semifinale hanno perso la finale (Lingerie Bowl III) con le Euphoria per 12-13 (per le Temptation due touchdown di Jerilee Woodford Villanueva).\nNota: La formazione presentata inizialmente comprendeva Gabrielle Reynolds, Alexandra Sullivan, Jaimarie Bjorge e Alejandra Gutierrez, che sono state sostituite da Millard, Rouffaer, Bergfeld e Ballentine.\n2009-2010.\nVincitrici del campionato.\nSquadra: 1 Laura Cavendar, 2 Jessica Renee, 3 Alisha Lucik, 4 Ali Eastlake, 5 Michelle Jacot, 6 Britainie Degarbott, 7 Lauren Jenkins, 8 Riley Maddex, 9 Joey Davenport, 10 Reese Matthews, 11 Niki Ghazian, 12 Jennifer Delarosa, 13 Monique Gaxiola, 14 Stephanie Psick, 16 Natalie Jahnke, 17 Sarah Frechette, 18 Nicolle Bate, 19 Edin Diaz, 20 Niki Connor.\nRisultati: 18.09.2009: Denver Dream - Los Angeles 20-26 (MVP: Britainie Degarbott); 23.10.2009: Dallas Desire - Los Angeles 24-12; 27.11.2009: Los Angeles - Seattle Mist 26-20 (MVP: Michelle Jacot); 29.01.2009: Los Angeles - San Diego Seduction 53-0 (MVP: Ali Eastlake).\nRiepilogo regular season: 3 vinte - 1 persa. Punti fatti / subiti: 117/63. Touchdowns: 18. Primo posto nella Western Conference per differenza punti: accede alla semifinale.\nSemifinale: Los Angeles - Dallas Desire 20-14 (MVP: Monique Gaxiola).\nFinale: Los Angeles - Chicago Bliss 27-14 (MVP: Ali Eastlake).\n2010-2011.\nVincitrici del campionato.\nSquadra: 1 Kristina Coker, 2 Melissa Marguiles, 3 Amber Dodzweit, 4 Aushley Baker, 5 Gegi Van De Walker, 6 Ogom Chijindu, 7 Nikki Key, 8 Ashley Salerno, 9 Joey Davenport, 10 Julie Ginther, 11 Laura Barba, 12 Danielle Heronema, 13 Monique Gaxiola, 14 Stephanie Psick, 15 Kayla Teenor, 16 Natalie Jahnke, 17 Lutasha Bradley, 19 Rebecca Slivka (nel corso del campionato sostituita con questo numero da Zipphora Chase), 20 Teresa Barrera.\nRisultati: 27.08.2010: Seattle Mist - Los Angeles 26-32 (MVP: Ashley Salerno); 03.12.2010: Los Angeles - Dallas Desire 40-6; 01.01.2011: San Diego Seduction - Los Angeles 6-18; 07.01.2011: Los Angeles - Chicago Bliss 18-12.\nRiepilogo regular season: 4 vinte - 0 perse. Primo posto nella Western Conference per differenza punti: accede alla semifinale.\nSemifinale: 29.01.2011: Los Angeles - Chicago Bliss 31-14 (MVP: Zipphora Chase).\nFinale: 06.02.2011: Los Angeles - Philadelphia Passion 26-25 (MVP: Ashley Salerno).\n2011-2012.\nVincitrici del campionato.\nRiepilogo regular season: 3 vinte - 1 persa. Secondo posto nella Western Conference: accede alla semifinale.\nSemifinale: 29.01.2011: Los Angeles - Las Vegas Sin 27-18 (MVP: Ashley Salerno).\nFinale: 05.02.2011: Los Angeles - Philadelphia Passion 28-6 (MVP: Amber Reed e Ashley Salerno).\nPalmar\u00e8s.\nLingerie Football League (5)"}
{"id": "1748233", "revid": "647919", "url": "https://it.wikipedia.org/wiki?curid=1748233", "title": "Terremoto del 1117", "text": ""}
{"id": "1748238", "revid": "1318658", "url": "https://it.wikipedia.org/wiki?curid=1748238", "title": "Monte Nimba", "text": "Il monte Nimba \u00e8 una montagna situata al confine tra Costa d'Avorio e Guinea, paesi dei quali costituisce la massima elevazione, ed \u00e8 una delle vette principali dell'Africa occidentale.\nGeografia.\nIl monte Nimba si eleva ad un'altezza di 1.752 metri sul livello del mare. Un crinale lo collega verso sud-ovest al Monte Richard-Molard (circa 1280 m di quota), che costituisce il punto di convergenza tra Costa d'Avorio, Guinea e Liberia.\nDomina sulla savana circostante e i suoi versanti sono coperti da fitte foreste. Sulla sommit\u00e0 sono presenti pascoli. L'intera regione \u00e8 di grande interesse ecologico ed \u00e8 ricca di miniere di ferro.\nProtezione della natura.\nLa riserva naturale integrale del Monte Nimba \u00e8 patrimonio mondiale dell'UNESCO dal 1981."}
{"id": "1748239", "revid": "2130303", "url": "https://it.wikipedia.org/wiki?curid=1748239", "title": "Chiesa di Santa Maria del Carmine (Catanzaro)", "text": "La chiesa di Santa Maria del Carmine \u00e8 un luogo di culto cattolico della citt\u00e0 di Catanzaro.\nStoria.\nLa chiesa di Santa Maria del Carmine a Catanzaro \u00e8 situata nel rione \"Gr\u00e8cia\", antico quartiere di origine greca a sud-est del centro storico. Il nome originario era chiesa di Santa Maria di Cataro.\nLa chiesa fu edificata nel XVII secolo e rimaneggiata nel secolo seguente, presenta una facciata modificata nel XX secolo e l'interno a navata unica con cappelle laterali. La chiesa era annessa all'omonimo convento carmelitano ed all'oratorio del XVII secolo. Negli anni successivi alla seconda guerra mondiale, intorno agli anni cinquanta, la facciata della chiesa, sub\u00ec notevoli trasformazioni, insieme alla torre campanaria, in cui la facciata, al centro della quale era posto un affresco, fu rivestita da lastre di travertino.\nArchitettura.\nL'interno \u00e8 composto da un'unica navata con quattro cappelle laterali, un presbiterio ampio e profondo, rimaneggiato negli anni '50-'60 da alcuni lavori, che hanno sostituito il vecchio altare. Le cappelle ospitano altari in muratura, di epoca tardo barocca e rococ\u00f2, dedicati a santi e sante carmelitane ed impreziositi da tele che ancora sono visibili nella loro sede originaria."}
{"id": "1748242", "revid": "110157", "url": "https://it.wikipedia.org/wiki?curid=1748242", "title": "Microregione di Picos", "text": "Picos \u00e8 una microregione del Piau\u00ed in Brasile, appartenente alla mesoregione di Sudeste Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 20 comuni:"}
{"id": "1748245", "revid": "1305887", "url": "https://it.wikipedia.org/wiki?curid=1748245", "title": "Jadeite", "text": ""}
{"id": "1748247", "revid": "110157", "url": "https://it.wikipedia.org/wiki?curid=1748247", "title": "Aroeiras do Itaim", "text": "Aroeiras do Itaim \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748248", "revid": "1163904", "url": "https://it.wikipedia.org/wiki?curid=1748248", "title": "Arte di Naqada", "text": "L'arte di Naqada (o Nagada), dal nome dell'omonimo sito dell'Alto Egitto, raggruppa la produzione artistica che ha avuto luogo tra il 3900 e il 3060 a.C. L'arte di Naqada \u00e8 conosciuta principalmente grazie ai riti funerari. Gi\u00e0 in quest'epoca \u00e8 rilevante la credenza in un aldil\u00e0: bench\u00e9 i morti non venissero ancora mummificati, ma semplicemente deposti nelle fosse, le tombe abbondavano comunque di materiali legati al culto funerario. \nGeneralmente questo periodo viene suddiviso in:\nAspetti storici ed individuazione.\nAl di l\u00e0 delle semplici operazioni di scavo archeologico, alla fine dell'800 il mondo accademico si pone ufficialmente la domanda sulla provenienza delle genti che diedero vita alla millenaria civilt\u00e0 egizia. Due le teorie principali, ancora oggi seguite:\nPer dar corpo alla propria teoria, Petrie inizi\u00f2 scavi nel Delta nilotico e nel Fayyum. Quindi, nel 1894, si spost\u00f2 nel sud a Naqada e Koptos. Proprio dagli scavi di Naqada, Petrie trarr\u00e0 il convincimento che questa sia la culla della civilt\u00e0 egizia ponendola, perci\u00f2, come premessa della successiva fase storica. Tale periodo, dal 4500 al 3150 a.C., che non offre fonti scritte, costituir\u00e0 il Pre-Dinastico.\nIndipendentemente dalla localizzazione dei reperti archeologici, Petrie nota la presenza costante di caratteristiche, specie nelle ceramiche, compendiate proprio nei manufatti della cultura di Naqada verificando una progressione della civilt\u00e0 dal sud verso il nord. Tale andamento, peraltro, verr\u00e0 poi confermato dal ritrovamento, sempre a Naqada, della Tavoletta di Narmer che palesemente rappresenta l'unificazione dell'Alto e Basso Egitto in un unico Paese da parte di un re del sud. \nA Naqada Petrie scoprir\u00e0 tre necropoli, in cui le sepolture sono per l'80% di forma rettangolare, orientate nord-sud, con il corpo posto su un fianco in posizione fetale con la testa a sud e lo sguardo ad ovest. che contrassegner\u00e0 con lettere dell'alfabeto:\nA fattor comune, \u00e8 sempre presente un corredo funebre, pi\u00f9 o meno ricco, di suppellettili ceramiche lavorate a mano (non al tornio) che verranno assunte come elemento di catalogazione e datazione delle sepolture secondo un metodo detto dal Petrie di \"datazione sequenziale\".\nIl Petrie individua 700 tipi di ceramica differente che raggruppa in nove classi contrassegnate da lettere dell'alfabeto:\nA tale prima classificazione Petrie associa inoltre una \"SD\", ovvero una Sequence Date (sequenza storica) che prevede quattro periodi all'interno di ciascuno dei quali \u00e8 possibile reperire ceramiche appartenenti alle 9 classi suddette:\nNaqada I.\nCeramica.\nLa produzione di ceramiche \u00e8 forse l'elemento che meglio contraddistingue Naqada I. Si tratta di vasi di forma aperta, dal fondo rosso e talvolta decorati con disegni color panna, che solitamente sono geometrici (linee, trattini, zig-zag...) sebbene verso la fine del periodo si ritrovino delle rappresentazioni estremamente stilizzate di animali (ippopotami, coccodrilli), figure umane, scene di caccia, scene di culto, riti sacri e barche.\nUn'altra produzione importante che ha inizio nel periodo Naqada I e continuer\u00e0 in seguito \u00e8 quella dei vasi di forma conica, rossi all'esterno ma con i bordi neri. Venivano cotti capovolti, affondando nella terra i bordi che per questo motivo si annerivano.\nPietra.\nLa pietra \u00e8 uno dei materiali fondamentali di questo periodo ed \u00e8 utilizzata per la produzione di numerosi oggetti. \nIn numerose sepolture, probabilmente appartenute a componenti di ceti elevati, sono state rinvenute tavolozze (o palette) e mazze discoidali. Le tavolozze sono realizzate in scisto e presentano una forma romboidale molto semplice. Su alcune tavolozze sono state rinvenute tracce di trucco.\nFigurine umane.\nCome in altre regioni del globo (Palestina, Anatolia, ecc.), in questo periodo si assiste al diffondersi di rappresentazioni umane, sia maschili sia femminili, eseguite in avorio o terracotta. Queste raffigurazioni potevano forse corrispondere a un culto della fertilit\u00e0.\nNaqada II.\nIl periodo di Naqada II corrisponde alle prime migrazioni artificiali e alla fondazione delle prime citt\u00e0. Con un grado di specializzazione pi\u00f9 avanzato, l'arte si sviluppa e si diversifica. Si ritrovano vasi in pietra levigata, elementi in lapislazzuli, oggetti in rame (spille, pettini, amuleti e perle), coltelli in osso finemente scheggiati, calici dai bordi neri, ma si vedono cambiamenti soprattutto nell'ambito della ceramica, delle tavolozze per cosmetici e delle figurine umane.\nI numerosi oggetti ritrovati lasciano intuire scambi commerciali con la Palestina (vasi ansati) e con la Nubia.\nCeramica.\nLa differenza pi\u00f9 evidente rispetto a Naqada I \u00e8 l'inversione dei colori: ormai si dipinge con pigmenti bruno-violacei su una ceramica color camoscio. Le decorazioni si evolvono: se gli elementi non figurativi sono sempre presenti, si assiste anche alla nascita di scene pi\u00f9 strutturate, bench\u00e9 enigmatiche, per esempio una barca con molti remi, due cabine, uno stendardo e dei personaggi sul ponte. Questa figura, molto frequente, \u00e8 stata interpretata anche come un villaggio con le sue palizzate.\nTavolozze.\nNel periodo Naqada II le tavolozze mutano forma: pi\u00f9 spesso sono a forma di scudo (palette scutiformi) o di mezzaluna (palette \u201cpelta\u201d). Inoltre, nascono decorazioni pi\u00f9 elaborate, come per esempio bordi seghettati da cui emergono due teste di serpente o di uccelli.\nFigurine umane.\nLe figurine hanno una tipologia molto caratteristica. Non si tratta pi\u00f9 solo di personaggi femminili, ma anche di uomini intagliati in bastoncini d'avorio, in posizione eretta, con barba e talvolta con genitali esagerati. Generalmente queste figure sono considerate rappresentazioni di capi di classi o di gruppi sociali. Il fatto che portino la barba \u00e8 interessante, poich\u00e9 quest'attributo del potere sar\u00e0 presente in tutta l'arte egizia. Una delle statuette femminili pi\u00f9 celebri \u00e8 conservata al museo di Brooklyn. La \u00abDanzatrice di Brooklyn\u00bb, dalle gambe appena abbozzate, i fianchi marcati e la figura sottile, \u00e8 stata talvolta confusa con una dea-uccello per via della stilizzazione del viso. Tuttavia, attualmente gli studiosi sono pi\u00f9 propensi a ritenerla un simbolo di fecondit\u00e0.\nNaqada III.\nQuest'ultima fase corrisponde a uno Stato sempre pi\u00f9 centralizzato, nonch\u00e9 all'evidente affermazione di un'\u00e9lite sociale (con tombe pi\u00f9 lussuose rispetto alle altre).\nSito di Ieracompoli.\nA Ieracompoli si trovava un importante gruppo di villaggi chiusi da un recinto, una necropoli di varie decine di tombe e, forse, un tempio arcaico edificato con materiali deperibili (soprattutto legno). La tomba n\u00ba100, di mattoni crudi, conteneva pitture raffiguranti il tema della barca presente nelle ceramiche di Naqada II, ma anche personaggi che fluttuano nello spazio e un ammaestratore di animali. Queste rappresentazioni sono di importanza capitale per il futuro sviluppo dell'arte egizia, in quanto presentano alcune caratteristiche essenziali che si perpetueranno nei successivi 3000 anni: l'aspettivismo, ossia la rappresentazione di uomini e oggetti senza pretese di realismo, ma evidenziandone l'aspetto pi\u00f9 caratteristico; i colori simbolici e la presentazione su \u201cfasce gerarchiche\u201d o registri.\nColtelli.\nI coltelli a lama di selce e dal manico d'avorio scolpito esistevano gi\u00e0 nell'epoca precedente, ma nel periodo di Naqada III conoscono uno straordinario sviluppo. \nUno dei pi\u00f9 belli \u00e8 conservato al museo del Louvre: si tratta del coltello di Gebel el-Arak, che rappresenta su un lato una scena di caccia, ispirata probabilmente all'arte sumerica, e sull'altro un combattimento tra due diversi gruppi etnici. \nQueste scene sono scolpite a bassissimo rilievo su avorio d'ippopotamo, e restano di difficile interpretazione: \u00e8 una battaglia contro gli Asiatici? Una riunione tra Alto e Basso Egitto? Un combattimento contro i Libici? I Nubiani? Un intervento divino contro il caos? Le ipotesi sono numerose. \nNaturalmente questo oggetto, come altri conservati in tutto il mondo, non era di carattere utilitario.\nTavolozze.\nLe tavolozze cambiano parecchio tra i periodi di Naqada II e III. Ormai non si tratta pi\u00f9 di oggetti utilitari, ma di oggetti istoriati, ovvero decorati con bassorilievi. Spesso, tuttavia, si mantiene una forma di \u201ccoppa\u201d centrale che ricorda l'origine della forma, come si pu\u00f2 vedere sulla paletta con quadrupedi del museo del Louvre.\nLa pi\u00f9 conosciuta \u00e8 probabilmente la tavoletta di Narmer, che proviene da Ieracompoli e segna la fine di Naqada III, nonch\u00e9 della famosa \"Dinastia 0\". Infatti, vi si scorge da un lato il re Narmer che porta la corona bianca dell'Alto Egitto e dall'altro lo stesso faraone che porta la corona rossa del Basso Egitto. Dunque si tratterebbe di un oggetto che simboleggia la riunione delle Due Terre, ovvero la creazione del regno d'Egitto. Narmer \u00e8 stato identificato con Menes, il leggendario primo faraone indicato sulle liste reali a noi note."}
{"id": "1748250", "revid": "287204", "url": "https://it.wikipedia.org/wiki?curid=1748250", "title": "Bocaina (Piau\u00ed)", "text": "Bocaina \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748251", "revid": "838137", "url": "https://it.wikipedia.org/wiki?curid=1748251", "title": "Legge di conservazione del numero fermionico", "text": "La legge di conservazione del numero fermionico \u00e8 una legge fisica introdotta nell'ambito della fisica delle particelle: essa stabilisce che, nelle reazioni tra particelle, il numero totale di fermioni meno il numero totale di antifermioni si conserva in tutte le interazioni fondamentali.\nOrigine.\nSi potrebbe quindi definire un nuovo numero quantico denominato \"numero fermionico\", che valga +1 per i fermioni e -1 per gli antifermioni. Tuttavia, dato che sia i leptoni che i barioni sono fermioni, o meglio i fermioni si distinguono in leptoni e barioni, questa legge rappresenta il caso generale delle pi\u00f9 note Legge di conservazione del numero leptonico e Legge di conservazione del numero barionico."}
{"id": "1748252", "revid": "124123", "url": "https://it.wikipedia.org/wiki?curid=1748252", "title": "Louis Say", "text": "Come il fratello ha avuto un grande interesse per l'economia, tanto da pubblicare diversi saggi e articoli, anche se \u00e8 certamente pi\u00f9 ricordato per la sua impresa agro-alimentare, ancora oggi esistente, denominata \"Beghin-Say\"."}
{"id": "1748253", "revid": "287204", "url": "https://it.wikipedia.org/wiki?curid=1748253", "title": "Cajazeiras do Piau\u00ed", "text": "Cajazeiras do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748254", "revid": "287204", "url": "https://it.wikipedia.org/wiki?curid=1748254", "title": "Col\u00f4nia do Piau\u00ed", "text": "Col\u00f4nia do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748255", "revid": "9316", "url": "https://it.wikipedia.org/wiki?curid=1748255", "title": "Mesa Verde", "text": ""}
{"id": "1748256", "revid": "765341", "url": "https://it.wikipedia.org/wiki?curid=1748256", "title": "Sezione di Dedekind", "text": "In matematica una sezione di Dedekind, che prende il nome da Richard Dedekind, in un insieme totalmente ordinato \"S\" \u00e8 una partizione di esso, (\"A\", \"B\"), tale che \"A\" \u00e8 un taglio iniziale senza un massimo. La \"sezione\" stessa \u00e8 concettualmente il \"divario\" tra \"A\" e \"B\". I casi originali e pi\u00f9 importanti sono le sezioni di Dedekind dei numeri razionali e i numeri reali. Dedekind us\u00f2 le sezioni per dimostrare la completezza dei reali senza usare l'assioma della scelta (dimostrando l'esistenza di un campo completamente ordinato indipendente dal detto assioma).\nIn una sezione di Dedekind (\"A\", \"B\"), \"A\" viene detto anche \"taglio di Dedekind\".\nLa sezione di Dedekind risolve la contraddizione tra la natura continua del \"continuum\" dell'asse numerico e la natura discreta dei numeri stessi. Ovunque ci sia una sezione che non sia su un numero razionale reale, viene creato un numero irrazionale (che \u00e8 anche un numero reale) dal matematico. Attraverso l'uso di questo strumento, si considera esserci un numero reale, che sia razionale o irrazionale, in ogni punto nel continuum della linea numerica, senza discontinuit\u00e0.\nDedekind us\u00f2 la parola ambigua \"sezione\" (\"Schnitt\") nel senso geometrico. Dunque essa \u00e8 un'intersezione di una linea con un'altra linea che la incrocia, non \u00e8 un divario. Quando una linea ne incrocia un'altra in geometria, si dice che taglia quella linea. In questo caso, una delle linee \u00e8 l'asse numerico ed entrambe le linee hanno un punto in comune. In quel punto nell'asse numerico, se non esiste un numero razionale, il matematico colloca o posiziona arbitrariamente un numero irrazionale. Questo porta a posizionare un numero reale in ogni punto del continuum.\nUsare le sezioni di Dedekind.\n\u00c8 pi\u00f9 simmetrico usare la notazione (\"A\", \"B\") per le sezioni di Dedekind, ma ogni elemento di \"A\" e \"B\" determina l'altro. Pu\u00f2 essere una semplificazione, in termini di notazione se non di altro, concentrarsi su una \"met\u00e0\" - diciamo quella inferiore - ovvero su un taglio di Dedekind.\nSe l'insieme ordinato \"S\" \u00e8 completo, allora ogni insieme \"B\" in una sezione di Dedekind (\"A\", \"B\") deve avere un elemento minimo \"b\", quindi si deve avere che \"A\" \u00e8 l'intervallo (\u2212\u221e, \"b\") e \"B\" l'intervallo [\"b\", +\u221e).\nOrdinare le sezioni di Dedekind.\nL'ordine sui tagli di Dedekind deriva dall'ordine per inclusione: formula_1. La stessa relazione d'ordine si pu\u00f2 considerare sulle sezioni stesse. Di conseguenza, l'insieme delle sezioni di Dedekind - o dei tagli - \u00e8 linearmente ordinato e, per costruzione, ogni suo sottoinsieme ha estremo superiore.\nSi osservi che si pu\u00f2 porre in relazione in modo naturale un insieme linearmente ordinato con un sottoinsieme dei suoi tagli di Dedekind; in questo processo, l'insieme di partenza viene \"completato\".\nCostruzione dei numeri reali con le sezioni.\nL'esempio classico di sezione di Dedekind nei numeri razionali \u00e8 data da\nEssa rappresenta, nella costruzione dei numeri reali di Dedekind, il numero irrazionale formula_4. Si noti che l'uguaglianza formula_5 non vale in alcun caso in formula_6, dato che formula_7.\nGeneralizzazione: completamento di Dedekind negli insiemi parzialmente ordinati.\nPi\u00f9 in generale, se \"S\" \u00e8 un insieme parzialmente ordinato, il \"completamento\" di \"S\" \u00e8 un reticolo completo \"L\" con un incastro-ordinato di \"S\" dentro \"L\". La notazione di \"reticolo completo\" generalizza la propriet\u00e0 di estremo superiore dei reali.\nUn completamento di \"S\" \u00e8 l'insieme dei suoi sottoinsiemi \"chiusi inferiormente\", ordinata dall'inclusione. \"S\" \u00e8 inserito in questo reticolo mandando ogni elemento \"x\" nell'ideale che genera.\nCompletamento di Dedekind-MacNeille.\nUn completamento legato a questo che preserva tutti i superiori e inferiori esistenti di \"S\" \u00e8 ottenuto con la seguente costruzione: Per ogni sottoinsieme \"A\" di \"S\", sia \"A\"u l'insieme di limiti superiori di \"A\", e \"A\"l l'insieme dei limiti inferiori di \"A\" (Questi operatori formano una connessione di Galois). Allora il completamento di \"Dedekind-MacNeille\" di \"S\" consiste di tutti i sottoinsiemi \"A\" per i quali:\n\u00e8 ordinato dall'inclusione. Il completamento di Dedekind-MacNeille \u00e8 generalmente un reticolo pi\u00f9 piccolo degli ideali ordinati; \"S\" \u00e8 incluso in esso nello stesso modo.\nIl completamento di Dedekind-MacNeille nell'algebra di Boole \u00e8 un'algebra di Boole completa.\nUn'altra generalizzazione: numeri surreali.\nUna costruzione simile a quella delle sezioni di Dedekind viene usata per la costruzione dei numeri surreali."}
{"id": "1748258", "revid": "287204", "url": "https://it.wikipedia.org/wiki?curid=1748258", "title": "Dom Expedito Lopes", "text": "Dom Expedito Lopes \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748263", "revid": "287204", "url": "https://it.wikipedia.org/wiki?curid=1748263", "title": "Geminiano (Brasile)", "text": "Geminiano \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748264", "revid": "287204", "url": "https://it.wikipedia.org/wiki?curid=1748264", "title": "Ipiranga do Piau\u00ed", "text": "Ipiranga do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748265", "revid": "287204", "url": "https://it.wikipedia.org/wiki?curid=1748265", "title": "The Bob Dylan Encyclopedia", "text": "The Bob Dylan Encyclopedia \u00e8 un saggio biografico redatto in forma di enciclopedia riguardante il cantante e autore statunitense Bob Dylan.\nIl libro.\nAutore del volume - pubblicato per la prima volta nel 2006 (nel 2008 in versione \"Paperback\", con l'aggiornamento di alcune voci e l'inserimento di nuove) da Continuum International Publishing Group - \u00e8 il critico e storico della musica contemporanea britannico Michael Gray, considerato uno fra i pi\u00f9 documentati esperti di cose dylaniane.\n\"The Village Voice\", che si occupa delle cronache dal Greenwich Village di New York, lo ha recensito indicandolo non \"come un semplice catalogo di fatti, ma piuttosto come un lavoro di oceanica profondit\u00e0\" (\"This is no mere catalog of facts, but a work of oceanic immersion\").\nIl testo - presentato dalla casa editrice che lo ha pubblicato come \"il pi\u00f9 esaustivo lavoro biografico compiuto attorno alla figura di Bob Dylan, frutto di oltre trent'anni di ricerche da parte del suo autore\" - ha vinto nell'aprile 2008 il C. B. Oldman Prize, assegnato annualmente dall'International Association of Music Libraries al lavoro inedito riguardante la musica.\nVoce per voce.\nI diversi lemmi non risultano tutti omogenei per completezza anche se l'enciclopedia su Dylan riesce nel suo intento di porre al microscopio, dettagliandola minuziosamente (sia pure con un criterio selettivo ben preciso), la vita e l'opera dell'artista. Come ha scritto il \"magazine\" \"Sing Out!\" (in passato non sempre benevolo con quello che un tempo veniva definito \"il menestrello del folk\") il volume \u00e8 praticamente impossibile da leggere tutto in un fiato dall'inizio alla fine, considerata la completezza dei dati forniti (sono stati calcolati trenta milioni di \"eventi\" inseriti nel testo enciclopedico).\nLe diverse voci, mediamente ben dotate di fonti e in alcuni casi preziosamente documentate con riferimenti su particolari inediti della vita del cantante, sono tutte strettamente correlate con Dylan: sviluppate sotto forma di scheda enciclopedica, trattano da vicino il contenuto delle sue canzoni, le persone che lo conobbero in giovent\u00f9 quando si apprestava (1961) a lasciare il Minnesota per raggiungere Minneapolis e da qui successivamente New York City, per il debutto nei locali del Greenwich Village, i musicisti e i collaboratori con cui ha lavorato in carriera.\nSono comprese anche schede riguardanti autori che si sono occupati di Dylan, scrivendo su di lui saggi, articoli per riviste o libri.\nSumma dilanyana.\nSe \"The Bob Dylan Encyclopedia\" pu\u00f2 essere considerata una \"summa\" di tutto quanto dovrebbe essere dato sapere intorno alla figura di Dylan, va anche detto che il suo autore, Gray non ha inserito nel suo libro \"realmente\" tutto quanto su Dylan gi\u00e0 si sa o si potrebbe dire o sapere. \u00c8, questa, ed in senso enciclopedico, una critica che viene mossa da talune parti al suo lavoro. Infatti, a petto di una mole notevole di schede biografiche, ne mancano inspiegabilmente alcune concernenti personaggi di rilievo che con Dylan hanno avuto sicuramente rapporti, spesso artistici, molte volte di semplice amicizia o frequentazione.\nOgni canzone di Dylan, i momenti delle registrazioni discografiche, aneddoti riguardanti i \"sessionmen\" che partecipavano alle sedute di missaggio, hanno una propria \"entry\". In taluni casi vengono indicate le \"occorrenze\" ripetute per nomi, personaggi, luoghi e circostanze. Anche in questo caso, non tutti i dettagli disponibili vengono qui forniti. Per esempio, nella voce riguardante Norah Jones, Gray cita un concerto privato tenuto da Dylan e la Jones per la AOL, ma non nomina la \"cover\" realizzata dalla cantante del suo brano \"I'll Be Your Baby Tonight\", originariamente contenuto nell'album \"Nashville Skyline\", pubblicato nel 1969.\nScorrendo il volume - corredato da un vasto repertorio iconografico - si viene a sapere che \"Jumpin' Judy\" (una delle attiviste delle realt\u00e0 rurali del profondo sud degli USA) \u00e8 citata in \"I Wanna Be Your Lover\", canzone del 1965 distribuita soltanto vent'anni dopo nella raccolta \"Biograph\"; mentre la locuzione \"Grandma and Walpole's cat\" trae origine da un verso adoperato da Dylan in \"Going, Going, Gone\", dall'album \"Planet Waves\", del 1974.\nUna curiosit\u00e0 particolare \u00e8 fornita dal lemma \"Frying an egg on stage, the prospect of\" (traducibile con \"Come friggere un uovo sul palcoscenico\") ricavato da un'improvvisazione che Dylan fece in passato durante una sua esibizione.\nL'autore.\nMichael Gray (nato a Bromborough, Wirral, il 25 agosto 1946) \u00e8 autore degli altri seguenti libri su Bob Dylan: \nHa scritto anche il libro \"Mother!: The Frank Zappa Story\" (1985, 2007) ed \u00e8 stato coautore di \"The Elvis Atlas: A Journey Through Elvis Presley's America\" (1996)."}
{"id": "1748267", "revid": "110157", "url": "https://it.wikipedia.org/wiki?curid=1748267", "title": "Oeiras (Brasile)", "text": "Oeiras \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748268", "revid": "287204", "url": "https://it.wikipedia.org/wiki?curid=1748268", "title": "Paquet\u00e1", "text": "Paquet\u00e1 \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748269", "revid": "115639511", "url": "https://it.wikipedia.org/wiki?curid=1748269", "title": "Jules Dupuit", "text": "Biografia.\nNato a Fossano, quando l'Italia era ancora sotto il controllo di Napoleone Bonaparte, si trasfer\u00ec all'et\u00e0 di dieci anni con la sua famiglia in Francia, dove studi\u00f2 a Versailles, vincendo anche un premio per il suo rendimento. Successivamente studi\u00f2 all'\u00c9cole polytechnique, dove divenne un ingegnere civile molto importante. Nel 1843 ricevette la legion d'onore per il lavoro svolto sul sistema viario francese. Nella fine degli anni '40 supervision\u00f2 la costruzione della rete fognaria di Parigi. Mor\u00ec nella capitale francese.\nScrisse diverse opere, le quali trattano sia temi ingegneristici che economici. Da un punto di vista economico le sue pubblicazioni era incentrate soprattutto sull'utilit\u00e0 marginale e su domanda e offerta. \u00c8 famoso, oltre che per la difesa del libero mercato, anche per le diverse collaborazioni con periodici e riviste. Altri temi da lui trattati furono il monopolio e il sistema dei prezzi.\nDupuit \u00e8 noto per il concetto di surplus del consumatore. Come ingegnere responsabile delle infrastrutture stradali, doveva fare una scelta fra le numerose richieste di ponti e strade da costruire. Se un pedaggio permette di finanziare i costi d'esercizio del ponte, l'investimento \u00e8 redditizio e deve essere fatto. Tuttavia, Dupuit fa osservare che molti individui sono disposti a pagare molto di pi\u00f9 per attraversare il ponte. Per sapere se il ponte deve essere costruito, bisogna prendere il prezzo massimo che gli individui sono disposti a pagare. La differenza fra questa somma e il pedaggio pagato rappresenta il surplus del consumatore.\nOltre ai temi economici Dupuit si occup\u00f2 di diversi temi inerenti all'ingegneria, come, ad esempio, la pressione idrostatica. Proprio su questo argomento Dupuit cre\u00f2 la sua teoria, ancora oggi utilizzata, che prende il nome di legge di Dupuit."}
{"id": "1748270", "revid": "287204", "url": "https://it.wikipedia.org/wiki?curid=1748270", "title": "Ca' da Mosto", "text": "Ca' da Mosto \u00e8 uno dei pi\u00f9 antichi palazzi di Venezia, ubicato nel sestiere di Cannaregio ed affacciato sul Canal Grande non lontano dal Ponte di Rialto. Rimaneggiato numerosissime volte e sopraelevato, presenta un'interessante facciata costruita in parte secondo gli stilemi dell'architettura stile veneto-bizantina.\nStoria.\nLa sua costruzione viene generalmente fatta risalire al XIII secolo, quando la famiglia da Mosto entr\u00f2 nel patriziato veneziano; alcuni tuttavia vi riscontrano elementi pi\u00f9 antichi, in particolare nel \"portego\" sulla riva d'acqua. \u00c8 probabile che il committente del palazzo sia stato Marco da Mosto.\nIn questo palazzo nacque e mor\u00ec il famoso esploratore Alvise Cadamosto, che dal 1454 al 1462 fu in Portogallo al servizio di Enrico il Navigatore. Dal Cinquecento a tutto il Settecento fu utilizzato come albergo: divenuto sede del \"Leon Bianco\", uno dei pi\u00f9 famosi di Venezia, fondato nel 1661, ospit\u00f2 molti illustri personaggi. A causa delle nuove necessit\u00e0 avvenne la sopraelevazione con la costruzione degli ultimi due piani. Il palazzo \u00e8 sottoposto a ristrutturazione ed \u00e8 in vendita.\nDescrizione.\nCa' da Mosto rappresenta uno degli esempi meglio conservati della casa-fondaco veneziana e pi\u00f9 in generale dell'architettura veneto-bizantina che si svilupp\u00f2 nella citt\u00e0 lagunare secondo l'influenza dello stile orientale: il suo valore \u00e8 stato ammirato pure da John Ruskin, che descrisse questo edificio come uno dei pi\u00f9 vigorosi palazzi veneziani del Duecento.\nInizialmente la facciata si sviluppava su due soli piani ed era affiancata da torri, dette \"torreselle\": esse vennero abbattute quando l'edificio venne innalzato di ulteriori due piani. Il palazzo presenta numerosi elementi caratteristici del fondaco veneziano: il portego, atto a mettere in comunicazione portale a terra con portale d'acqua, la curia, usata per lo scarico delle merci dalle navi, affiancata da un semplice portale ad acqua e caratterizzata dalla successione di tre archi irregolari, la polifora a loggiato al piano nobile. Tale loggiato, composto in origine da otto archi allungati con estradosso inflesso (segno di influenze dell'arte gotica), \u00e8 stato trasformato in una eptafora mediante la chiusura di uno dei fori: presenta superiormente interessanti decorazioni marmoree bizantine, quali patere zoomorfe, bassorilievi e fregi. Ai suoi fianchi sono poste due monofore, una per lato; tutti i capitelli si ispirano allo stile bizantino. Successivamente, tale disegno \u00e8 stato modificato mediante la sopraelevazione: il secondo piano nobile \u00e8 caratterizzato da una semplice serliana, affiancata da monofore prive di particolare rilievo sotto il profilo decorativo.\nLa facciata posteriore, di carattere ben pi\u00f9 semplice, si affaccia su una piccola corte: presenta una trifora centrale, uno scalone esterno e un vasto portale a terra a volta."}
{"id": "1748271", "revid": "110157", "url": "https://it.wikipedia.org/wiki?curid=1748271", "title": "Picos", "text": "Picos \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748272", "revid": "177966", "url": "https://it.wikipedia.org/wiki?curid=1748272", "title": "Chiesa di S. Fermo Minore", "text": ""}
{"id": "1748273", "revid": "177966", "url": "https://it.wikipedia.org/wiki?curid=1748273", "title": "Chiesa di S. Fermo Piccolo", "text": ""}
{"id": "1748274", "revid": "177966", "url": "https://it.wikipedia.org/wiki?curid=1748274", "title": "Chiesa di San Fermo Piccolo", "text": ""}
{"id": "1748277", "revid": "287204", "url": "https://it.wikipedia.org/wiki?curid=1748277", "title": "Santa Cruz do Piau\u00ed", "text": "Santa Cruz do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748278", "revid": "93556", "url": "https://it.wikipedia.org/wiki?curid=1748278", "title": "Santa Rosa do Piau\u00ed", "text": "Santa Rosa do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748279", "revid": "38120", "url": "https://it.wikipedia.org/wiki?curid=1748279", "title": "La vie de Berlioz", "text": "La vie de Berlioz \u00e8 una mini serie TV del 1983 diretta da Jacques Tr\u00e9bouta e basato sulla vita del compositore francese Hector Berlioz."}
{"id": "1748280", "revid": "1442080", "url": "https://it.wikipedia.org/wiki?curid=1748280", "title": "Rinascimento del XII secolo", "text": "Il rinascimento del XII secolo \u00e8 stato un periodo storico caratterizzato da un profondo rinnovamento del mondo della cultura e da una fioritura delle arti e delle lettere che si ebbe in Europa a partire dal XII secolo. Stimolata da un contesto di prosperit\u00e0 demografica ed economica senza precedenti dall'inizio del Medioevo, ma anche da un periodo di \"rinascita politica\" e dalla riforma della Chiesa, la cristianit\u00e0 and\u00f2 incontro a un profondo cambiamento nelle sue strutture culturali. Il mondo monastico torn\u00f2 a focalizzarsi sulla sua funzione contemplativa favorendo lo sviluppo delle prime universit\u00e0 medievali che fiorirono nelle grandi citt\u00e0, come Salerno, Parigi, Napoli, Chartres o Bologna. Le discipline intellettuali trovarono grandi benefici dal proliferare di traduzioni di testi greci e arabi eseguite perlopi\u00f9 in Spagna e in Italia, permettendo la riscoperta degli antichi classici, come Aristotele, e dei suoi commentatori musulmani. Da ci\u00f2 deriv\u00f2 un nuovo interesse per le discipline scientifiche e per la dialettica, la teologia dogmatica and\u00f2 ad affermarsi come base della scolastica (la principale scuola filosofica dell'epoca), mentre nelle regioni mediterranee si inizi\u00f2 a studiare il diritto e la medicina.\nIl XII secolo vide anche l'ascesa di una vera classe, secondo le parole dello storico Jacques Le Goff, di \"intellettuali\" come Pietro Abelardo, noto per la durezza del suo scontro con Bernardo da Chiaravalle, Giovanni di Salisbury o Pietro Lombardo, tra i maggiori protagonisti di un nuovo umanesimo basato sulla rinascita della cultura antica come ben descritto dall'adagio di Bernardo di Chartres (\"nani sulle spalle dei giganti\"). Alla definizione delle caratteristiche di questo periodo storico hanno contribuito numerosi studi compiuti da diversi storici medievisti, tra cui spiccano quelli di Charles Haskins, Jacques Le Goff e Jacques Verger.\nStoriografia.\nSembra che l'applicazione del concetto storiografico di \"rinascimento\" al XII secolo sia dovuto al medievista statunitense Charles Haskins, tuttavia bisogna notare che anche altri autori del XIX secolo avessero gi\u00e0 utilizzato tale termine senza per\u00f2 ulteriori specifiche e che la nozione di rinascita sia stata applicata per qualificare anche altri periodi del Medioevo. Nel 1927, Haskins pubblic\u00f2 un libro diventato poi un testo fondamentale, \"The Renaissance of the Twelfth Century\", in cui l'approccio da lui adottato fu per il tempo decisamente innovativo: a differenza, ad esempio, di Jacob Burckhardt, che intendeva dimostrare che il rinascimento del XVI secolo fosse ben radicato gi\u00e0 nei secoli precedenti, Haskins cerc\u00f2 di evidenziare un rinnovamento culturale distinto e autonomo, confrontando i due fenomeni sottolineando alcuni tratti comuni (riscoperta dei testi classici e sviluppo delle attivit\u00e0 intellettuali al di fuori dell'ambito dalla Chiesa). Nella sua prefazione, Haskins afferma:\nIl successo del libro Haskins rese popolare il concetto di \"rinascimento del XII secolo\" e da qui molti storici lo utilizzarono per poi ampliarne le caratterizzazioni. Numerosi studi hanno poi messo in luce le fondamentali e innegabili differenze tra il XII e il XVI secolo, evidenziando come gli uomini del secondo periodo non ebbero lo stesso punto di vista dei primi i quali non avevano la consapevolezza di essere protagonisti di un risveglio dopo secoli di oscurit\u00e0. Anche le fonti del tempo accreditano tale interpretazione, alcuni autori del XII secolo parlano di una \"renovatio\" (rinnovamento) o di una \"reformatio\" o \"restauratio\" (riforma), vale a dire un ritorno a un precedente momento, piuttosto che a una \"rinascita\" o una rottura con il passato. Il concetto di rinascimento del XII secolo \u00e8 comunque entrato nella storiografia tradizionale e, lungi dall'essere abbandonato, viene spesso utilizzato e talvolta applicato a ulteriori periodi medievali.\nIl successo di questo concetto \u00e8 stato confermato da alcune importanti conferenze internazionali e da pubblicazioni di rilievo. Lo storico Jacques Verger dedic\u00f2 al rinascimento del XII secolo una piccola opera di sintesi, pubblicata prima in italiano poi in francese, in cui osserva come la visione essenzialmente culturale proposta da Haskins sia stata aggiornata grazie al progresso della ricerca e in particolare al contributo di monografie locali, studi economici e politici, oltre che da una conoscenza pi\u00f9 approfondita dei movimenti di riforma religiosa. Il XII secolo, per l'Europa, \u00e8 stato per molti versi un fresco e vigoroso periodo. Oltre alle Crociate, alla crescita delle citt\u00e0 e alla nascita dei primi stati burocratici dell'Occidente, questo periodo vide anche l'apogeo dell'arte romanica e l'inizio del gotico, l'emergere della lingua vernacolare, la riscoperta dei classici latini, della poesia latina e del diritto romano, della scienza greco-romana arricchita dai contributi islamici, e della nascita delle prime universit\u00e0 in Europa. L'XII secolo ha lasciato il segno nell'istruzione superiore, nella filosofia scolastica, negli ordinamenti giuridici europei. Nel tempo, inoltre, si \u00e8 allargata la visione degli storici estendendo le aree geografiche maggiormente considerate da Haskins e l'intervallo temporaneo (cio\u00e8 il nord dell'Italia e della Francia e dal 1100 agli inizi del XIII secolo) arrivando a dimostrare che quasi tutto l'Occidente fosse stato in qualche misura coinvolto in tale processo e le cui origini risalgono in realt\u00e0 all'ultimo terzo del XI secolo; alcuni storici hanno anche suggerito l'esistenza di una vera e propria continuit\u00e0 con la cosiddetta rinascita ottoniana o addirittura con il rinascimento carolingio.\nContesto.\nSviluppo economico e politico dell'Occidente.\nSebbene il termine \"rinascimento del XII secolo\" indichi in primo luogo un movimento intellettuale e culturale, grazie alle maggiori conoscenze di tale periodo rispetto ai secoli precedenti, \u00e8 possibile inquadrare meglio il contesto generale in cui si verific\u00f2, un contesto caratterizzato da una prosperit\u00e0 economica e da alcuni profondi cambiamenti sociali e politici. Il fiorire del mondo occidentale nel corso del XII secolo fu il risultato di diversi fattori come la crescita demografica, il progressivo disboscamento per lo sviluppo degli insediamenti urbani, i progressi nel commercio, il rafforzamento dell'economia monetaria, e infine, la ripresa dell'ampliamento territoriale da parte dei regni occidentali per la prima volta nel Medioevo, dopo secoli di ripiegamenti e di invasioni. Questi fattori interagirono tra loro, ed \u00e8 quindi difficile distinguere il loro effetto singolo e attribuirne una preminenza.\nCrescita demografica.\nLa debolezza quantitativa e qualitativa delle fonti a disposizione, nonostante il sostanziale contributo dell'archeologia, rende difficile quantificare accuratamente a quanto ammontasse la popolazione del Medioevo; tuttavia, anche senza precisi dati analitici, una serie di indici permettono di affermare che fino al XIII secolo l'Occidente speriment\u00f2 una crescita demografica durata qualche secolo.\nA dimostrazione di ci\u00f2 si pu\u00f2 osservare l'estensione dei territori abitati e coltivati in Francia (soprattutto nell'\u00cele-de-France e in Normandia), nella Germania centro-orientale, le bonifiche effettuate nelle Fiandre e nella pianura padana in Italia, la nascita di nuovi borghi e fattorie lontano dai villaggi esistenti. Tali fenomeni ebbero il loro apice intorno al XII secolo.\nLa crescita demografica fu una realt\u00e0 che contraddistinse anche le principali citt\u00e0 di origine pi\u00f9 antica, nonostante si fosse osservata soprattutto in poche aree: il nord Italia e le Fiandre con una serie di insediamenti urbani che superarono i diecimila abitanti. Ulteriori grandi citt\u00e0 pi\u00f9 isolate, come Parigi, Londra, Colonia, Montpellier e Barcellona, crebbero sostanzialmente.\nSviluppo agricolo e delle campagne.\nLa conquista di nuovi suoli mediante la bonifica e il drenaggio delle paludi, osservata in tutto l'Occidente cristiano, consent\u00ec un aumento della produzione agricola. Ci\u00f2 venne facilitato anche dal perfezionamento di alcune tecniche: la metallurgia permise il miglioramento delle attrezzature (strumenti come l'ascia, il forcone, la vanga, la zappa), di perfezionare l'aratro, di ferrare i cavalli (che divennero pi\u00f9 efficienti sia nel lavoro sia in battaglia) e l'introduzione del giogo che rese pi\u00f9 produttivo il lavoro dei buoi. Tutto ci\u00f2, insieme a un ottimo periodo climatico, iniziato tra la fine del IX e l'inizio del X secolo, consent\u00ec un notevole miglioramento delle rese agricole, in particolare nelle grandi pianure limose del nord Europa, dove la rotazione divenne triennale, riducendo la parte lasciata a maggese. La produzione, quindi, aument\u00f2 e ci fu una maggiore diversificazione: i cereali poveri lasciarono il posto a cereali migliori (grano per gli uomini, avena per i cavalli), i legumi ormai consociati (fagioli, fave, piselli) diversificarono la dieta, le coltivazioni di vite si espansero e le aree incolte rimasero in estensione sufficiente per ospitare le mandrie.\nTale miglioramento nella produzione, oltre a limitare la penuria alimentare (e quindi contribuire alla crescita demografica), consent\u00ec la formazione di eccedenze che, vendute sul mercato, integrarono i ricavati delle campagne favorendo lo sviluppo di una economia monetaria. Questo meccanismo consent\u00ec profitti, certamente fragili e disuguali, ma abbastanza ingenti per la i signori fondiari che cos\u00ec poterono contribuire a finanziare nuove costruzioni come i castelli ma anche chiese e abbazie), opere d'arte (sculture e oreficerie), studi di \"scriptorium\" e gestione di scuole. Inoltre, le famiglie arricchite dovettero confrontarsi con i problemi legati alla divisione dell'eredit\u00e0, comportando un controllo pi\u00f9 stretto sulle politiche matrimoniali delle figlie femmine e dei maschi pi\u00f9 giovani che spesso furono costretti a un celibato prolungato e quindi a scegliere la carriera ecclesiastica. Di conseguenza la Chiesa si riemp\u00ec di eminenti chierici che dettero un contributo fondamentale alla rinascita culturale.\nSociet\u00e0 urbana.\nL'ascesa delle citt\u00e0 occidentali non riguard\u00f2 solamente la demografia; si deve infatti considerare che la popolazione urbana rimase comunque piuttosto ridotta rispetto ad altre epoche passate e che la sua crescita risult\u00f2 inferiore a confronto di quello che avvenne per la popolazione rurale. Le stime sul numero degli abitanti di Parigi, la pi\u00f9 popolosa citt\u00e0 occidentale del tempo e che svolse un ruolo importante nella rinascita culturale, sono molto difficili da definire ma dovrebbero attestarsi a non pi\u00f9 di abitanti alla fine del XIII secolo, probabilmente circa il doppio di quanti doveva contarne agli inizi del secolo. Il XII secolo mostr\u00f2 comunque una societ\u00e0 urbana matura e fu proprio al suo interno che fior\u00ec la rinascita culturale: a differenza di quanto era avvenuto nei secoli precedenti, le attivit\u00e0 intellettuali si concentrarono principalmente nelle citt\u00e0 e non nei monasteri isolati.\nIn ogni caso, la crescita urbana fu caratterizzata da una rapidit\u00e0 sufficiente ad animare un vero e proprio \"progetto urbano\", secondo l'espressione utilizzata dallo storico Jacques Le Goff, che descrive sia le opere edilizie intraprese, sia i profondi cambiamenti sociali e politici che stavano avvenendo. La societ\u00e0 urbana and\u00f2 a diversificarsi, la funzione economica si rafforz\u00f2 portando a una maggiore divisione del lavoro, alla comparsa di mestieri e classi sociali distinte, con un'\u00e9lite mercantile sempre pi\u00f9 ricca.\nQuesti cambiamenti furono correlati anche a fattori politici: i re francesi Luigi VI (1108-1137), Luigi VII (1137-1180) e Filippo Augusto (1180-1223) fecero di Parigi in particolare una vera capitale politica. Nacquero nuovi gruppi sociali, come la societ\u00e0 di corte e gruppi aggregati alla societ\u00e0 ecclesiastica; questi gruppi dirigenti si aprirono a tutta la societ\u00e0 grazie a efficaci meccanismi di mobilit\u00e0 sociale, influenzandosi e rafforzandosi a vicenda o confrontandosi in un contesto di sconvolgimento generale delle strutture politiche, stimolano la rinascita culturale e ravvivando la circolazione di uomini e idee, proteggendo i letterati.\nQuesto dinamismo, in ultima analisi, comport\u00f2 la nascita nel corso del secolo di una \"mentalit\u00e0 urbana\". La citt\u00e0 fu, infatti, oggetto di lode tra i letterati, considerata un vero paradiso dai \"goliardi\", chierici itineranti che scrivevano versetti satirici. Giovanni di Salisbury espose in una lettera a Thomas Becket nel 1164 la buona impressione che Parigi gli fece, descrivendola come luogo di felicit\u00e0 e di attivit\u00e0 intellettuale, e che elev\u00f2 all'equivalente di una terra santa: \"Mi sembrava di vedere la scala di Giacobbe piena di ammirazione, la cui sommit\u00e0 toccava cielo ed \u00e8 stato attraversato da angeli ascendenti e discendenti. Entusiasta di questo felice pellegrinaggio, dovevo ammetterlo: il Signore \u00e8 qui e io non lo sapevo.\" Filippo di Harvengt la loda con queste parole: \u201cSpinto dall'amore per la scienza, eccoti a Parigi e hai trovato questa Gerusalemme che tanti desiderano. \u00c8 la casa di Davide [...] del saggio Salomone. Una tale competizione, una tale folla di chierici accorre ad essa che stanno per superare la grande popolazione di laici. Citt\u00e0 felice dove i libri sacri vengono letti con tanto zelo, dove i loro complicati misteri sono risolti dai doni dello Spirito Santo, dove ci sono cos\u00ec tanti eminenti maestri, dove c'\u00e8 una tale scienza teologica che si potrebbe chiama la citt\u00e0 delle belle lettere!\". Si pu\u00f2 citare anche Gui de Bazoches e la sua famosa lettera nota come \"\u00c9loge de Paris\": \u201cElla [Parigi] \u00e8 seduta in una deliziosa valle, al centro di una corona di colline arricchite da Cerere e Bacco. La Senna, questo superbo fiume che proviene dall'oriente, vi scorre in tutta la sua estensione e circonda con i suoi due bracci un'isola che \u00e8 la testa, il cuore, il midollo dell'intera citt\u00e0.[...] Sull'isola, accanto al Palazzo dei Re, che domina l'intera citt\u00e0, vediamo il Palazzo della Filosofia dove lo studio regna da solo come sovrano, cittadella della luce e dell'immortalit\u00e0\".\nLa ripresa del commercio.\nNella societ\u00e0 del XII secolo, notevolmente pi\u00f9 ricca rispetto a quella dei secoli precedenti, crebbe notevolmente la dedizione verso il commercio e l'intero Occidente cristiano and\u00f2 incontro ad aumento della mobilit\u00e0 geografica. Il boom economico e la stabilizzazione politica consentirono di migliorare le strade, costruire ponti e rendere le vie pi\u00f9 sicure grazie alla manutenzione delle infrastrutture spesso come conseguenza dell'aumento della tassazione dei pedaggi. Questi progressi avvantaggiarono i mercanti che andarono ad affollare le fiere urbane, come quelle che si tenevano nella regione della Champagne, ma anche i pellegrini che si recavano a Santiago di Compostela o a Roma attraverso la via francigena. L'economia basata sulla moneta divenne progressivamente prevalente, anche grazie agli sforzi volti all'unificazione delle unit\u00e0 di misura del peso, come nel caso del marco. La maggior circolazione della moneta \u00e8 dimostrata anche dalla pi\u00f9 frequente condanna da parte della chiesa della pratica dell'usura, spesso assimilata al prestito a interessi, come si pu\u00f2 osservare da alcune disposizioni canoniche come quelle prodotte dal Concilio Lateranense II nel 1139, dal Decreto di Graziano de 1140, dal Concilio Lateranense III del 1179, dal \"Consuluit\" di papa Urbano II del 1187 e dai testi teologici di Ugo di San Vittore, Pietro Lombardo e Pietro Comestore.\nIl mondo intellettuale benefici\u00f2 di questa maggiore mobilit\u00e0: i letterati mantennero una fitta corrispondenza tra di loro (si contano pi\u00f9 di cinquecento lettere inviate da San Bernardo da Chiaravalle in circa trent'anni), i giovani studenti ebbero la possibilit\u00e0 di recarsi nei centri urbani partendo da luoghi sempre pi\u00f9 lontani (a Parigi arrivarono Abelardo dalla Bretagna e Ugo di San Vittore dalla Sassonia), e molti di loro attraversare le Alpi per seguire le lezioni dei giuristi di Bologna o dei medici di Salerno.\nIl commercio locale via terra venne integrato da un crescente commercio a distanza, che utilizz\u00f2 le rotte fluviali e marittime. Prove che dimostrano un aumento dei pedaggi delle vie fluviali hanno fatto ritenere agli storici che queste fossero il principale mezzo di trasporto in Occidente, mentre le vie terrestri ricoprivano un ruolo di supporto. Per il commercio con le regioni ancora pi\u00f9 distanti aument\u00f2 la navigazione marittima. Le rotte nel Mediterraneo erano controllate principalmente dalle repubbliche marinare italiane, le cui attivit\u00e0 comportarono anche un incremento dei contatti culturali con le regioni islamiche e bizantine con la conseguenza importazione di manoscritti e innovazioni tecniche. Allo stesso tempo, le citt\u00e0 il nord dell'Europa e della costa atlantica contribuirono allo sviluppo del commercio con i paesi nordici grazie a un rafforzamento delle infrastrutture portuali in citt\u00e0 come Lubecca, Bruges, Rouen e La Rochelle.\nIl recupero dell'estensione territoriale.\nDurante il XII secolo si assistette anche a un ampliamento dell'area geopolitica dell'Occidente cristiano, soprattutto in area mediterranea. Tre furono i principali fenomeni, avvenuti quasi contemporaneamente, che permisero ci\u00f2: la conquista da parte dei Normanni, tra il 1058 e il 1091, di territori longobardi e bizantini del sud d'Italia e della Sicilia islamica; la presa di Toledo nel 1085, tappa fondamentale della \"Reconquista\"; e l'ingresso a Gerusalemme nel 1099 da parte dei cristiani della prima crociata. Queste conquiste non si dimostrarono tutte ugualmente durevoli nel tempo, tuttavia Toledo rimarr\u00e0 cristiana e il regno di Sicilia acquis\u00ec potere e ricchezza sotto Ruggero II d'Altavilla (1127-1154), mentre gli Stati crociati d'Oriente sopravviveranno fino al XIII secolo. Sulla scia di tali conquiste si aprirono nuovi mercati: i commercianti e i banchieri delle repubbliche marinare di Amalfi, Genova, Pisa e Venezia poterono estendersi insieme alle proprie attivit\u00e0 per tutto il Mediterraneo e nella ricca Costantinopoli dei Comneni. Si allarg\u00f2 anche l'orizzonte del mondo cristiano, che porter\u00e0 alle grandi esplorazioni del secolo successivo.\nUna rinascita politica.\nNonostante che la storiografia tradizionale li abbia quasi ignorati, anche i mutamenti degli assetti politici furono uno degli aspetti della rinascita culturale del tempo svolgendo un ruolo importante nell'intero contesto. La riscoperta del diritto romano e la valorizzazione della figura del principe, insieme al concetto di sovranit\u00e0, conferirono al rinascimento del XII secolo una dimensione politica innegabile. Va notato, in particolare, che la classe dei cavalieri prosegu\u00ec sempre di pi\u00f9 nella sua fusione con la nobilt\u00e0 affermandosi come un vero e proprio modello sociale, sia per il suo prestigio sia per la sua coesione come gruppo. Questo fu, dunque, un vero e proprio ceto sociale che, contrariamente al mito che descrive il cavaliere come un essere rozzo inserito tra la brutalit\u00e0 della sua funzione e l'asprezza del suo ambiente, testimonia anche un crescente interesse per le manifestazioni letterarie, in particolare per gli scritti poetici in cui alcuni cavalieri si cimentarono personalmente. Un esempio pu\u00f2 essere Wolfram von Eschenbach, autore di \"Parzival\", o i cavalieri itineranti che furono anche trovatori, come Gui d'Ussel o Guglielmo IX d'Aquitania. Questi avevano potuto apprendere fin dall'infanzia la lingua latina, potendo cos\u00ec leggere i classici che gli permisero di confrontarsi con i chierici pi\u00f9 eruditi che, a loro volta, gli incoraggiavano ad abbandonare la violenza, come testimonia la storia di Gervasio di Tilbury, un cavaliere che divenne poi un giurista.\nLa nascita del comune medievale \u00e8 stata oggetto di grande interesse da parte della storiografia; un interesse che tuttavia \u00e8 andato un po' scemando in quanto si \u00e8 sottolineato che tale fenomeno sia non coinvolse le grandi citt\u00e0, in particolare quelle dell'Italia meridionale, sia perch\u00e9 alcune zone rurali sperimentarono organizzazioni amministrative simili. In ogni caso, \u00e8 pur sempre vero che questo movimento di emancipazione politica contribu\u00ec allo sviluppo della consapevolezza di una societ\u00e0 urbana che port\u00f2 gruppi di cittadini a partecipare attivamente e in una certa misura alla gestione del potere, soprattutto per quanto riguarda le funzioni giudiziarie e militari. La distanza dalle strutture feudali non dovette essere quindi cos\u00ec ampia e il cambiamento fu un processo graduale. Casi di rivolta aperta e violenta contro il potere feudale furono rari; tra questi si possono citare gli scritti di Ottone di Frisinga, nel suo \"Gesta Friderici I imperatoris\", riguardo alle sollevazioni dei lombardi contro la politica di restaurazione imperiale intrapresa da Federico Barbarossa intorno al 1155.\nInfine, il XII secolo vide soprattutto la rinascita del potere principesco, lo stato di secolo, nel regno, o pi\u00f9 in generale con il vano tentativo di \"renovatio imperii\" di Federico Barbarossa in Germania, o al contrario pi\u00f9 a livello locale, come nella contea di Champagne. Inoltre, ovunque i principi affermino il loro controllo, gli sforzi di legittimazione ideologica coinvolgono maestri con conoscenza della storia, del diritto e della teologia. Giovanni di Salisbury pubblic\u00f2 nel 1159 il \"Policraticus\", il primo trattato di filosofia politica. Composto da otto libri, in esso Giovanni presenta l'ideale di una citt\u00e0 terrena orientata a fini spirituali, dove il re esercita il suo potere in stretta collaborazione con la Chiesa e diffidando dei suoi consiglieri laici.\nIn Francia, i Capetingi rafforzarono il loro primato arrivando, con Filippo Augusto, ad assumere un potere simile a uno stato sovrano (ampi domini, una capitale, una amministrazione centrale e locale). In Inghilterra la monarchia era gi\u00e0 strutturata, soprattutto con il re Enrico II Plantageneto, attraendo molti studiosi (giuristi, poeti, filosofi) che contribuirono a integrare il regno nello sviluppo intellettuale e artistico, nonostante il consumarsi del celebre conflitto con l'arcivescovo di Canterbury Thomas Becket sull'indipendenza della Chiesa. In Italia, i papi intrapresero nuove ambizioni politiche, in particolare per resistere alle pressioni di Federico Barbarossa; la Santa Sede persegu\u00ec una politica di prestigio, con il restauro delle basiliche romane e del palazzo del Laterano facendo tornare Roma a essere un centro culturale. L'Italia meridionale, sotto il controllo dei Normanni, fu un caso speciale: un luogo di ricchezza culturale dove si incontrano latinisti, madrelingua arabi ed ellenisti, dove i re incoraggiarono brillanti realizzazioni architettoniche e numerose traduzioni di tesi, ma dove difficilmente nacquero scuole e produzioni intellettuali originali, con rare eccezioni date dalle scuole di medicina di Salerno e dallo \"scriptorium\" di Monte Cassino.\nRiforma religiosa.\nNel Medioevo, la vita religiosa e la vita culturale erano inscindibili. La riforma della Chiesa dell'XI secolo, talvolta erroneamente chiamata \"riforma gregoriana\", ebbe inizio molto prima dell'effettivo pontificato di Gregorio VII (1073-1085) e si pu\u00f2 ritenere che perdur\u00f2 fino al Concilio Lateranense IV del 1215 la cui produzione legislativa fu una conclusione simbolica del processo in atto. Questa profonda riforma ebbe precise implicazioni culturali, in particolare per quanto riguarda la cultura accademica e l'istituzione educativa.\nIndipendenza pontificia.\nIl primo aspetto della riforma ecclesiastica fu l'affermazione da parte del papato della sua indipendenza (la \"libertas ecclesiae\") nei confronti dei poteri laici: la lotta per le investiture inizi\u00f2 a seguito di un decreto del 1059 riguardante l'elezione papale, \"Decretum in electione papae\" e dal \"Dictatus papae\" di papa Gregorio VII del 1075 in cui si affermava il divieto formale di investiture da parte dei laici. Questo principio che vietava il cesaropapismo venne applicato tuttavia solo gradualmente e soprattutto solo dopo il Concilio Lateranense I del 1123 e, in alcune regioni, anche pi\u00f9 tardi (a met\u00e0 del XII secolo in Francia, in Inghilterra mai completamente).\nMa questa indipendenza fu solo un aspetto della riforma, il cui obiettivo era la purificazione della Chiesa gravemente corrotta dagli eccessi della simonia, del nicolaismo e dalla scarsa moralit\u00e0 dei sacerdoti: l'indipendenza fu solo un prerequisito per imporre una riforma che poteva essere concepita solo come centralizzata. Tale politica di centralizzazione si riflett\u00e9 nell'affermazione della \"plenitudo potestatis\", l'autorit\u00e0 sovrana del papato sulla Chiesa che si basa sul diritto canonico; l'azione pontificia viene trasmessa da tutti i concili, legati e ordini. Le controversie locali trovarono da quel momento rimedio in un appello a Roma che consent\u00ec al papato di moltiplicare gli interventi.\nLa riforma prosegu\u00ec anche nel XII secolo raggiungendo l'apice con il pontificato di Innocenzo III. L'impatto sulla sfera ecclesiastica fu quindi enorme; tutte le aree dell'istituzione religiosa vennero interessate dal movimento di riforma. Inoltre, anche se il papato fu all'origine di importanti misure istituzionali, da papa Nicola II a Innocenzo III, furono le diocesi locali che permetterono alla riforma e alla \"libertas ecclesiae\" di imporsi in profondit\u00e0: vescovi e canonici trasmisero il messaggio pontificio, riportato dai legati, nei loro viaggi e tra i principi laici favorevoli alla riforma.\nI vescovi e il loro \"entourage\".\nIl profondo rinnovamento del clero, e in particolare dell'alto clero, fu una delle maggiori conquiste della riforma e coinvolse sia i loro costumi sia l'azione pastorale e amministrativa. Infatti, dalla fine dell'XI secolo in avanti i vescovi appaiano sempre pi\u00f9 istruiti, almeno per quanto riguarda la grammatica, la conoscenza della Bibbia e dei fondamenti del diritto canonico, conformandosi maggiormente al modello ideale delineato da San Bernardo di Chiaravalle. Tra di loro vi furono anche tenaci difensori delle libert\u00e0 della Chiesa; la resistenza intrapresa da Thomas Becket e il suo successivo martirio ne \u00e8 l'esempio pi\u00f9 illustre.\nTutto ci\u00f2 si riflett\u00e9 anche sull\"'entourage\" dei vescovi: i canonici appartenenti ai capitoli delle cattedrali tornarono a una vita in comune, una pratica frequentemente abbandonata al termine dell'et\u00e0 carolingia, iniziando a seguire sempre pi\u00f9 strettamente la vecchia regola di Aix (\"ordo antiquus\") o la regola di Sant'Agostino (\"ordo novus\"). Questi capitoli svilupparono sempre di pi\u00f9 attivit\u00e0 culturali, mantenendo una biblioteca e curando in generale una scuola sotto la direzione di un \"magister\" (maestro).\nI vescovi, inoltre, presero l'abitudine di mantenere presso di loro un'ulteriore cerchia di religiosi con lo scopo di controbilanciare l'eventuale opposizione di coloro che appartenevano al capitolo, una circostanza allora decisamente frequente. Questa corte, detta \"familia \" del vescovo, spesso comprendeva studiosi e giuristi ai quali erano state attribuite alcune specifiche funzioni (cancelleria e tribunale episcopale, redazione delle \"Gesta\" dei vescovi locali). Tali corti si moltiplicarono su piccola scala e alcuni dei pi\u00f9 eminenti rappresentanti della cultura letterata del tempo vi fecero parte per gran parte della loro vita; tra questi si possono citare Giovanni di Salisbury e Adelardo di Bath.\nIl mondo monastico e regolare.\nTra la fine dell'XI secolo e l'inizio del XII si assistette a un eccezionale aumento degli appartenenti al mondo monastico grazie a nuove forme di monachesimo che presero a modello il cenobitismo di Cluny e implementando l'ideale di una vita apostolica \"associando un'esistenza di estrema povert\u00e0, alla penitenza, a una spiritualit\u00e0 intensa e alla predicazione itinerante\".\nLe prime manifestazioni di questa \"rinascita monastica\", come indicato dalle parole di Jacques Verger, furono le comunit\u00e0 eremitiche dell'ovest della Francia, in particolare quelle dei discepoli certosini di san Bruno di Colonia, che coniugarono l'isolamento e una vita comune caratterizzata da grande severit\u00e0 con una spiritualit\u00e0 tinta di misticismo. I certosini si diffusero velocemente, in particolare in Italia, dando origine a un ordine originale che ne ispir\u00f2 altri, come quello di Grandmont, fondato da Stefano di Thiers, quello dell'abbazia di Fontevraud fondato da Roberto d'Arbrissel o in Italia con i Camaldolesi, i vallombrosani e i monaci di Cava de' Tirreni.\nCistercensi e San Bernardo da Chiaravalle.\nMa l'ordine monastico che segu\u00ec veramente Cluny in termini di prestigio e influenza, fino ad arrivare a superarli, fu senza dubbio quello cistercense. Fondata nel 1098 da Roberto di Molesme, l'abbazia di C\u00eeteaux prosper\u00f2 sotto la guida dell'abate Alberico (1099-1108) e del suo successore Stefano Harding (1108-1133) il quale diresse i monaci verso un ritorno al rigido monachesimo della comunit\u00e0 benedettina, in opposizione al modello cluniacense. In quegli anni, infatti, Cluny stava completando la sua nuova e sontuosa chiesa abbaziale, \"Cluny III\", simbolo di ordine ricco e gerarchicizzato i cui splendori si erano accompagnati a un allentamento del rispetto della Regola; a C\u00eeteaux, non lontano, si affermava un modello di austerit\u00e0 e penitenza. Tra le principali differenze tra i due ordini su nota in particolare che tra i cistercensi vigeva l'obbligo del lavoro manuale per i monaci, il rifiuto formale (confermato nella Carta della Carit\u00e0 di Stefano Harding) della riscossione delle decime e il possesso delle parrocchie, la sottomissione all'autorit\u00e0 dei vescovi e una minore centralizzazione.\nCome per i cluniacensi, questi diversi ordini, compresi i cistercensi, inizialmente non avevano una vocazione intellettuale: non vi erano scuole nei monasteri e le materie secolari erano bandite. Tuttavia, ci\u00f2 cambi\u00f2 rapidamente, in particolare a seguito di una frequente elevata istruzione degli abati, che a loro volta avevano frequentato scuole monastiche o cattedrali. Ben presto i cistercensi inaugurarono uno \"scriptorium\", organizzarono ricche biblioteche nelle quali si conservavano testi incentrati sulla Bibbia e sui Padri della Chiesa, incoraggiarono la lettura per i monaci e formarono alcuni studiosi i cui scritti spirituali o teologici di primaria importanza mettevano le conoscenze delle arti liberali al servizio del ideale monastico.\nTra gli abati cistercensi, il pi\u00f9 noto fu Bernardo di Chiaravalle (1091-1153), figura originale e contraddittoria, \"chimera del [suo] secolo\" nelle sue stesse parole, dotato di una solida formazione classica e, allo stesso tempo, radicale oppositore della teologia moderna proposta dai dialettici, come Pietro Abelardo o Gilberto Porretano. Entrato a C\u00eeteaux nel 1112, Bernardo fu consacrato abate di Chiaravalle nel 1115 e in tale carica rimase fino alla morte. La sua influenza nell'espansione dell'ordine fu decisiva: fervido organizzatore, fond\u00f2 sessantotto monasteri dipendenti. Fortemente attaccato all'ideale cistercense della penitenza fu, tuttavia, ben presente anche nella vita secolare svolgendo il ruolo di consigliere di principi e papi, di arbitro dei conflitti o di predicatore popolare in occasione della cosiddetta seconda crociata o in quella contro i catari.\nOltre a Bernardo, tra i pi\u00f9 importanti filosofi cistercensi del secolo si possono citare anche Guglielmo di Saint-Thierry, Aelredo di Rievaulx, Isacco della Stella, Alchero di Chiaravalle e Gioacchino da Fiore, la cui divisione della storia dell'umanit\u00e0 in tre epoche (l'ultima delle quali, quella dello Spirito Santo, doveva essere vicina) eserciter\u00e0 una forte influenza nel secolo successivo, in particolare tra i francescani.\nNuovi ordini originali.\nIl cambiamento culturale in atto port\u00f2 anche alla fondazione di diversi ordini canonicali indipendenti, in realt\u00e0 alcuni gi\u00e0 comparsi fin dall'inizio del secolo precedente, che arrivarono a essere tra i pi\u00f9 importanti protagonisti della rinascita. L'abbazia di San Vittore di Parigi venne fondata da Guglielmo di Champeaux nel 1108 e qui nacque una importante scuola che ebbe tra i suoi pi\u00f9 brillanti maestri anche il celebre Ugo, rappresentando una vera concorrenza con la scuola cattedrale di Notre-Dame. Nel 1122 Norberto di Xanten fond\u00f2 i canonici regolari premostratensi e si pu\u00f2 ricordare anche l'abbazia di Saint-Ruf nei pressi di Avignone il cui ruolo fu fondamentale nel rinnovamento della formazione giuridica nel sud della Francia.\nInfine, la riforma monastica del XII secolo vide anche la nascita degli ordini religiosi cavallereschi, una forma di monachesimo particolarmente originale. Tra gli ordini pi\u00f9 noti, i cavalieri Templari fondati nel 1119, gli ospitalieri di San Giovanni di Gerusalemme fondati nel 1050, l'ordine teutonico nato alla fine del secolo. I Templari, in particolare, godettero del sostegno dei cistercensi e lo stesso Bernardo di Chiaravalle contribu\u00ec alla stesura della loro regola approvata poi al Concilio di Troyes del 1129, cos\u00ec come compose il \"De laude novae militae\", un elogio a questa nuova cavalleria.\nLa vita religiosa dei laici.\nSebbene sia poco conosciuta, anche la vita religiosa dei laici venne influenzata dalla riforma che cerc\u00f2 di regolarla attraverso una maggior importanza attribuita ad alcuni sacramenti, come il matrimonio e la confessione. Ci\u00f2 contribu\u00ec, secondo le parole di Marie-Dominique Chenu, al \"risveglio della coscienza morale\" nell'epoca.\nAnche le questioni culturali non furono del tutto estranee al mondo laico. La riforma infatti riabilit\u00f2 la predicazione e alcuni fedeli ebbero l'opportunit\u00e0 di frequentarono le scuole: \"laicus\", dunque, non fu pi\u00f9 sinonimo di \"analiteratus\". A questo si aggiunse l'impatto dell'arte religiosa (pittura e scultura) sui laici che \u00e8, tuttavia, difficile da valutare. La Chiesa si occup\u00f2 anche di educare l'aristocrazia, in particolare la cavalleria, con il risultato della comparsa degli ordini militari, di cui San Bernardo fu uno dei sostenitori.\nTuttavia, non si deve dimenticare la significativa resistenza a questi nuovi ceti sociali laici che dette origine a movimenti eretici, pi\u00f9 o meno elaborati, principalmente dopo il 1140. I valdesi rivendicarono la traduzione del Vangelo in volgare e il diritto dei laici alla predicazione, mentre l'eresia catara, probabilmente di origine orientale, promosse un rifiuto dell'autoritarismo della Chiesa romana. La fervente attenzione verso le Scritture spesso manifestata da questi movimenti fondamentalmente popolari talvolta li avvicin\u00f2 allo spirito scolastico. Al contrario, il fenomeno eretico spesso aliment\u00f2 il dibattito dei teologi, in un doppio spirito di confutazione e spiegazione della dottrina, come avvenne nel \"De fide catholica contra haereticos sui temporis\" di Alano di Lilla.\nTraduzioni.\nUn contributo decisivo alla conoscenza.\nIl movimento di rinascita culturale del XII secolo \u00e8 permeato dalla ricerca di nuovi saperi da parte degli uomini di cultura europei. Prima di questa epoca, l'insegnamento e lo studio erano limitati dall'esiguo numero di testi a disposizione, una situazione aggravata dalla completa scomparsa della conoscenza del greco antico in Occidente, la lingua in cui la maggior parte dei libri antichi sopravvissuti erano scritti. A partire dal questo secolo si assistette a uno sostanziale incremento, in particolare nel sud dell'Italia e nella Spagna musulmana, delle traduzioni che gioc\u00f2 un ruolo fondamentale nella ripresa dell'attivit\u00e0 intellettuale in tutto l'Occidente, soprattutto per quanto riguarda la filosofia, le scienze del \"quadrivio\", l'astrologia e la medicina.\nIn questo modo, il mondo occidentale pot\u00e9 dotarsi di opere essenziali, come i testi di Euclide (matematica), di Claudio Tolomeo (astronomia), di Ippocrate e Galeno (medicina), oltre che dei classici di Aristotele e Platone (fisica, logica, etica). Per lo sviluppo del pensiero si dimostr\u00f2 fondamentale l'insegnamento della logica e in particolare la riscoperta ella logica aristotelica (\"Organon\", \"Topica\", \"Sophistical Refutations\") che complet\u00f2 i testi conosciuti da Boezio. A tali traduzioni dei testi classici si aggiunse l'importantissimo contributo proveniente dal mondo musulmano, in particolare dagli studi di al-Khwarizmi e al-Battani per quanto riguarda la matematica, Rhazes per la medicina, Avicenna per la medicina e la filosofia, al-Kindi e al-Farabi per la filosofia. D'altra parte, l'impatto risult\u00f2 pi\u00f9 debole sulla grammatica e sulla retorica, sul diritto, sull'esegesi e, infine, sulla teologia, essendo piuttosto rare le traduzioni di testi religiosi come quelle della Bibbia o dei Padri della chiesa. Le traduzioni del Corano e del Talmud vennero accompagnate da non poche controversie.\nDue casi: Italia e Spagna.\nIn Italia si assistette a un fiorire di traduzioni dal greco e la Sicilia fu uno dei centri pi\u00f9 importanti in cui si concentr\u00f2 l'attivit\u00e0, in particolare grazie a due funzionari di corte, Enrico Aristippo e Eugenio di Palermo. Nel continente, invece, Giacomo da Venezia fu autore di numerose traduzioni ma insieme a lui se ne possono ricordare molti altri degni di nota, come Burgundio Pisano, Mos\u00e8 del Brolo e Leone Toscano (che inizialmente lavor\u00f2 a lungo a Bisanzio) e altri di cui non si conserva il nome.\nIn Spagna, dove le traduzioni dall'arabo furono preponderanti, i traduttori furono spesso ebrei convertiti, come l'aragonese Pietro Alfonsi, Ugo di Santalla e Giovanni di Siviglia, o cristiani come Domenico Gundisalvo e gli italiani Platone da Tivoli e Gerardo da Cremona, la cui prolifica produzione fu possibile grazie all'organizzazione di un vero e proprio laboratorio di traduttori; a tali attivit\u00e0 contribuirono anche studiosi provenienti da regioni pi\u00f9 lontane, fu il caso di Roberto di Chester o Ermanno di Carinzia.\nInoltre, gli storici del XIX secolo hanno ipotizzato che l'arcivescovo Raimondo di Toledo (1125-1152) avesse fondato una scuola di traduzione formale, anche se nessun elemento concreto ha potuto supportare tale teoria, con l'eccezione della dimostrazione che nella \"Scuola di Toledo\" vi fossero pi\u00f9 traduttori rispetto ad altre regioni. Una delle pi\u00f9 importanti imprese di traduzione conosciute fu quella del Corano (\"Lex Mahumet pseudoprophete\") caldeggiata dall'abate di Cluny Pietro il Venerabile, che la commission\u00f2 nel 1142 a Roberto di Chester, Ermanno di Carinzia, Pietro di Toledo, Pietro di Poitiers e a un musulmano conosciuto solo come \"Mohammed\".\nVi furono anche dei traduttori itineranti, dunque meno facilmente riconducibili a una precisa regione geografica. Tra questi si ricorda in particolare Adelardo di Bath, uno dei rari traduttori insieme a Domenico Gundisalvo, ad aver veramente portato a termine il proprio lavoro di traduzione dopo aver appreso e assimilato le opere originali. Va infatti sottolineato che generalmente i traduttori erano specializzati esclusivamente in questa attivit\u00e0 e non si preoccuparono di studiare realmente la materia prima di iniziare una traduzione.\nIstruzione nel XII secolo.\nCrisi delle scuole carolinge e diffidenza della Chiesa.\nUna profonda crisi dell'attivit\u00e0 di insegnamento, conseguente ai vari mutamenti intercorsi, durante il XII secolo condusse ad un allontanamento dal modello scolastico ereditato dall'epoca carolingia. La Chiesa, impegnata nel suo sforzo riformista, diffid\u00f2 della cultura classica e del successo ottenuto da alcuni insegnanti. \nPertanto andarono a moltiplicarsi i testi avversi agli antichi autori classici. Rodolfo il Glabro racconta come Virgilio, Orazio e Giovenale apparissero a un certo Vilgardus, grammatico ravennate, nelle vesti di demoni. La vita di Poppone di Stablo mette in relazione l'aspetto simile degli eroi virgiliani, tra cui Enea e Turno, a un giovane monaco. Otlone di Sant'Emmerano compose un \"Liber proverbiorum\" (libro di proverbi) con l'intenzione di sostituire i proverbi pagani, come quelli di Seneca, Aviano o Dionisio Catone, con equivalenti cristiani. Otlone fu anche autore di un preambolo a un trattato teologico contro gli eccessi dei dialettici, accusati di affidarsi pi\u00f9 spesso a Boezio rispetto alla Sacra Scrittura. Pier Damiani segu\u00ec un ragionamento analogo nonostante si fosse formato nelle arti liberali e nel diritto presso le scuole di Faenza e Parma, arrivando perfino ad annoverare tali discipline tra le cattive materie; egli, inoltre, rifiut\u00f2 autori quali Platone, Pitagora, Nicomaco, Euclide e tutti i retorici, affermando che Cristo fosse la sua unica grammatica: \"che la semplicit\u00e0 del Cristo mi istruisca e possa la vera miseria rustica dei saggi liberarmi dalle catene del dubbio\". I maestri, retorici e dialettici, contrastati da tali scritti furono in particolare quelli provenienti delle scuole urbane dove nacquero le eresie. L'insegnamento di Berengario di Tours, che intendeva spiegare dialetticamente il mistero dell'Eucaristia negandone la \"presenza reale\", scosse le scuole occidentali. \nDi fronte a ci\u00f2, a partire dal pontificato di papa Leone IX la riforma della chiesa mir\u00f2 a riconquistare il controllo delle scuole, cosa che avvenne soprattutto con il concilio di Roma del 1079 con cui la direzione degli studi venne affidata ai vescovi privilegiando la conoscenza delle Scritture. In questo modo si assistette a una vera e propria frattura tra i monasteri e le scuole: gli oblati scomparvero e le nuove fondazioni monastiche (cluniacensi, cistercensi, grandmontini) non accettarono pi\u00f9 i fanciulli. Anche Cluny inizialmente limit\u00f2 gli oblati a sei unit\u00e0, prima di chiedere un'et\u00e0 maggiore ai vent'anni per essere ammessi nel monastero. L'attivit\u00e0 monastica si rifocalizz\u00f2 sulla preghiera abbandonando l'attivit\u00e0 di insegnamento che venne lasciata alle scuole urbane.\nL'ascesa delle scuole urbane.\nCitando le parole di Jacques Verger, nel XII secolo si assistette a una vera e propria \"rivoluzione della scuola\" riconosciuta gi\u00e0 dagli stessi contemporanei. Guiberto di Nogent, quando nel 1115 racconta della sua giovinezza (quindi degli anni intorno al 1065), evoca la dimensione quantitativa e qualitativa di questa rivoluzione: \u201cUn tempo, e anche ancora nella mia giovinezza, c'erano cos\u00ec pochi maestri che difficilmente si trovava una scuola fuori dalla citt\u00e0 e raramente nelle citt\u00e0; e quando se ne trovavano, la loro preparazione era cos\u00ec scarsa che non possiamo nemmeno paragonarla a quella dei giovani chierici erranti di oggi\". In primo luogo, la crescita del numero delle strutture scolastiche urbane \u00e8 stato ampiamente studiato dalla storiografia inerente al rinascimento del XII secolo, deriva da vari cambiamenti gi\u00e0 noti: la crescita urbana, una maggiore mobilit\u00e0, la diversificazione sociale, la rinascita politica, la riforma della Chiesa, il rinnovamento dell'episcopato, il movimento canonico. Si assistette alla moltiplicazione delle scuole cattedrali, a cui si aggiunsero le scuole delle comunit\u00e0 canoniche come quella dell'abbazia di San Vittore di Parigi o di Saint-Ruf in Provenza, nonch\u00e9 alcune scuole private gestite da un insegnante che si faceva pagare per le sue lezioni, grazie alla sua reputazione.\nDiffusione geografiche delle scuole.\nNon vi \u00e8 una conoscenza omogenea della diffusione geografica della nascita delle scuole del XII secolo; le manifestazioni di questo fenomeno appaiono maggiormente chiare in alcune regioni, in particolare per quelle del nord della Francia, rispetto ad altre. Sappiamo che agli inizi del 1200 tra le scuole pi\u00f9 rinomate vi fu quella di Laon, fondata nel 1089 da Anselmo, un allievo di Anselmo d'Aosta. Nato intorno al 1055, Anselmo di Laon raggiunse il successo come maestro grazie ai suoi insegnamenti basati sull'esegesi che attirarono presso di lui molti allievi tra cui Guglielmo di Champeaux, Alberico di Reims, Matteo di Albano e lo stesso Pietro Abelardo che si vanter\u00e0 successivamente di aver superato il maestro nella sua \"Storie delle mie disgrazie\". Alla morte di Anselmo, avvenuta nel 1117, la scuola prosegu\u00ec sotto la direzione del fratello Raoul. Molti studiosi del tempo resero omaggi ai due fratelli, tra i quali Giovanni di Salisbury che li descrisse come \"due fratelli, luce abbagliante della Gallia, gloria di Laon, il cui ricordo \u00e8 nella gioia e nella benedizione, che nessuno ha criticato impunemente, e che dispiaceva solo agli eretici o a coloro che erano avvolti in turpitudini vergognose\". \nAnche Parigi godette di una prestigiosa fama nell'ambiente culturale del tempo, collezionando elogi grazie alle sue numerose scuole, come quella della cattedrale di Notre-Dame, ma anche quella di San Vittore, fondata da Guglielmo di Champeaux nel 1108, e da altre private, in particolare quelle sorte sul monte di Santa Genoveffa e quelle aperte da Abelardo intorno al 1110-1112 e poi nel 1130. Giovanni di Salisbury le frequenta nel 1136 (un anno dopo la morte di Enrico I d'Inghilterra) e parla di \"palazzo peripatetico\" (\"peripateticum palatinum\"), riferendosi ad Abelardo con un gioco di parole (basato sul nome della citt\u00e0 natale, Le Pallet, di Abelardo).\nLa terza principale scuola francese fu Chartres, fondata da Fulberto all'inizio dell'XI secolo, crebbe grazie agli sforzi di Ivo di Chartres (vescovo tra il 1090 e il 1115) e Goffredo di L\u00e8ves (vescovo tra il 1115 e il 1149), che la posero sotto l'autorit\u00e0 di un cancelliere scelto tra i canonici. Secondo lo storico Jacques Le Goff, Chartres fu un \"grande centro scientifico del secolo\", in particolare grazie a Bernardo di Chartres, la cui vita \u00e8 conosciuta principalmente attraverso la testimonianza del suo allievo Giovanni di Salisbury. Tuttavia, l'esistenza stessa della scuola viene messa in discussione per il periodo successivo al 1130: lo storico Richard Southern ha sostenuto che i maestri attribuiti a Chartres avrebbero solamente ricevuto le loro prebende qui ma poi avrebbero insegnato altrove, in particolare a Parigi. Questa posizione, tuttavia, non \u00e8 pienamente accettata da tutti gli storici. Dal 1112 Bernardo fu maestro e dal 1124 cancelliere, due anni prima della sua probabile morte. A lui succedette Gilberto Porretano (1126-1140) e a sua volta Teodorico di Chartres lo sostitu\u00ec come cancelliere nel 1141, carica che antenne fino alla sua morte avvenuta intorno al 1150. Questi tre letterati instillarono nella scuola di Chartres il suo spirito particolare.\nSi conoscono altre scuole minori presenti in Francia centrale a ovest di Orl\u00e9ans, dove probabilmente insegnarono Ugo Primate, Arnoldo di Saint-Euverte e Bernardo di Meung, che insegn\u00f2 l\"'Ars dictandi\". Ad Angers sappiamo che vi insegnarono Marbodo di Rennes e Ulgero, a Tours insegn\u00f2 Berengario di Tours e Baudri de Bourgueil a cui si un\u00ec Bernardo Silvestre, a Poitiers vi furono Arnoldo e Pietro Elia, a Le Mans Ildeberto di Lavardin e il suo discepolo Guy d'\u00c9tampes, nel nord a Reims Bruno di Colonia insegn\u00f2 l\u00ec prima di fondare la Grande Chartreuse cos\u00ec come Goffredo di Reims e Alberico di Reims. Ulteriori scuole nacquero a Cambrai, Valenciennes, Arras, Tournai e, infine, a Auxerre. Il movimento si diffuse successivamente anche verso l'Impero: Liegi, Colonia, Treviri, Magonza, Spira (un maestro, tale Andrea, viene citato in un documento del 1182) e anche in Franconia e in Sassonia (Bamberga e Hildesheim).\nL'Italia, soprattutto al nord, \u00e8 famosa per le sue scuole di diritto che attirano studenti provenienti anche da molto lontano. La pi\u00f9 celebre fu, senza dubbio, la scuola bolognese dei glossatori, che ebbe origine dall'attivit\u00e0 di Irnerio dell'inizio del XII secolo e da quella, ancora precedente di un certo Pepo che insegn\u00f2 nella seconda met\u00e0 del secolo precedente. Altre importanti scuole proliferarono a Milano, a Piacenza, a Pavia e a Modena. Nell'Italia meridionale, la scuola di Salerno pot\u00e9 beneficiare della traduzioni dal greco e dall'arabo, affermandosi come il principale centro per l'insegnamento della medicina in Occidente. Queste scuole influenzarono la Provenza, la Linguadoca e persino la Catalogna: si hanno, infatti, testimonianze di lezioni di diritto ad Arles e ad Avignone, di medicina a Montpellier. Alcune scuole, infine, nacquero anche in Aquitania (Saintes, Angoul\u00eame, Limoges, Bourges, Bordeaux) e nel nord della Spagna (Braga, Coimbra, Lisbona e Palencia, dove alla fine del secolo studi\u00f2 Domenico di Guzm\u00e1n.\nIn Inghilterra, infine, le principali scuole conosciute furono a Oxford, dove insegn\u00f2 Teobaldo di Etampes e, alla fine del secolo, Alexander Neckam e Giraldo Cambrense, cos\u00ec come a Exeter, dove si poterono assistere alle lezioni di Robert Pullen e a Northampton dove fu maestro Goffredo di Vinsauf.\nI protagonisti.\nInsegnanti.\nNumerose fonti permettono di avere una comprensione di massima dell'organizzazione delle scuole urbane, tuttavia alcuni aspetti del loro funzionamento rimangono sconosciuti. La cattedrale e le scuole canoniche erano poste sotto l'autorit\u00e0 del vescovo o dell'abate, rappresentato da un dignitario del capitolo, lo \"scolasticus\", assistito da altri maestri. Alla fine del XII secolo il papato dette inizio a una prima organizzazione attraverso l'introduzione della \"licentia docendi\", un'autorizzazione a insegnare concessa dal vescovo o da un suo rappresentante, a chiunque desiderasse intraprendere tale attivit\u00e0. Il Concilio Lateranense III generalizz\u00f2 questo sistema nel 1179 questo sistema, il cui effetto reale dovette tuttavia risultare modesto poich\u00e9 non si applicava all'insegnamento del diritto e della medicina. Le scuole del XII secolo non mostrano alcun sistema di gradi: sembra che i vari titoli che andavano a diffondersi (\"magister\", \"doctor\"...) non richiedessero alcun requisito o formalit\u00e0 specifica (durata degli studi, conoscenze richieste, et\u00e0 minima, esami standardizzati): per queste pratiche si dovette attendere allo sviluppo delle universit\u00e0 medievali nel secolo successivo.\nL'affermazione del maestro come un'autorit\u00e0 riconosciuta e come posizione sociale distinta fu comunque uno dei caratteri del rinascimento del XX secolo. In particolare, da questo momento in avanti, chi praticava l'insegnamento inizi\u00f2 a guadagnarsi da vivere grazie a tale attivit\u00e0, come ben testimoniarono Giovanni da Salisbury o Pietro Abelardo con quest'ultimo che descrisse come la povert\u00e0 lo aveva portato a passare \"dal lavoro manuale alla professione linguistica\" con gli allievi che provvedevano ai suoi bisogni. Lo stesso Abelardo ammise anche di aver creato la sua scuola \"per guadagnare denaro\" (\"ad lucrandam pecuniam\"). Come in ogni gruppo sociale, i conflitti furono frequenti (si ricorda, ad esempio, quelli intercorsi tra Abelardo e Guglielmo di Champeaux), ma la consapevolezza del loro ruolo si riflett\u00e9 sull'ideazione di una figura del \"scolastico\". Anche Giovanni di Salisbury non esit\u00f2 a criticare alcuni colleghi, accusando un certo Sertorio di rispondere solo al richiamo del guadagno. Citando le Scritture, Guglielmo di Conches accusa la consuetudine di maestri eccessivamente indulgenti: \"Ci viene infatti ripetutamente detto: verr\u00e0 il tempo in cui gli uomini non sopporteranno pi\u00f9 la sana dottrina, ma secondo le loro passioni e le loro orecchie pruriginose, si daranno molti padroni. Quale libert\u00e0 di mantenere gli studi \u00e8 davvero possibile sperare, quando conosciamo insegnanti che adulano i loro studenti, discepoli che giudicano i loro insegnanti e li costringono a parlare e tacere? Vediamo i padroni paurosi, con voci carezzevoli e sorrisi; e se vuole mantenere l'appropriata severit\u00e0, il padrone \u00e8 fuggito dai cortigiani come se avesse perso il senno, ed \u00e8 qualificato come crudele e disumano\u201d. Nonostante tutto ci\u00f2, i maestri ebbero durante il XII secolo una vera e propria promozione sociale che li port\u00f2 a essere riconosciuti come una \u00e9lite da parte della Chiesa: Robert Pullen divenne cardinale, Rob\u00e8rto di Melun vescovo di Hereford, Gilbert de la Porr\u00e9e vescovo di Poitiers, Pietro Lombardo vescovo di Parigi, Giovanni da Salisbury vescovo di Chartres. Degli undici maestri d'arte individuati a Parigi tra il 1179 e il 1215, quattro divennero cardinali, vescovi o abati; su ventiquattro maestri in teologia, nove.\nStudenti.\nGli studenti facevano parte dello stesso mondo dei maestri, anche se per i primi alcune difficolt\u00e0 potevano assumere un significato maggiormente preoccupante, come quelle relative al fabbisogno di denaro o del reperimento di una alloggio. Solo alla fine del secolo iniziarono a comparire in Francia i primi collegi per studenti indigenti. La mancanza di sufficiente denaro spinse spesso alcuni studenti ad abbreviare il proprio ciclo di studi e, di conseguenze, ai maestri di insegnare pi\u00f9 velocemente, una tendenza negativa denunciata da Giovanni di Salisbury nel \"Metalogicon\". Al contrario, Giovanni critica anche gli \"Academici\" che dedicavano tutta la loro vita alla dialettica: \"cos\u00ec diventano vecchi con giochi infantili, scrutano ogni sillaba e anche ogni lettera di tutto ci\u00f2 che \u00e8 stato detto o scritto, dubitano di tutto, si chiedono sempre, ma non riescono mai a sapere niente\". Altri studenti, infine, diventarono erranti (i \"clerici vagantes\") e provocatori, come i celebri, tanto quanto misterioso, goliardi di cui si conoscono canti, parodie liturgiche (\"Carmina Burana\") e poesie provocatorie.\nTuttavia, bisogna rilevare che molti altri studenti si applicarono seriamente nella loro formazione, similmente al ritratto ideale proposto da Ugo di San Vittore: \nL'appartenenza di molti ex studenti alle \"elite\" sociali e intellettuali fu una realt\u00e0 simbolicamente dimostrata dagli ultimi due papi del XII secolo: Celestino III (1191-1198) e Innocenzo III (1198-1216), entrambi in passato studenti delle scuole teologiche di Parigi, senza dimenticare che in esse si formarono anche diverse personalit\u00e0 dell'amministrazione della curia romana.\nLe discipline.\nI tre principali trattati teorici, il \"Didascalicon\" di Ugo di San Vittore (scritto tra il 1130 e il 1140), l\"'Heptateuchon\" di Teodorico di Chartres (intorno al 1140) e il \"Metalogicon\" di Giovanni di Salisbury (completato nel 1159), sono le fonti pi\u00f9 preziose per conoscere i programmi degli insegnamenti del tempo, sebbene la portata concreta di alcuni aspetti debba essere messa nella giusta prospettiva.\nLe arti liberali.\nLe sette arti liberali rimasero l'istruzione di base e non sorprende vederle presentate con cura dai trattati, in particolare nell\"'Heptateucon\".\nIl \"trivio\".\nGiovanni di Salisbury insiste specificamente sulla necessit\u00e0 di insegnare la grammatica, alla quale dedic\u00f2 lunghe dissertazioni, vedendo in essa \u00abl'infermiera di tutta la filosofia e l'infermiera di tutti gli studi letterati\u00bb Le opere utilizzate nello studio rimasero quelle di Elio Donato, Prisciano di Cesarea, Servio Mario Onorato oltre a quelle di vari autori classici come Svetonio, Cicerone, Seneca, Orazio, Giovenale, Ovidio utilizzati come esempi, soprattutto grazie ai \"florilegium\" come l\"Ars lectoria\" di Americo di Gatino della fine dell'XI secolo o l\"Accessus ad auctores\" di Corrado di Hirschau.\nLe altre due arti del trivio vennero interessate da una duplice evoluzione. In primo luogo, nel corso del secolo, si svilupp\u00f2 in modo particolare l'insegnamento della logica, sempre pi\u00f9 direttamente legata alla grammatica. Questo fenomeno deriv\u00f2 in particolare dal \"platonismo grammaticale\" di cui Bernardo di Chartres e i maestri di Chartres furono i pi\u00f9 importanti rappresentanti.\nNell\"Heptateucon\" di Teodorico di Chartres, la dialettica venne considerata come una disciplina in grado di dare risalto alla retorica nel trivio e Abelardo la indic\u00f2 come il metodo essenziale nella lettura di tutti i testi, in particolare nel suo \"Sic et non\" in cui cerc\u00f2 di risolvere con atteggiamento critico le opposizioni tra i Padri della Chiesa. La filosofia scolastica, nata nel XIII secolo, ader\u00ec a questo nuovo atteggiamento conferendo alla \"lectio\" una prosecuzione critica, la futura \"disputa\". A tal proposito possiamo gi\u00e0 vedere Bernardo di Chartres che indirizz\u00f2 le sue lezioni in tal senso, almeno se dobbiamo credere alla descrizione riportata da Giovanni di Salisbury:\nLa seconda evoluzione si incentr\u00f2 nella trasformazione della retorica in \"ars dictandi\", iniziata alla fine dell'XI secolo a seguito dei trattati di Alberico di Montecassino (\"Ars dictandi\", \"Libri rhetorici\") e sviluppata successivamente a Bologna da Adalberto di Samaria (\"Precepta dictaminum\", intorno al 1115), e poi ancora a Orl\u00e9ans. Altri trattati comparabili furono il \"Libellus de arte dictandi\" (attribuito, ma senza certezza, a Pierre de Blois). L\"'ars dictaminis\" spost\u00f2 cos\u00ec la retorica verso l'apprendimento della scrittura di attiamministrativi e l'importanza dell'Italia in questo movimento fu correlata all'insegnamento del diritto.\nIl \"quadrivio\".\nNel XII secolo il \"quadrivio\" attravers\u00f2 un periodo caratterizzato da una nuova dinamica, una situazione testimoniata da Ugo di San Vittore:\nQuesta fervida curiosit\u00e0 fu sostenuta anche dall'aristocrazia laica, come dimostra ad esempio ii programma di astronomia contenuto nel Libro de' sette savi, i trattati composti in lingua volgare da Filippo di Thaon per la moglie di Enrico I d'Inghilterra Adeliza di Lovanio, e il \"Dragmaticon\" di Guglielmo di Conches composto sotto forma di dialogo tra l'autore stesso e il duca di Normandia Goffredo V d'Angi\u00f2.\nI maestri di Chartres svolsero un ruolo particolare in questo movimento scientifico, basandosi principalmente sul \"Timeo\" (l'unico testo platonico ben noto) e sui testi neoplatonici della fine dell'antichit\u00e0 (Ambrogio Teodosio Macrobio, Marziano Capella, Boezio). Guglielmo di Conches, che fu un allievo di Bernardo di Chartres, attacc\u00f2 nella prefazione del \"De filosofia mundi\" coloro che omettono l'insegnamento scientifico sostenendo che la conoscenza della natura \u00e8 necessaria per ci\u00f2 che Jacques Le Goff chiama lo \"spirito di Chartres\". Teodorico di Chartres menziona nell\"'Heptateucon\" le traduzioni dei trattati di Gaio Giulio Igino e Claudio Tolomeo (\"Almagesto\") come le principali fonti scientifiche.\nMa soprattutto dobbiamo tener conto dell'impatto delle traduzioni dal greco e dall'arabo, che permisero di importare nell'Europa occidentale testi scientifici, soprattutto di astronomia, di primaria importanza. Anche la pressione portatata di questa novit\u00e0 (e della rinascita dell'aristotelismo) sembra aver avuto un ruolo fondamentale nel declino della scuola platonica di Chartres. Possiamo anche citare, fuori Chartres, Adelardo di Bath, uno dei principali pensatori politici dell'epoca grazie alle sue \"Naturales quaestiones\". Lo stesso Adelardo fu un importante traduttore.\nInfine la musica, la quarta arte del \"quadrivio\", rimase essenzialmente basata sui lavori di Severino Boezio (con alcuni contributi pi\u00f9 recenti come quelli proposti da Guido d'Arezzo) ma and\u00f2 incontro ad un deciso progresso nei monasteri e nelle scuole cattedrali come pratica artistica autonoma e non pi\u00f9 come disciplina teorica compresa nell'apprendimento aritmetico. Vediamo cos\u00ec una successione di diversi maestri parigini grazie ai quali si svilupp\u00f2 la polifonia: Albertus Parisiensis poi L\u00e9onin e P\u00e9rotin.\nTeologia.\nNonostante la crescente autonomia della dialettica, la scienza religiosa, vale a dire, almeno in questo momento, lo studio dei testi sacri in particolare, rimase l'unico sbocco normale per lo studio delle arti liberali. Abelardo, la cui opera logica \u00e8 la pi\u00f9 nota, asserisce nella sua \"Introductio ad theologiam\" (o \"Theologia scholarium\"): \"Se \u00e8 lecito ai fedeli leggere i trattati sulle arti liberali e i libri dei gentili, \u00e8 cos\u00ec che conoscendo i generi della frase e del discorso, e le modalit\u00e0 di argomentazione, o le cose della natura, siamo in grado di raggiungere e comprendere la comprensione delle Sacre Scritture, e tutto ci\u00f2 che riguarda la difesa e il contributo alla verit\u00e0.\u201d\nEsegesi.\nLe scuole teologiche del XII secolo si focalizzavano sull'esegesi; Parigi fu il centro degli studi biblici il che spiega il sentimento di santit\u00e0 talvolta lodato in alcune descrizioni della citt\u00e0. Lo studio della pagina sacra si basa su quattro strumenti: la storia, l'allegoria, la morale e l'anagogia. Una descrizione di tale approccio lo si pu\u00f2 vedere in Pietro Cantore: \"Gerusalemme, in senso storico, \u00e8 una citt\u00e0; secondo l'allegoria, \u00e8 la Chiesa; in senso tropologico, \u00e8 l'anima che aspira alle cose celesti; secondo l'anagogia, \u00e8 la vita degli esseri celesti che vedono Dio, il suo volto svelato. Questi quattro sensi sono i piedi della tavola del santuari.\u201d La scuola di Ugo di San Vittore fu in particolare un importante centro di studio biblico, Ugo concep\u00ec i suoi testi in questa prospettiva: il \"Didascalicon\" fu propedeutico a questo studio, svolto poi nel \"De sacramentis\":\nIl lavoro di Ugo continu\u00f2 nel \"Liber exceptiorum\" di Riccardo di San Vittore, con Andrea di San Vittore e, naturalmente, con Pietro Lombardo, formatosi egli stesso a San Vittore e poi nella scuola di Notre-Dame e che, come Anselmo di Laon, raggrupp\u00f2 le glosse in frasi adunate in quattro libri cronologici (I\u00b0 la Divinit\u00e0, II\u00b0 la Creazione, III\u00b0 l'Incarnazione e la Redenzione, IV\u00b0 i sette sacramenti). I maestri parigini dell'esegesi della fine del secolo furono Pietro Comestore, che si limit\u00f2 alla lettura storica nella sua \"Historia scolastica\", il gi\u00e0 citato Pietro Cantore che insegn\u00f2 dal 1171 e il suo discepolo Stephen Langton maestro dal 1180.\nNuove discipline: diritto e medicina.\nL'ascesa dell'insegnamento delle discipline del diritto e della medicina avvenne in Italia; la penisola beneficiava, riguardo alla formazione giuridica, dell'eredit\u00e0 di Ravenna che and\u00f2 ad essere riscoperta a Bologna, mentre le traduzioni dal greco e dall'arabo realizzate in Sicilia furono fondamentali perch\u00e9 si affermasse, in particolare a Salerno, la medicina. Queste discipline, tuttavia, ancora non riscossero una sufficiente considerazione a causa della loro indole secolare lontana dalla Chiesa la quale tent\u00f2 di vietarne lo studio ai chierici.\nConosciamo i nomi dei grandi maestri della scuola bolognese, come Ugo da Bologna, autore del \"Rationes dictandi prosaice\", o Adalberto di Samaria autore del \"Precepta dictaminum\"; questi due trattati di retorica di inizio secolo testimoniano il metodo utilizzato dai giuristi: come i dialettici, anche per loro fu attraverso la glossa che analizzarono i testi risolvendone le contraddizioni. Ma la base di formazione giuridica rinnovata si dovette soprattutto al decreto di Ivo di Chartres (fine dell'XI secolo e il famoso \"Decretum\" di Graziano. Bologna fu protagonista grazie alla sua scuola di glossatori e ai suoi giuristi pi\u00f9 celebri come Martino Gosia, Bulgaro, Piacentino e Alberico di Porta Ravegnana, con tutta la loro produzione legale. Si ritiene che l'insegnamento del diritto giunse a Parigi da Bologna a seguito di un certo Alb\u00e9ric du Mont intorno al 1160. Ancora pi\u00f9 a nord, Stefano di Tournai, egli stesso un eminente commentatore del \"Decretum\", si lament\u00f2 con Innocenzo III per l'abuso dei nuovi testi (in particolare i \"decretali\") letti nelle scuole e poi venduti nella sua citt\u00e0.\nNelle scuole di medicina a Salerno, la principale fonte utilizzata fu un corpo di testi greci e arabi successivamente chiamato \"Articella\". Un'altra celebre scuola medica, quella di Montpellier, fu attiva principalmente dalla met\u00e0 del secolo. L'insegnamento era diviso in due rami, uno teorico e l'altro pratico, con quest'ultimo che vide alla fine del secolo molti progressi grazie a diversi lavori. Tuttavia, gli studi medici godettero di scarsa considerazione tra gli studiosi, come si rileva nell'opinione che Giovanni di Salisbury manifesta nei confronti di questi falsi studiosi che popolano le corti in cerca di ricchezze:\nMetodi e strumenti di lavoro.\nNon vanno infine trascurate le questioni dell'organizzazione quotidiana e materiale delle scuole, riportate da alcune fonti come lo scolaro di Angers, Marbodo di Rennes, nella sua poesia \"Institutio pueri discipuli\", in cui descrisse una ordinaria giornata: \"lectio\" fino alla quarta ora, poi pasto, riposo, ricreazione, \"meditatio\" (esercizio) registrata su tavolette, poi una nuova \"lectio\" prima di cena. Ugo di San Vittore descrisse anche una classe in cui si mescolavano et\u00e0 diverse, ciascuna impegnata in attivit\u00e0 diverse: lettura, memorizzazione, scrittura, discussione, aritmetica, musica, astronomia e anatomia. Per Bernardo di Chartres era usuale tenere due lezioni quotidiane, al termine delle quali venivano frustati gli studenti peggiori. Infine, le \"Quaestiones\", attribuite a Oddone di Soissons, mostrano anche due lezioni successive: prima una dimostrazione del maestro in cui veniva analizzato il testo e risolti gli aspetti pi\u00f9 difficili, poi le domande degli studenti e il dialogo seguente.\nDal punto di vista materiale, le fonti riportano che gli strumenti a disposizione del maestro e dell'allievo furono, come nei secoli precedenti, soprattutto la tavoletta di cera e lo stilo. Si pose il problema della scrittura su pergamena: alcuni studenti adottarono infatti quaderni, ma sembra che fossero solamente una minoranza. Gli studenti dovettero anche fare una scelta tra i diversi libri a disposizione, che furono sempre di pi\u00f9. Infine, l'apprendimento meccanico fu reso pi\u00f9 semplice mettendo tutte le materie in versi (storia, calcolo, grammatica, Bibbia), \"\"versus memoriales\" per facilitarne la recitazione e la memorizzazione. Possiamo in particolare citare il compendio versificato del maestro Roger Vacarius, a Oxford, e soprannominato \"liber pauperum\", il libro dei poveri studenti.\nIl pensiero.\nL'attitudine dei letterati del XII secolo e il loro pensiero, \u00e8 stato a volte confrontato con quello degli umanisti rinascimentali del XVI secolo, in particolare da Jacques Le Goff. Jacques Verger, da parte sua, ha sottolineato come la rinascita intellettuale abbia riunito i suoi protagonisti attorno a ideali culturali, paragonabili agli ideali della riforma della Chiesa.\nL'antico patrimonio.\nLa prima manifestazione della \"renovatio\"\" del XII secolo, fu la riscoperta dei testi antichi, riscontrabile in tutti gli insegnamenti del tempo, e forn\u00ec ispirazione a molte opere letterarie, come le poesie elegiache di Baudri de Bourgueil (che si considerava discepolo di Publio Ovidio Nasone) e di Ildeberto di Lavardin, o i poemi epici che riscossero ampio successo, sia che si trattasse di riscritture di testi antichi (\"Roman de Th\u00e8bes\", 1152; \"Roman de Troie\", 1165 circa) che di nuove creazioni, come l\"'Alexandreis\" di Gualtiero di Ch\u00e2tillon. Si osserva anche come i pi\u00f9 grandi studiosi dettero ai loro testi titoli dal suono greco (\"Metalogicon\", \"Didascalicon\"), molto di pi\u00f9 di un omaggio o di un'imitazione ma pi\u00f9 un vero rinnovamento senza che vi fosse, per altro, l'idea di una rottura tra la tarda antichit\u00e0 e l'epoca contemporanea. \nLa certezza di un ritorno alla cultura latina non fu mai, quindi, perso: \"Non si trattava quindi di resuscitare questo passato, ma semplicemente di ringiovanirlo, di riportarlo alla sua originaria freschezza (\"renovare\") contro le forze di morte e distruzione scatenate dall'ignoranza e dal peccato.\u201d Chartres fu certamente uno dei centri pi\u00f9 attivi di questa vivacit\u00e0 intellettuale.\nLo \"spirito\" di Chartres.\nNella scuola di Chartres fior\u00ec un pensiero innovativo, alimentato dalla riscoperta del platonismo, che contribu\u00ec ad affermare la ricchezza dello \"spirito di Chartres\", come ha asserito lo storico Jacques Le Goff. Tale spirito deriv\u00f2 direttamente dal rigore grammaticale e dalla curiosit\u00e0 scientifica dell'insegnamento di Bernardo di Chartres, basato sugli studi antichi e le cui osservazioni su questo argomento, riportate da Giovanni da Salisbury, diventarono tra le pi\u00f9 famose sulla storia intellettuale:\nL'individuo e il \"risveglio della coscienza\".\nTalvolta, gli storici, hanno parlato di \"umanesimo del XII secolo\", in quanto si \u00e8 osservato come il pensiero del tempo metteva spesso al centro l'uomo, l'individuo, rafforzano l'idea di un \"risveglio della coscienza\". Per molti autori, tra cui il teologo Marie-Dominique Chenu, questa \"scoperta dell'individuo\" fu anche una scoperta di una \"autocoscienza e di una percezione dell'individualit\u00e0\".\nPadre Chenu cita come esempio la controversia che scatur\u00ec dal trattato \"Cur Deus homo\" di Anselmo d'Aosta sulla redenzione, in cui viene affrontato, almeno indirettamente, il ruolo dell'uomo nella creazione; contraddicendo la tradizione gregoriana, Anselmo respinse l'idea che l'uomo sia stato creato solo per caso, per sostituire gli angeli caduti, ma, al contrario, l'uomo \u00e8 l'apice della creazione. Molti pensatori del XII secolo ripresero questa tesi, tra cui il discepolo di Anselmo, Onorio Augustodunense, che lo ribad\u00ec affidandosi al metodo dialettico: \"L'autorit\u00e0 della scrittura proclama l'ovvio, e la ragione chiaroveggente lo dimostra: se tutti gli angeli fossero rimasti in cielo, l'uomo sarebbe stato creato lo stesso con tutta la sua posterit\u00e0. Perch\u00e9 questo mondo \u00e8 stato creato per l'uomo, cio\u00e8 il cielo e la terra, e tutto ci\u00f2 che l'universo contiene.\"\nQuesta nuova soggettivit\u00e0, indubbiamente stimolata dai mutamenti sociali e dall'aumento delle diverse forme di mobilit\u00e0, si riflette anche nella moltiplicazione di testi biografici (le \"vite\" dei santi) e autobiografici (soprattutto nella \"Historia calamitatum\" di Abelardo, o come nei ricordi sparsi da Giovanni di Salisbury raccolti nel \"Metalogicon\"). Ne fu il segno anche il sorgere della riflessione sui temi dell'amicizia e dell'amore, sia nella lettura diffusa del \"De amicitia\" di Cicerone o nella particolare rilevanza data alla storia di Eloisa e Abelardo.\nAnche l'ascesa della scienza medica partecip\u00f2 a questo movimento, sia attraverso traduzioni greche e arabe, che attraverso nuovi trattati anatomici e fisiologici, in particolare le \"Quaestiones naturales\" di Adelardo di Bath. Altri studiosi furono legati all'immagine dell'uomo-microcosmo, riflesso dell'universo e in armonia con esso, come nelle opere di Bernardo Silvestre, Alano di Lilla, Onorio Augustodunense, o in quelle illustrate di Ildegarda di Bingen, tinte di misticismo. L\"'Anticlaudianus\" di Alano di Lilla mostra anche un'altra ambizione: la Natura interviene con Dio, con l'aiuto della Prudenza e della Ragione, per ristabilire un mondo di armonia da cui pu\u00f2 nascere l'uomo buono e perfetto. La padronanza dell'universo e della teologia come scienze al servizio di una filosofia ottimistica, caratterizza soprattutto Alano di Lilla, erede del naturalismo di Chartres, figura peculiare del passaggio tra la rinascita del XII secolo e le prime universit\u00e0 medievali.\nPrime dispute teologiche.\nSebbene il XII secolo fosse ancora ben lontano da conoscere le stesse dispute che invece caratterizzarono le universit\u00e0 medievali del secolo successivo, le scuole di teologia scolastica dettero vita alle prime polemiche, di cui \u00e8 esempio il trattato \"Cur Deus homo\".\nSi pu\u00f2 in particolare citare la \"disputa sugli universali\" che contrappose i realisti ai nominalisti rappresentati da Pietro Abelardo. Fu proprio quest'ultimo il primo a criticare la posizione di Guglielmo di Champeaux che partendo da una lettura platonica dell\"'Isagoge\" di Porfirio sostenne l'idea secondo che gli \"universalia\" (cio\u00e8 i predicati universali, parole che designano ad esempio un genere o una specie come \"uomo\" o \"animale\") sono cose (\"res\", da cui il qualificatore di realista) \"universali\" paragonabili alle \"Eidos\" (Forme) di Platone (e che quindi si riferiscono a una realt\u00e0, un uomo o un animale universale esistente in ciascuno degli uomini e degli animali singolari). I nominalisti, come Roscellino di Compi\u00e8gne (maestro di Abelardo) sostennero la tesi opposta: gli universali sono sostantivi, semplice \"suoni vocali\" (\"voces\"). Abelardo contribu\u00ec a rendere tale disputa esegetica pi\u00f9 profonda, estendendola al terreno logico e filosofico pur rimanendo nel campo del nominalismo. Tale controversia venne ripresa molto pi\u00f9 tardi e sviluppata da Guglielmo di Ockham.\nUn altro esempio clamoroso coinvolse nuovamente Abelardo, questa volta in polemica con una delle menti pi\u00f9 brillanti del secolo, ma anche totalmente estraneo al movimento scolastico urbano: San Bernardo di Chiaravalle. Infatti, intorno, al 1120, Abelardo si occup\u00f2 di spiegare, usando la dialettica, un mistero fondamentale della cristianit\u00e0: la Trinit\u00e0. Accusato di voler rendere intelligibile un mistero, Abelardo si era difeso gi\u00e0 in anticipo nel suo trattato:\nAbelardo venne convocato nell'aprile del 1121 di fronte a un'assemblea ecclesiastica, a Soissons, dove venne condannato. Tuttavia, negli anni successivi continu\u00f2 ad affinare la sua tesi, sia nei suoi scritti che nel suo insegnamento. \u00c8 quindi probabile che i suoi discepoli abbiano esagerato nell'affermare la sua capacit\u00e0 di svelare il mistero della Trinit\u00e0, portando Guglielmo di Saint-Thierry e, successivamente, Bernardo da Chiaravalle ad esaminare i suoi trattati, in particolare la \"Theologia Scholarium\". Sulla base degli errori individuati da questi due avversari, Abelardo fu nuovamente convocato nel 1140 nel celebre Concilio di Sens: nuovamente sconfitto, Abelardo decise di ricorrere a Roma ma, fermandosi pi\u00f9 a lungo del previsto a Cluny, vi rimase fino alla sua morte.\nNascita degli \"intellettuali\".\nL'emergere di una particolare classe di studiosi, gli \"intellettuali\" medievali, secondo i termini di un anacronismo voluto e coniato dallo storico Jacques Le Goff, fu uno dei tratti pi\u00f9 caratteristici del rinascimento del XII secolo. Dunque, \u00e8 oramai ben individuato un gruppo sociale, formato da professionisti delle attivit\u00e0 intellettuali, a cui si dovette l'affermarsi delle scuole e che successivamente si struttur\u00f2 sotto forma di una societ\u00e0 dando vita a quelle che chiamiamo \"universit\u00e0 medievale.\nIl lavoro di ricerca dei medievisti ha permesso di mettere in luce alcune figure particolarmente notevoli di questa nuova classe di intellettuali. Uno dei protagonisti fu certamente Anselmo di Canterbury (morto nel 1109) la cui influenza sulla rinascita del XII secolo fu fondamentale, anche se visse nel secolo precedente. Ma tra tutti gli intellettuali che animarono la rinascita, Pietro Abelardo fu certamente il pi\u00f9 noto, probabilmente per la sua personalit\u00e0 eccezionale e per la sua vita drammatica come testimoniato dalla sua autobiografia, l\"'Historia calamitatum\" (Storia delle mie disgrazie). Il rapporto di Abelardo con la sua giovane allieva Eloisa, la sua castrazione da parte della famiglia di lei, resero questa coppia di innamorati una delle pi\u00f9 famose della storia; la loro corrispondenza, probabilmente autentica, non ha mai cessato di essere letta. Abelardo fu anche un simbolo particolarmente efficace della rinascita per via degli altri uomini di cultura che incontr\u00f2 e con cui spesso si trov\u00f2 in opposizione, come i suoi stessi maestri Roscellino di Compi\u00e8gne, Guglielmo di Champeaux e Anselmo di Laon o anche con il suo allievo pi\u00f9 famoso, Giovanni di Salisbury. \nPer il resto, possiamo mettere in relazione i principali intellettuali del XII secolo con i due centri scolastici pi\u00f9 importanti: prima di tutto la scuola di Chartres, la cui importanza \u00e8 ben nota e dove Bernardo di Chartres, Gilberto Porretano e Teodorico di Chartres si succedettero come maestri. Alla scuola di Chartres, specializzata particolarmente nella teologia dogmatica, parteciparono anche intellettuali celebri come Clarembaldo di Arras, Alain de Lille, teologo e allo stesso tempo poeta, e Guglielmo di Conches. Giovanni di Salisbury, allievo di Bernardo, ma anche di Roberto di Melune e di Abelardo, fu una delle figure pi\u00f9 eminenti uscite dalla scuola e fu l'autore di importanti opere come il \"Metalogicon\" e il \"Policraticus\". Infine, Bernardo Silvestre, autore di una \"Cosmographia\" che ebbe un duraturo successo, \u00e8 solitamente classificato anch'esso tra i maestri chartriani.\nA Parigi nella scuola dell'abbazia di San Vittore (detta scuola dei vittorini) vennero ospitati numerosi studiosi olre al fondatore Guglielmo di Champeaux. Tra questi Ugo di San Vittore, le cui opere principali furono il \"Didascalicon\", in cui venne ravvivata la classificazione del sapere, e il \"De Sacramentis\". Andrea di San Vittore, Riccardo di San Vittore, autore del \"De Trinitate\" nel quale continu\u00f2 l'opera di Abelardo, furono altri esempi di maestri vittorini. Il teologo Goffredo di San Vittore fu l'autore di \"Microcosmus \" sulla tesi dell'uomo-microcosmo, mentre Gualtiero di San Vittore compose tra il 1177 e il 1178 una \"Contra IV labyrinthos Franciae\", un violento attacco contro Abelardo, Gilberto Porretano, Pietro di Poitiers (un altro vittorino) e Pietro Lombardo. Quest'ultimo fu l'autore dei \"Libri Quattuor Sententiarum\", un trattato che rimarr\u00e0 una delle opere teologiche fondamentali fino alla fine del Medioevo.\nL'arte.\nAnche nell'arte vi furono delle importanti evoluzioni, in particolare con la nascita del gotico intorno alla met\u00e0 del XII secolo che fu caratterizzata da caratteri comuni per tutta l'Europa, seppur con varianti regionali. Solitamente si considera l'inizio dell'architettura gotica con la ricostruzione del coro dell'abbazia di Saint-Denis, poco fuori Parigi, per opera dell'abate Suger; da l\u00ec a poco questo stile si diffuse prima nelle diocesi dell'\u00cele-de-France e nei secoli nel resto della Francia, in Inghilterra, nell'Impero e nel resto d'Europa, incontrando resistenze significative solo in Italia. Fu uno stile consapevolmente diverso da quello precedente, il romanico, e fu caratterizzato dall'uso intensivo di tecniche costruttive gi\u00e0 usate (come l'arco a sesto acuto e la volta a crociera), ma in un sistema coerente e logico e con nuovi obiettivi estetici e simbolici. \nUna delle pi\u00f9 sostanziali novit\u00e0 dell'architettura gotica fu la scomparsa delle spesse masse murari rese possibile da una distribuzione del peso su pilastri posti all'interno e nel perimetro, coadiuvati da strutture secondarie come archi rampanti e contrafforti. Lo svuotamento della parete dai carichi permise la realizzazione di pareti di luce, coperte da magnifiche vetrate, alle quali corrispondeva fuori un complesso reticolo di elementi portanti.\nIl gotico continu\u00f2, anche se evolvendosi continuamente, fino alla met\u00e0 del XVI secolo, tanto che del XII secolo si pu\u00f2 parlare solo di gotico primitivo. Le pi\u00f9 importanti cattedrali gotiche innalzate in questo secolo furono quelle di Noyon, di Senlis, di Laon, di Notre-Dame-en-Vaux, di Reims e di Notre-Dame a Parigi.\nConclusione.\nCrisi delle scuole alla fine del XII secolo.\nIl fenomeno della rinascita degli studi non va inteso come un movimento uniforme. Il proliferare delle scuole nella prima met\u00e0 del secolo sub\u00ec una battuta d'arresto tra il 1160 e il 1170 con la soppressione di alcuni centri appartenenti alle citt\u00e0 pi\u00f9 piccole, soprattutto nel nord della Francia, come avvenne a Laon, Chartres, Reims; si avvantaggiarono, invece, le scuole delle citt\u00e0 pi\u00f9 importanti tra cui Parigi e Bologna, mentre raramente emersero nuovi centri, tuttavia con la notevole eccezione di Oxford, attiva dal 1160. La crisi fu, pertanto, prevalentemente quantitativa ma fu anche una crisi della conoscenza, nel senso che il rinnovamento dei contenuti e dei metodi si ferm\u00f2 alla fine del secolo; pi\u00f9 precisamente, l'eredit\u00e0 proveniente dagli antichi studi and\u00f2 ad esaurirsi, mentre i nuovi contributi di non erano ancora stati pienamente integrati: la tensione tra l'apertura alle novit\u00e0 e la resistenza sospettosa di alcuni poteri, in particolare da parte della Chiesa, non era ancora del tutto risolta.\nInfine, non si deve trascurare l'impatto di alcuni sviluppi politici sull'organizzazione del mondo intellettuale. La progressiva crisi delle autorit\u00e0 locali (feudalesimo, dignitari ecclesiastici, comuni) a beneficio dei sovrani e soprattutto del papato, che con Innocenzo III arriv\u00f2 al suo apice, and\u00f2 a vantaggio delle istituzioni scolastiche. Ma le regioni meno coinvolte in tali mutamenti, tra cui l'impero, videro il sistema dell'istruzione andare in calo: le scuole di Colonia, di Magonza, di Bamberga, incontrarono un peridio di difficolt\u00e0 tra la fine del XII e l'inizio del XIII secolo.\nVerso le universit\u00e0 del XIII secolo.\nLa crisi della fine del XII secolo contribu\u00ec, al pari della crescita che l'ha preceduta, al processo che port\u00f2 all'affermazione delle universit\u00e0 medievali. Ci\u00f2 si verific\u00f2 innanzitutto nei principali centri di istruzione che beneficarono della crisi, come Parigi e Bologna, e fu all'interno di queste universit\u00e0 che si pot\u00e9 beneficiare dei contributi provenienti dalle nuove traduzioni di Avicenna, di Rhazes e dei trattati finora sconosciuti di Aristotele. In questo senso, l'universit\u00e0 fu \"il coronamento e la riorganizzazione della crescita accademica dell'XII secolo\". La transizione verso queste nuove istituzioni culturali \u00e8 stata studiata in profondit\u00e0 da diversi specialisti del periodo, come ad esempio Jacques Le Goff, per il quale \"gli artigiani dello spirito coinvolti nello sviluppo urbano del XII secolo [sono organizzati] all'interno del grande movimento corporativo coronato dal movimento comunale\"."}
{"id": "1748281", "revid": "287204", "url": "https://it.wikipedia.org/wiki?curid=1748281", "title": "Santana do Piau\u00ed", "text": "Santana do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748282", "revid": "228587", "url": "https://it.wikipedia.org/wiki?curid=1748282", "title": "Sassandra (fiume)", "text": "Il Sassandra \u00e8 un fiume africano della Costa d'Avorio occidentale. \u00c8 formato dalla confluenza del fiume Tienba, che ha origine negli altipiani del nord-ovest della Costa d'Avorio, e il fiume Gouan (noto anche come Bafing Sud River), che ha origine a ovest negli altipiani della Guinea. Il Sassandra scorre verso sud-sud-est a sfocia nel Golfo di Guinea nell'Oceano Atlantico.\nHa una lunghezza di 650\u00a0km e un bacino idrografico di 75.000\u00a0km\u00b2.\nLa citt\u00e0 portuale di Sassandra si trova sul litorale dove il fiume incontra il mare."}
{"id": "1748286", "revid": "110157", "url": "https://it.wikipedia.org/wiki?curid=1748286", "title": "S\u00e3o Jo\u00e3o da Canabrava", "text": "S\u00e3o Jo\u00e3o da Canabrava \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748287", "revid": "767487", "url": "https://it.wikipedia.org/wiki?curid=1748287", "title": "Moi, Hector Berlioz", "text": "Moi, Hector Berlioz \u00e8 un film del 2003 diretto da Pierre Dupouey e basato sulla vita del compositore francese Hector Berlioz."}
{"id": "1748289", "revid": "287204", "url": "https://it.wikipedia.org/wiki?curid=1748289", "title": "S\u00e3o Jo\u00e3o da Varjota", "text": "S\u00e3o Jo\u00e3o da Varjota \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748290", "revid": "287204", "url": "https://it.wikipedia.org/wiki?curid=1748290", "title": "S\u00e3o Jos\u00e9 do Piau\u00ed", "text": "S\u00e3o Jos\u00e9 do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748291", "revid": "287204", "url": "https://it.wikipedia.org/wiki?curid=1748291", "title": "S\u00e3o Luis do Piau\u00ed", "text": "S\u00e3o Luis do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748293", "revid": "371529", "url": "https://it.wikipedia.org/wiki?curid=1748293", "title": "Rockin' at the Hops", "text": "Rockin' at the Hops \u00e8 il quarto album realizzato in studio del cantante Rock and roll statunitense Chuck Berry uscito nel 1960 per l'etichetta Chess Records."}
{"id": "1748298", "revid": "767487", "url": "https://it.wikipedia.org/wiki?curid=1748298", "title": "Sussuapara", "text": "Sussuapara \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748300", "revid": "287204", "url": "https://it.wikipedia.org/wiki?curid=1748300", "title": "Tanque do Piau\u00ed", "text": "Tanque do Piau\u00ed \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748301", "revid": "174925", "url": "https://it.wikipedia.org/wiki?curid=1748301", "title": "Sorgane", "text": "Sorgane \u00e8 un quartiere di Firenze ai confini col comune di Bagno a Ripoli, in Oltrarno, e qui ha sede il Quartiere 3.\nStoria.\nSorgane anticamente si trattava di un piccolo borgo di case in campagna, raccolte attorno alla villa Giusti, gi\u00e0 Quaratesi. Nel 1900 contava solo 160 abitanti. La zona cambi\u00f2 radicalmente faccia dopo che nel 1957 venne scelta come sede di un nuovo complesso di case popolari, secondo uno studio coordinato da Giovanni Michelucci, per la realizzazione di una citt\u00e0 satellite di circa 12.000 abitanti. Il progetto iniziale, che prevedeva un ambizioso \"secondo piazzale Michelangelo\" al centro di una parte collinare, venne ridotto alla sola parte in pianura, per circa 4.000 abitanti. Il nuovo piano regolatore, elaborato da Edoardo Detti, venne approvato nel 1962 e da quell'anno prese il via la costruzione di Sorgane.\nSi occuparono dell'architettura tre gruppi, capeggiati dai professionisti Ferdinando Poggi, Leonardo Ricci e Leonardo Savioli. Il risultato, soprattutto nell'opera degli ultimi due architetti, fu di sorprendente originalit\u00e0 e pregio, tanto da essere una delle realizzazioni pi\u00f9 importanti dell'architettura del XX secolo a Firenze.\nLa popolazione di Sorgane \u00e8 aumentata a fine anni sessanta per via dell'alluvione di Firenze. Molte persone si trasferirono a Sorgane perch\u00e9 l'acqua dell'Arno non arrivava."}
{"id": "1748302", "revid": "287204", "url": "https://it.wikipedia.org/wiki?curid=1748302", "title": "Wall Ferraz", "text": "Wall Ferraz \u00e8 un comune del Brasile nello Stato del Piau\u00ed, parte della mesoregione del Sudeste Piauiense e della microregione di Picos."}
{"id": "1748303", "revid": "599013", "url": "https://it.wikipedia.org/wiki?curid=1748303", "title": "S\u00e3o Lu\u00eds do Piau\u00ed", "text": ""}
{"id": "1748304", "revid": "110157", "url": "https://it.wikipedia.org/wiki?curid=1748304", "title": "Microregione di Pio IX", "text": "Pio IX \u00e8 una microregione del Piau\u00ed in Brasile, appartenente alla mesoregione di Sudeste Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 7 comuni:"}
{"id": "1748306", "revid": "182396", "url": "https://it.wikipedia.org/wiki?curid=1748306", "title": "Seconda battaglia di Capua", "text": ""}
{"id": "1748314", "revid": "1543377", "url": "https://it.wikipedia.org/wiki?curid=1748314", "title": "Renato Marengo", "text": "Biografia.\nFiglio d'arte, suo padre era prima viola presso l'orchestra del Teatro San Carlo di Napoli.\nInizia la sua attivit\u00e0 di critico musicale scrivendo di Classica per \"Il Loggione\" ed \"Il giornale della Musica\".\nA Venezia fonda \"Attuale,\" un mensile di musica ed immagini al quale collaborarono, tra gli altri, Giuseppe Sinopoli, Roberto De Simone, Crepax, Pier Paolo Preti, Oreste Del Buono. A Milano collabora con Gianni Sassi e con la Cramps. Negli stessi anni riveste il ruolo di coordinatore generale del settimanale musicale \"Ciao 2001\".\nNegli anni settanta \u00e8 produttore discografico di moltissimi protagonisti della scena partenopea, attivit\u00e0 che abbandona ad inizio ottanta per dedicarsi maggiormente al giornalismo alla radio ed alla TV.\nCon Michael Pergolani \u00e8 autore e conduttore della striscia quotidiana su Radio Rai Uno intitolata \"Demo\", dedicata alla musica emergente ed indipendente italiana.\nGiornalismo.\n\u00c8 coordinatore generale del settimanale \"Ciao 2001\" e dei mensili \"Music\", \"Blu\", \"Bluejazz.\" Ha diretto \"Tv Giovani\" e \"Attuale\". Ha collaborato con le maggiori testate quotidiane e settimanali nazionali tra cui \"Sorrisi e Canzoni TV\", \"Radiocorriere TV\", \"Telepi\u00f9\", \"Tutto\", \"Popular Photography\", \"Billboard italiano\", \"Intrepido\", \"Il Monello\", \"Stereoplay\", \"Rockstar\", \"Il Secolo XIX\", \"L'Unit\u00e0\", \"Paese Sera\", \"Magazine\" e \"Telesette\". Dal 2012 \u00e8 direttore responsabile del\nmensile \"Cinecorriere\" e Cinecorriere.it, storico periodico dedicato al cinema italiano. Dal 2014 cura la rubrica \"La musica invisibile\" sull'edizione italiana del mensile Classic Rock Lifestyle.\nTelevisione.\n\u00c8 autore e conduttore di numerosi programmi di successo Rai tra cui \"Big\" (Raiuno), \"Tandem\", \"Sereno variabile\", \"Concerto per Demetrio Stratos\", \"Vediamoci sul 2\", \"Rai 2 per voi\" (Raidue), \"Sestante\", \"Dossier\", \"Grand'angolo\", \"TG2 Starter\" (Tg2), \"Speciale John Cage\" (Raidue), \"Una citt\u00e0 tutta da ridere\" (Raitre), \"Speciali da Sanremo\" e \"Speciale Take That\" per Videomusic, \"Speciali Mio Capitano\" (Raidue), \"Festival del Cabaret\" di Raitre, \"Premio Tognazzi\" (Raitre). Per la NET \"Crack &amp; Roll\", per TMC \"T'amo TV.\"\nRadio.\nAutore e conduttore di numerosi programmi per la Rai anche in radio. \u00c8 stato tra l'altro l'ideatore, autore e conduttore dal 2002 al 2014 con Michael Pergolani di \"Demo\", programma quotidiano di Rai Radio Uno. Come autore, conduttore e regista firma in Rai: \"Un certo discorso\", \"Facciata C\", \"Facimmo 'o jazz\", \"Garofano d'ammore\", \"Supersonic\", \"Ribalta aperta\", \"Combinazione suono\". Dal 2015 \u00e8 ideatore, autore e conduttore di \"Classicrockonair.\"\nProduzioni discografiche.\n\u00c8 stato ideatore e promotore negli anni '70 del movimento musicale chiamato \"Napule's Power\" che ha aggregato artisti da lui prodotti per le maggiori major italiani. Ha prodotto Nuova Compagnia di Canto Popolare, Toni Esposito, Edoardo Bennato, Musicanova di Eugenio Bennato, Teresa De Sio, Roberto Ciotti, Roberto De Simone, Concetta Barra, Patrizia Lopez, Mario Schiano, Antonio Infantino, Opus Avantra, Luciano Cilio, Donella Del Monaco.\nPer \"Napule's Power\" ha promosso e sostenuto anche artisti non prodotti da lui come Pino Daniele, Alan Sorrenti, Enzo Avitabile, Napoli Centrale, Jenny Sorrenti, Osanna. Ha prodotto inoltre le musiche de Il Masaniello, L'Opera d'e muorte 'e famma, Brigante se more, Opus Avantra, Roberto Ciotti, Rock'in Italy e UM in Italy Alberto Pizzo.\nNel 2009 produce per la Cramps il dvd 1979 Il Concerto per Demetrio Stratos.\nNel 2011 ritorna all'impegno discografico producendo per Cramps il cd di Eugenio Bennato Questione meridionale e il dvd collegato, Briganti Emigranti. L'anno dopo produce il cd/album del pianista Alberto Pizzo, Funambulist. Nel 2016 \u00e8 nuovamente produttore artistico della Nuova Compagnia di Canto Popolare col cd 50 anni di buona Compagnia per FoxBand. \u00c8 produttore artistico di Opus Avantra (Premio Prog alla Carriera 2017). Producer Supervisor di Eugenio Bennato cd Da che sud \u00e8 sud con FoxBand. Produttore artistico per I cantori di Carpino (Squilibri editore). Music Supervisor per il film Anima con le musiche di Alberto Pizzo e PFM.\nRegie.\n2010 \"Dunque lei ha conosciuto Tenco\" di Paolo Logli.\nEventi.\nDal 2006 al 2010 ha condotto insieme a Michael Pergolani il \"Lamezia Demofest &amp; Mei Fest\" di Lamezia Terme, organizzato da Ruggero Pegna e Gianni Sergio (con la collaborazione di Giulio Tedeschi). Nel 2013 coordina la mostra C.A. Bixio musica e parole nel \u2018900 italiano. Dal 2012 \u00e8 direttore artistico del contest di cortometraggi L'Immagine del Suono.\nRiconoscimenti.\nInsieme a Michael Pergolani riceve il Premio Ciampi 2000 per il progetto \"Caruso per S. Giovanni a Teduccio,\" un cd interpretato tra gli altri da Lucio Dalla, Edoardo Bennato James Senese, i cui proventi sono serviti alla realizzazione di una scuola di musica nel quartiere napoletano di S.Giovanni a Teduccio."}
{"id": "1748315", "revid": "1372005", "url": "https://it.wikipedia.org/wiki?curid=1748315", "title": "Otmar di San Gallo", "text": "Monaco benedettino, fu venerato come santo fin dalla sua canonizzazione da parte di Salomone I, vescovo di Costanza, nell'864.\nBiografia.\nOtmar era di origine alemanna. Egli comp\u00ec la sua formazione sacerdotale a Coira, diocesi appartenente alla stirpe dei Vittoridi, e probabilmente si occup\u00f2 per prima cosa della chiesa di San Forino.\nGli fu affidata poi dal conte di Waltram di Turgovia la supervisione sul monastero di regola colombaniana fondato nel 612 dal monaco irlandese san Gallo, affinch\u00e9 fosse preservato dal decadimento che lo minacciava.\nOtmar lo organizz\u00f2 radicalmente \"ex novo\", termin\u00f2 il romitaggio, provvide a che i monaci colombaniani potessero vivere in comunit\u00e0 nel monastero e modific\u00f2 la regola celtico-irlandese per i monaci. Nel 719 fu il primo abate del monastero.\nDopo la strage di Canstatt da parte del maestro di Palazzo franco Carlomanno nel 746, quel che rimaneva dell'autonomia alemanna fin\u00ec sotto la crescente pressione degli interessi franco-carolingi e furono sempre pi\u00f9 spinti indietro. \nLo stesso capit\u00f2 anche al monastero di San Gallo ed all'abate Otmar, in quanto appartenente all'ambito alemanno, di venir coinvolto nella controversia. \nCos\u00ec nel 747, sotto le pressioni di Pipino il Breve, fu introdotta da Otmar anche nel monastero di San Gallo la Regola benedettina, abbandonando quella precedente adottata da san Colombano, futuro abate di Bobbio, il che corrispondeva alla strategia carolingia di imporre l'unificazione delle chiese del regno anche a livello monastico, lasciando per\u00f2 uno strascico tra i monaci colombaniani. Poich\u00e9 Otmar si adegu\u00f2, il monastero fu in risposta ricompensato con donazioni di terre.\nNonostante le tensioni fra i carolingi e gli Alemanni il monastero visse sotto Otmar una prima fioritura. All'interno si svilupp\u00f2 molto la vita spirituale dei monaci e verso l'esterno ci si dedic\u00f2 molto al compito di curare i poveri e gli ammalati. \nOtmar organizz\u00f2 la infrastruttura adatta a ciascuno: cos\u00ec fece costruire un ricovero per i poveri, un nosocomio per malati incurabili e un lebbrosario che \u00e8 la pi\u00f9 antica struttura nella storia della medicina svizzera. Otmar si dedic\u00f2 inoltre personalmente alla applicazione dei suoi progetti come alla cura degli ammalati.\nProbabilmente da queste opere di carit\u00e0 risultava una rilevante affinit\u00e0 con il popolo alemanno. Ci\u00f2, unitamente all'autonomia del monastero, suscit\u00f2 nei franchi Warin e Ruthard, conti nominati nel corso delle controversie fra franchi ed alemanni, un crescente malcontento, che si manifest\u00f2 in alcune liti sul possesso di terre vicine.\nA questo proposito sorsero tensioni a causa delle rivendicazioni da parte del vescovo di Costanza Sidonio, che voleva porre il monastero sotto il controllo della sua diocesi. \nQuesti conflitti si conclusero nel 759 con una congiura ordita dall'infedele monaco Lamperto che port\u00f2 alla reclusione di Otmar. Egli fu portato con false accuse di adulterio e reati a sfondo sessuale dinnanzi ad un tribunale ordinario e condannato a morire di fame, esposto sulla piazza reale. La pena fu poi mitigata e quindi Otmar fu trasferito sotto custodia nell'isola Werd, sul lago di Costanza, ove nel novembre del medesimo anno mor\u00ec.\nNel 769 le sue spoglie furono traslate a San Gallo e questo fu occasione per avviare la sua riabilitazione. Poco meno di un secolo pi\u00f9 tardi, nell'anno 864, il vescovo di Costanza, Salomone I, lo canonizz\u00f2. I suoi resti vennero allora trasferiti nella chiesa edificata in suo onore.\nGli furono dedicate due \"vitae\", una nell'830 dal diacono Gozpert e cinque anni pi\u00f9 tardi una seconda, scritta da Valafrido Strabone. \nCulto.\nSebbene Otmar sia il fondatore del monastero di San Gallo, esso non porta il suo nome. Ci\u00f2 \u00e8 dovuto, da una parte, alla particolare venerazione di san Gallo, ed dall'altra al fatto che Otmar fu proclamato santo circa un secolo dopo la sua morte. Nella diocesi di San Gallo, Otmar \u00e8 considerato alla pari con san Gallo stesso: \"Patronus aeque principalis\"\nOtmar viene ricordato dalla Chiesa cattolica il giorno 16 novembre.\nNell'iconografia Otmar viene rappresentato come un abate benedettino con il bastone e con una fiaschetta o botticella di vino. La fiaschetta trae origine da una leggenda sulla traslazione attraverso il lago della sua salma dieci anni dopo la sua morte: una violenta tempesta non avrebbe potuto far nulla contro l'imbarcazione che la trasportava ed alla fine del viaggio la fiaschetta da pellegrino che i frati si erano portati dietro per dissetarsi, non risult\u00f2 vuota come ci si sarebbe aspettato. "}
{"id": "1748320", "revid": "767487", "url": "https://it.wikipedia.org/wiki?curid=1748320", "title": "Ruvuma (fiume)", "text": "Il Ruvuma (conosciuto anche con il nome di \"Rovuma\") \u00e8 un fiume dell'Africa orientale, tributario dell'oceano Indiano. Scorre per gran parte del suo corso delineando il confine tra gli Stati del Mozambico e della Tanzania.\nHa una lunghezza di 800\u00a0km con un bacino idrografico di 155.500\u00a0km\u00b2. La sua portata media \u00e8 di 475\u00a0m\u00b3/s.\nLe fonti del fiume Ruvuma sono a 900 metri d'altezza, a 50\u00a0km a sud-ovest della citt\u00e0 tanzaniana di Songea, a est del Lago Malawi."}
{"id": "1748322", "revid": "180972", "url": "https://it.wikipedia.org/wiki?curid=1748322", "title": "L'asino d'oro (Machiavelli)", "text": ""}
{"id": "1748324", "revid": "123034788", "url": "https://it.wikipedia.org/wiki?curid=1748324", "title": "Thomas Christiansen", "text": "Statistiche.\nStatistiche da allenatore.\nClub.\n\"Statistiche aggiornate al 23 luglio 2020.\" In grassetto le competizioni vinte."}
{"id": "1748325", "revid": "228587", "url": "https://it.wikipedia.org/wiki?curid=1748325", "title": "Edificio A del complesso di Sorgane", "text": "Il cosiddetto edificio A \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova tra il viale Benedetto Croce e via Isonzo.\nArchitettura.\nL'edificio A (particella 390) ha pianta rettangolare, in parte sfalsata e disposta parallelamente al fronte strada, e volumetria compatta, sviluppata su 5 piani fuori terra. La stecca, della lunghezza di circa 180 metri, \u00e8 qualificata dalla tipologia a ballatoio ed \u00e8 caratterizzata da alcuni episodi volumetrici che la connotano diversamente nelle sue parti; sul fronte est, viale Croce, i piani terreno e primi sono trattati come vuoti, dominati dalla scala rettilinea di accesso al percorso ballatoio e dai quattro piloti, rastremati all'imposta e pi\u00f9 ampi alla base, sui quali si appoggiano i volumi delle cellule dei tre piani sovrastanti ed insiste il tetto terrazza, fortemente aggettante sul fronte dell'edificio e caratterizzato dall'attento studio del profilo. Sul fronte sud i corpi torre dei 3 vani scala, enfatizzati verticalmente, le scale esterne di accesso alle singole residenze, rettilinee e normali al fronte, ed il calibrato gioco di aggetti (i volumi su travi ricalate del quarto piano) e rientranze (il balcone loggia dell'ultimo piano). Il fronte nord \u00e8 caratterizzato dal gioco dinamico dei balconi, paralleli ed ortogonali al fronte, e dalle tracce verticali dei 3 vani scale mentre quello ovest ripropone il medesimo gioco di vuoti dei volumi su piloti del corpo di testa, con la variante dell'andamento digradante delle tre terrazze praticabili collettive, nelle quali sfociano i ballatoi. Le aperture si inseriscono in tale orditura o come semplici fasce ad andamento orizzontale (finestre a nastro fungenti da naturale alternanza al pieno delle fasce in cemento faccia vista) o come episodi plastici caratterizzati dall'alternanza di motivi connotanti (cornici, davanzali, piedritti) in cemento. Gli ambienti al piano terra sono occupati, oltre che dai corpi dei vani scale e degli ascensori, da cantine e garage. Gli appartamenti, che raggiungono nell'insieme la quota di 300 vani e sono di due tipi (2 o 3 camere da letto pi\u00f9 soggiorno, cucina ed 1 bagno), presentano l'impianto tradizionale della tipologia a ballatoio, con cucina e bagno aventi l'affaccio sul percorso comune.\nTutte le superfici esterne sono in cemento faccia vista; le scale e gli spazi collettivi sono lastricati in cotto, a meno dei percorsi pedonali al piano terra in cemento ed asfalto. Gli infissi, interni ed esterni, sono in legno; gli avvolgibili in Pvc."}
{"id": "1748332", "revid": "2128969", "url": "https://it.wikipedia.org/wiki?curid=1748332", "title": "Biomateriale", "text": "In chimica, un biomateriale \u00e8 un materiale che si interfaccia bene con i sistemi biologici, siano essi tessuti viventi, microrganismi o organismi.\nIn campo biomedico, si parla di doppia interazione tra il biomateriale e l'organismo ricevente: il biomateriale provoca una risposta biologica dell'organismo, che a sua volta causa un processo di degradazione nel biomateriale stesso.\nLe interazioni avvengono a diversi livelli: fisico-chimico, molecolare e cellulare.\nL'ambiente operativo di un biomateriale \u00e8 fisiologico, caratterizzato da una notevole attivit\u00e0 chimica e da un elevato intervallo di sollecitazioni meccaniche.\nI biomateriali sono in diretto contatto con i fluidi biologici, ovvero acqua con ioni in soluzione e co-presenza di enzimi, proteine e cellule.\nLe condizioni fisico-chimiche (pH, temperatura) sono pressoch\u00e9 costanti nel tempo, e questo influisce sul progetto e sulla \"vita\" di un biomateriale.\nUn concetto fondamentale per quanto riguarda i biomateriali \u00e8 quello di biocompatibilit\u00e0, che \u00e8 l'abilit\u00e0 di un materiale di agire determinando un'appropriata risposta dell'ospite in una data applicazione.\nStoria.\nLa storia dei biomateriali pu\u00f2 essere riassunta in tre tappe fondamentali:\nApplicazioni.\nIn generale, un biomateriale \u00e8 utilizzato per costruire dispositivi e impianti biomedici, specificamente progettati per esplicare determinate funzioni nell'organismo. Anche le attrezzature chirurgiche, i materiali utilizzati nelle biomacchine e i dispositivi per il rilascio controllato di farmaci sono esempi di biomateriali.\nFra le principali applicazioni vi sono lenti intraoculari, dializzatori, protesi d'anca e di ginocchio, valvole cardiache, elettrodi stimolatori, cateteri anche in campo odontotecnico.\nClassificazione.\nI biomateriali si possono classificare in base alla natura chimica del materiale stesso: metallici, polimerici, ceramici e compositi. \nPossono anche essere di derivazione biologica.\nI metalli pi\u00f9 usati come biomateriali sono gli acciai inossidabili, le leghe di cromo-cobalto e le leghe di titanio. In molti casi le parti metalliche si combinano con polimeri e materiali ceramici (nelle protesi d'anca, ad esempio). Gli acciai inossidabili hanno una percentuale totale di nichel (aumenta la tenacit\u00e0) e cromo (migliora la resistenza a corrosione) del 23%. Le leghe di titanio sono largamente usate, dovuto all'ottima biocompatibilit\u00e0 del titanio, alla resistenza alla corrosione e alle eccellenti (per le applicazioni biomediche) propriet\u00e0 meccaniche, essendo l'unico inconveniente l'eccessiva usura. Anche le leghe a memoria di forma trovano importanti applicazioni come biomateriali, soprattutto quelle di nickel-titanio. \nNel caso di tessuti duri, le propriet\u00e0 ideali che un metallo dovrebbe avere sono: (i) una notevole resistenza alla corrosione e all'usura, (ii) un modulo elastico simile a quello dell'osso (10-40 GPa), (iii) un eccellente biocompatibilit\u00e0 con un ottimo grado di osteointegrazione e (iv) un'adeguata resistenza a fatica.\nLe bioceramiche, relativamente agli altri biomateriali, hanno un alto modulo elastico, una durezza maggiore, sono molto resistenti alla corrosione. Il grosso problema \u00e8 rappresentato dalla bassa tenacit\u00e0 e dunque dalla maggiore fragilit\u00e0. Le bioceramiche sono poco reattive chimicamente all'interno dell'organismo. Tra le bioceramiche pi\u00f9 utilizzate vi sono l'allumina, l'idrossiapatite e l'ossido di zirconio, o zirconia. Si possono classificare secondo il modo di applicazione: vetri densi, porosi, granuli, cementi, rivestimenti, riempimenti in materiali compositi. Possono essere inerti, bioattive e riassorbibili (il fosfato tricalcico ad esempio), o presentare una superficie bioattiva.\nI polimeri come biomateriali hanno molti vantaggi: propriet\u00e0 fisiche, chimiche e meccaniche simili a quelle dei tessuti vivi, facilit\u00e0 di lavorazione e ottenimento in diverse forme, bassa densit\u00e0. Anche i polimeri possono essere bioinerti oppure degradabili. Per gli inerti, le applicazioni pi\u00f9 comuni sono: lenti a contatto, cementi ossei acrilici, coppie d'attrito nelle protesi articolari. Tra i materiali maggiormente utilizzati possiamo annoverare il PMMA, il PDMS, e il UHMWPE (polietilene ad altissimo peso molecolare).\nAi polimeri degradabili si demanda che anche i prodotti di degradazione siano biocompatibili. Uno di questi \u00e8 l'acido polilattico, che si utilizza sempre pi\u00f9 nell'ingegneria tissutale. La degradazione di un polimero avviene: per assorbimento di acqua seguito dall'idrolisi dei legami instabili (degradazione idrolitica) o per mezzo di enzimi o microorganismi (biodegradazione)."}
{"id": "1748335", "revid": "838137", "url": "https://it.wikipedia.org/wiki?curid=1748335", "title": "Edificio B del complesso di Sorgane", "text": "Il cosiddetto edificio B \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova tra il viale Benedetto Croce e il viale Isonzo.\nArchitettura.\nL'edificio B (particella 217) \u00e8 caratterizzato da una planimetria rettangolare a sviluppo longitudinale (circa 200 metri) e da una volumetria compatta e si articola su 2, 3, 4 e 5 piani fuori terra ed \u00e8 qualificato dalla tipologia in linea. Il trattamento volumetrico \u00e8 differenziato cosicch\u00e9 l'edificio, bench\u00e9 formalmente omogeneo, risulta suddiviso in 3 diverse entit\u00e0.\nIl primo nucleo, con la facciata nord allineata sulla via Isonzo, presenta un andamento a gradoni, pi\u00f9 basso sul fronte strada (2 piani), pi\u00f9 alto procedendo verso la collina (4 piani): i due fronti sono scanditi orizzontalmente per tutta la lunghezza dai balconi (parapetto in cemento faccia vista e solaio su travi ricalate), interrotti soltanto in corrispondenza dei 3 vani scale, caratterizzati all'esterno dal prevalere dei vuoti (finestre ed ampie aperture scandite da una griglia geometrica in metallo) sui pieni. Le aperture si inseriscono sul fronte attenendosi ad una corrispondenza per assi verticali.\nIl secondo nucleo, porzione centrale, \u00e8 invece caratterizzato da un'altezza costante (5 piani fuori terra) e da un'articolazione in pianta (ritmo costante di aggetti e rientranze): il volume risulta pertanto scandito da una successione di pieni fortemente verticalizzati nei quali si inseriscono, ai piani quarto e quinto, i volumi aggettanti dei balconi e delle tettoie, ed ai rimanenti le aperture disassate di porte e finestre. Il piano terra \u00e8 attraversato longitudinalmente da un percorso pedonale dal quale si accede ai vani scale ed alle cantine.\nIl terzo nucleo, su 4 e 5 piani fuori terra, si collega, tramite una piastra adibita a cantine e garage, ai corpi degli edifici prospicienti: presenta un'articolazione di facciata che risulta dalla commistione dei due precedenti, senza tuttavia l'enfatizzazione orizzontale dei balconi del primo e quella verticale dei corpi in muratura del secondo. L'intero complesso \u00e8 caratterizzato dalla praticabilit\u00e0 del piano del tetto e da appartamenti d'impianto tradizionale (4 o 5 vani). Le superfici esterne sono in cemento faccia vista, in parte intonacate per i fronti del corpo a gradoni.\nIl percorso pedonale interno al piano terra \u00e8 rivestito in lastre di arenaria. Gli infissi esterni sono in metallo, gli avvolgibili in Pvc; gli infissi interni in legno."}
{"id": "1748336", "revid": "180972", "url": "https://it.wikipedia.org/wiki?curid=1748336", "title": "Discorsi sopra la prima deca di Tito Livio", "text": ""}
{"id": "1748338", "revid": "124659508", "url": "https://it.wikipedia.org/wiki?curid=1748338", "title": "Raiz", "text": "Biografia.\nGennaro Della Volpe nasce a Napoli nel 1967. All'et\u00e0 di 7 anni, con la famiglia si trasferisce a Vignate, in provincia di Milano, ma all'et\u00e0 di 13 anni fa ritorno a Napoli. Frequenta il Liceo classico statale del Convitto Nazionale Vittorio Emanuele II, in via San Sebastiano.\nDiventa la voce degli Almamegretta, i cui altri componenti sono Giovanni Mantice, Gennaro T.(fondatore del gruppo), D. Rad (alias Stefano Facchielli, che solo in un secondo momento entrer\u00e0 nella band) e Paolo Polcari. Nel 1991 pubblicano \"Anima migrante\", ed \u00e8 proprio questo il titolo dell'omonimo album di debutto della band, pubblicato nel 1993 e seguito nel 1995 da \"Sanacore\". Il nome Almamegretta deriva da una precedente band formata da Gennaro Tesone, il nome piaceva a tutti i componenti della nuova band e decisero di mantenerlo. Dal lavoro di remixaggio del singolo \"Karmacoma\" dei Massive Attack nasce \"The Napoli Trip\". Nel 1998 esce il terzo lavoro, \"Lingo\", seguito l'anno successivo da \"4/4\".\nA partire dal 2001 Raiz si occupa di progetti che non coinvolgono direttamente gli Almamegretta collaborando con gli Orchestral World Groove di Gaudi e partecipando all'opera teatrale \"Brecht's Dance\" con i Cantieri Teatrali Koreja.\nInizia quindi la carriera da solista: lascia temporaneamente gli Almamegretta per lavorare con i produttori Roberto Vernetti e Paolo Polcari (ex Almamegretta).\nRaiz collabora in Italia e all'estero con artisti quali Pino Daniele, Stewart Copeland, David Fiuczynski, Gaudi, Planet Funk, Bill Laswell, Leftfield, Asian Dub Foundation, Les anarchistes, Eraldo Bernocchi, Roy Paci, Teresa De Sio, Radicanto e SteelA.\nCompone i brani per alcune colonne sonore (\"Luna rossa\" di Antonio Capuano) e compare nel film di Gianluca Sodaro, \"Cuore scatenato\".\nA maggio del 2004 pubblica il suo primo album da solista, \"Wop\", anticipato dal singolo \"Scegli me\" (del quale redige il testo sulla musica di Pier Paolo Polcari). Il titolo del disco richiama il termine angloamericano Wop, soprannome attribuito negli Stati Uniti agli emigranti italiani che lavoravano senza documenti.\n\"Wop\", il secondo singolo tratto dal disco, esce accompagnato da un videoclip realizzato dal collettivo Kroitniz.\nNel 2007 esce il suo secondo album, \"Uno\". Partecipa inoltre, con gli SteelA e Giuseppe De Trizio, al Concerto del Primo Maggio del 2008 a Roma e nell'estate dello stesso anno attraversa in lungo e in largo l'Italia in un tour di grande successo; inoltre, a luglio ritorna per una sera a cantare con i suoi vecchi compagni Almamegretta nella serata inaugurale del \"Neapolis Rock Festival\", dove duetta con gli amici Massive Attack.\nSempre nel 2007 collabora con Nino D'Angelo con cui interpreta la canzone \"Nu napulitano\", proposta senza esito alla commissione selezionatrice del Festival di Sanremo.\nNel 2010 partecipa, con gli Almamegretta, alla colonna sonora di \"Passione\" (film dedicato alla canzone napoletana diretto da John Turturro) con un remake di \"Nun te scurda\"'. Nel film Raiz compare anche come attore.\nAgli inizi del mese di maggio del 2011 \u00e8 uscito \"YA!\", terzo album da solista.\nNel mese di giugno 2012 pubblica con i Radicanto il cd \"Casa\", finalista del Premio Tenco e unico cd italiano nel settembre 2012 nella top ten della World Music Chart of Europe.\nNel 2013 torna stabilmente negli Almamegretta (con i quali aveva gi\u00e0 ricominciato a suonare dal vivo nel 2011 in occasione del ventennale della nascita della band). Nel febbraio dello stesso anno partecipa con gli Almamegretta al Festival di Sanremo 2013 e a fine maggio esce \"Controra\", il primo album di nuovo insieme dopo dodici anni. Nel 2016 la band pubblica l'album Ennenne (Goodfellas) e nel 2017 la sua versione completamente remixata, \"Ennenne Dub\" con versioni di Gaudi, Sherwood, Bovell, Vibronics, Paolo Baldini e la partecipazione di Lee Scratch Perry in uno dei due inediti del disco (Music Evolution). L'altro, \"Pray\", co-prodotto da Paolo Baldini \u00e8 in qualche modo un'anticipazione di un concept album a cui la band sta lavorando con il dub master di Pordenone che vedr\u00e0 la luce nel 2018.\nNel mese di maggio 2014 esce il CD \u201cDago Red\u201d realizzato in duo con Fausto Mesolella, chitarrista storico degli Avion Travel. Il disco \"Dago Red\" vince la Targa Tenco nella categoria interpreti. Il CD vede anche la partecipazione di Rita Marcotulli (pianoforte), Ferdinando Ghidelli (pedal steel), Mim\u00ec Ciaramella (batteria), Adolfo La Volpe (harmonium) e Wena (cori).\nRaiz \u00e8 anche attore: recita in \"Cuore Scatenato\" di Gianluca Sodaro, \"Tatanka\" di Giuseppe Gagliardi, \"Passione\" di John Turturro \"Ammore e Malavita\" dei Manetti Bros, \u201cMare fuori\u201d di Carmine Elia e \u201cI bastardi di Pizzofalcone 3\u201d di Monica Vullo.\nNel 2018 riceve il Premio DiscoDays.\nNel 2021 pubblica l\u2019album \"Napoli C.le / D\u00fcsseldorf\" con Lucariello e il singolo \"Aria\" apre la prima puntata dell\u2019ultima stagione di \"Gomorra - La serie\"."}
{"id": "1748340", "revid": "767487", "url": "https://it.wikipedia.org/wiki?curid=1748340", "title": "Edificio C1 del complesso di Sorgane", "text": "Il cosiddetto edificio C1 \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova tra il viale Benedetto Croce e via Tagliamento. Questo edificio \u00e8 gemello dell'edificio C2\nGli edifici C1 (particella 218) fu progettato per essere destinato a residenza per artigiani con rispettivi laboratori al piano terra. Ha volumetria compatta sviluppata su 3 piani e caratterizzata dalla tipologia a ballatoio.\nSul fronte nord il volume \u00e8 scandito orizzontalmente dal percorso continuo del ballatoio, al quale si accede da un lato (viale Croce) da una scala rettilinea in cemento e dall'altro da una piastra di collegamento al di sotto della quale sono collocati i garage e le cantine, e verticalmente dai 3 corpi aggettanti dei volumi pieni, ai quali si intervallano arretrate delle superfici finestrate.\nIl retro \u00e8 caratterizzato anch'esso dalla medesima alternanza pieni-vuoti, con la presenza di una teoria di finestre sovrapposte al posto del volume pieno aggettante del fronte nord, e presenta al piano terra dei portali di accesso ai laboratori. La copertura \u00e8 piana e praticabile.\nLe superfici esterne sono in parte in cemento faccia vista per le cornici, intonacate a formare dei pannelli quadrati o rettangolari per le campiture murarie corrispondenti ai pieni. Gli infissi esterni ed interni sono in legno; il pavimento del ballatoio e della scala \u00e8 rivestito in piastrelle di cotto."}
{"id": "1748345", "revid": "834", "url": "https://it.wikipedia.org/wiki?curid=1748345", "title": "Edificio C2 del complesso di Sorgane", "text": "Il cosiddetto edificio C1 \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova tra il viale Benedetto Croce e via Tagliamento. Questo edificio \u00e8 gemello dell'edificio C1\nGli edifici C2 (particella 219) fu progettato per essere destinato a residenza per artigiani con i rispettivi laboratori al piano terra. Si innalzta per 3 piani e presenta, come altri palazzi dell'area, un ballatoio.\nSul fronte nord il volume \u00e8 dominato dalla fascia orizzontale del percorso del ballatoio, al quale si accede da un lato (viale Croce) da una scala rettilinea in cemento e dall'altro da una rampa di collegamento al di sotto della quale sono collocati i garage e le cantine. Il palazzo vero e proprio \u00e8 composto da tre volumi sporgenti, caratterizzati dalle superfici delle finestre in posizione arretrata.\nSul retro si ha una medesima alternanza pieni-vuoti, con finestre sovrapposte e con al piano terra i portali di accesso ai laboratori. La copertura \u00e8 piana e praticabile.\nLe superfici esterne sono in parte in cemento faccia vista per le cornici, intonacate a formare dei pannelli quadrati o rettangolari per le campiture murarie corrispondenti ai pieni. Gli infissi esterni ed interni sono in legno; il pavimento del ballatoio e della scala \u00e8 rivestito in piastrelle di cotto."}
{"id": "1748346", "revid": "339392", "url": "https://it.wikipedia.org/wiki?curid=1748346", "title": "Final Four LegADue", "text": ""}
{"id": "1748350", "revid": "78273", "url": "https://it.wikipedia.org/wiki?curid=1748350", "title": "Gennaro della Volpe", "text": ""}
{"id": "1748352", "revid": "186518", "url": "https://it.wikipedia.org/wiki?curid=1748352", "title": "Gennaro Della Volpe", "text": ""}
{"id": "1748354", "revid": "287204", "url": "https://it.wikipedia.org/wiki?curid=1748354", "title": "Ailymas", "text": "Il nome indigeno doveva suonare piuttosto come Ailyma, dal momento che la \"-s\" finale \u00e8 l'indice di nominativo in greco (ancor oggi un nome proprio \"Aylema\" esiste presso i tuareg, anche se si tratta di un nome femminile).\nLa unica fonte storica al riguardo \u00e8 Diodoro Siculo (XX, 17-18), che ne parla a proposito delle guerre di Agatocle di Siracusa contro Cartagine (\u0391\u03af\u03bb\u03cd\u03bc\u03b1\u03bd \u03c4\u03cc\u03bd \u03b2\u03b1\u03c3\u03b9\u03bb\u03ad\u03b1 \u03c4\u03ce\u03bd \u039b\u03b9\u03b2\u03cd\u03c9\u03bd \"Ailymas, re dei Libi\"). Il termine \"Libi\" veniva usato in molte accezioni presso gli antichi, ma qui sembra indicare le popolazioni nordafricane non soggette a Cartagine. Anche Massinissa viene detto \u03b2\u03b1\u03c3\u03b9\u03bb\u03ad\u03b1 \u03c4\u03ce\u03bd \u039b\u03b9\u03b2\u03cd\u03c9\u03bd da Polibio, III, 5.\nQuando, nel 310 a.C., Agatocle port\u00f2 la guerra in suolo africano, ponendo le basi nei pressi dell'attuale Tunisi, si spinse poi lungo la costa orientale della Tunisia, conquistando Neapolis (Nabeul) e assediando Hadrumetum (Sousse). \u00c8 in questa circostanza che strinse alleanza col re indigeno Ailymas.\nMa l'alleanza dur\u00f2 poco. Diodoro non si dilunga sui motivi che spinsero Ailymas a distaccarsi da Agatocle, ma ci dice che fu sconfitto ed ucciso (sembra nello stesso 310 o all'inizio del 309 a.C.).\nSulla base dei dati storici e delle conoscenze riguardo all'ordine di successione dei sovrani numidi, G. Camps (1986) ricostruisce la seguente genealogia che collegherebbe Ailymas ai sovrani conosciuti di epoca successiva."}
{"id": "1748355", "revid": "834", "url": "https://it.wikipedia.org/wiki?curid=1748355", "title": "Edificio D del complesso di Sorgane", "text": "Il cosiddetto edificio D \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova a ridosso della collina, su piazza Carso.\nArchitettura.\nL'edificio D (particella 248) ha pianta articolata e volumetria compatta, si sviluppa su 5 piani di cui i primi due su piloni. Il piano terra presenta un volume occupato da garage sulla cui copertura \u00e8 ricavato lo spazio pubblico di accesso al vano scale, che funge da elemento centrale di attrazione per le unit\u00e0 abitative (4 per piano per un totale di 60 vani).\nNel complesso il volume \u00e8 caratterizzato su tutti i fronti dalla contrapposizione tra il vuoto della base, ritmato dai segni verticali dei pilastri, ed il pieno degli spazi destinati alla residenza: tale pieno \u00e8 scandito dalle articolazioni plastiche dei balconi, dei pannelli in cemento che intervallano o riquadrano le finestre, delle travi a sbalzo su cui appoggiano i balconi-ballatoio e del tetto terrazza il cui parapetto presenta un profilo articolato. Le superfici esterne sono in cemento faccia vista; gli infissi interni ed esterni in legno, gli avvolgibili in Pvc."}
{"id": "1748358", "revid": "599013", "url": "https://it.wikipedia.org/wiki?curid=1748358", "title": "Adolph Kiefer", "text": "Specializzato nel dorso ha vinto la medaglia d'oro nei 100\u00a0m ai Giochi olimpici di Berlino 1936.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale dei 100\u00a0m e 200\u00a0m dorso."}
{"id": "1748359", "revid": "834", "url": "https://it.wikipedia.org/wiki?curid=1748359", "title": "Edificio E del complesso di Sorgane", "text": "Il cosiddetto edificio E \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova tra il viale Benedetto Croce e via Isonzo.\nArchitettura.\nL'edificio E (particella 220) presenta pianta e volumetria articolate; \u00e8 occupato da appartamenti a 3 stanze, per un totale di 50 vani, e \u00e8 costituito da una piastra su di piano - un asse longitudinale perpendicolare a viale Croce - nella quale si inseriscono, ortogonalmente ed a modulo costante, sul fronte della via Isonzo i 3 corpi delle residenze - con tipologia a ballatoio e su 3 piani fuori terra - e sul retro 6 corpi ad un piano, ciascuno occupato da 2 appartamenti.\nTutta la stecca \u00e8 adibita a residenza (appartamenti di 3 vani), ad eccezione che in corrispondenza degli edifici su 3 piani, nei quali il piano terra \u00e8 destinato a garage: i due piani superiori, ai quali si accede da una scala ortogonale alla stecca, sono caratterizzati da fronti prevalentemente murati sui lati nord e sud, nei quali risalta il taglio centrale delle finestre, pi\u00f9 articolati sui due rimanenti, con un'interessante articolazione di balconi aggettanti e finestre riquadrate. I 4 appartamenti per piano sono serviti da un ballatoio centrale, in asse con la scala di accesso ed aperto sul fronte sud in un interessante scorcio che traguarda la prospiciente collina. La superficie esterna \u00e8 in parte in cemento faccia vista, in parte intonacata (le specchiature tra le finestre); gli infissi interni ed esterni sono in legno, gli avvolgibili in Pvc."}
{"id": "1748362", "revid": "767487", "url": "https://it.wikipedia.org/wiki?curid=1748362", "title": "La nascita dei Beatles", "text": "La nascita dei Beatles (\"Birth of The Beatles\") \u00e8 un film del 1979 diretto da Richard Marquand e basato sulla vita del gruppo musicale The Beatles.\nTrama.\nLa storia dei Beatles dagli esordi a Liverpool e Amburgo sino alla vigilia della fama nazionale e mondiale. Il film, che inizia con la band in viaggio nel 1964 verso gli Stati Uniti, si sposta con un flackback al 1959.\nDistribuzione.\nIl film venne distribuito al cinema in tutto il mondo tranne negli Stati Uniti, dove venne trasmesso come film televisivo il 23 novembre 1979, ricevendo riscontri modesti; \u00e8 stato replicato nel gennaio 1981 in seguito alla scomparsa di John Lennon e successivamente dalla CBS nel The CBS Late Movie negli anni '80. In Italia \u00e8 stato trasmesso una sola volta su Raiuno nei primi anni '80 doppiato in italiano."}
{"id": "1748363", "revid": "834", "url": "https://it.wikipedia.org/wiki?curid=1748363", "title": "Edificio F del complesso di Sorgane", "text": "Il cosiddetto edificio F \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova su via Isonzo.\nArchitettura.\nL'edificio F (particella 241) ha pianta rettangolare e volumetria compatta, presenta una tipologia in linea e si sviluppa su 5 piani fuori terra, di cui quello terreno in parte su piloni ed in parte occupato da garage e quelli superiori caratterizzati sui fronti est ed ovest da una cortina muraria continua ritmata dalla trama modulare delle finestre, talvolta riquadrate da cornici, e dai corpi aggettanti dei balconi, su travi ricalate, distribuiti liberamente ai vari piani.\nSul fronte est sono posizionate, ortogonalmente alla facciata, due scale rettilinee che conducono al vano scala, dal quale si accede agli appartamenti (4 per piano per un totale di 90 vani). Il vano scale \u00e8 riconoscibile in facciata per il diverso trattamento degli infissi, caratterizzato da una griglia geometrica a moduli paralleli in legno. La superficie esterna \u00e8 in parte in cemento faccia vista, in parte intonacata (le specchiature tra le finestre); gli infissi interni sono in legno, gli esterni in legno e in metallo; gli avvolgibili in Pvc."}
{"id": "1748364", "revid": "599013", "url": "https://it.wikipedia.org/wiki?curid=1748364", "title": "Albert van de Weghe", "text": "Specializzato nel dorso ha vinto la medaglia d'argento nei 100\u00a0m alle Olimpiadi di Berlino 1936."}
{"id": "1748370", "revid": "701660", "url": "https://it.wikipedia.org/wiki?curid=1748370", "title": "Edificio G del complesso di Sorgane", "text": "Il cosiddetto edificio G \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Savioli. Si trova tra il viale Benedetto Croce e via Isonzo.\nArchitettura.\nL'edificio G (particella 250) presenta una pianta a corte e una volumetria compatta, articolata su 5 e 3 piani fuori terra, e \u00e8 caratterizzato dalla tipologia a ballatoio. Al piano terra l'edificio, articolato attorno ai 4 corpi torre del vano scale disposti agli angoli del quadrilatero, presenta l'alternanza tra il vuoto degli spazi distributivi, scanditi dai piloti, ed il pieno dei volumi destinati a garage, mentre i piani superiori sono caratterizzati, sui lati nord e sud, dall'alternanza della fasce in cemento e dei nastri delle finestre, e sui due rimanenti dai segni continui dei balconi su travi ricalate ai piani primo e secondo, discontinui ed alternati a finestre riquadrate da cornici ai piani superiori; conclude il tutto il volume aggettante, anch'esso su travi ricalate, del tetto terrazza che propone il medesimo profilo dell'edificio A.\nIl percorso a ballatoio, interno al corpo di fabbrica per l'intera lunghezza dell'edificio, conduce ai singoli appartamenti, di 3 e 4 stanze per un totale di 250 vani. La corte interna \u00e8 adibita a giardino, distribuito su diversi livelli. La superficie esterna \u00e8 in cemento faccia vista; gli infissi interni ed esterni sono in legno, gli avvolgibili in Pvc; i percorsi pedonali al piano terra sono in ghiaia con ricorsi centrali in pietra; quelli distributivi ai piani superiori sono lastricati con piastrelle di cotto."}
{"id": "1748373", "revid": "181699", "url": "https://it.wikipedia.org/wiki?curid=1748373", "title": "Stadio Del Duca", "text": ""}
{"id": "1748374", "revid": "1573940", "url": "https://it.wikipedia.org/wiki?curid=1748374", "title": "Masaji Kiyokawa", "text": "Specializzato nel dorso ha vinto la medaglia d'oro nei 100\u00a0m ai Giochi olimpici di Los Angeles 1932 e il bronzo, sempre nei 100\u00a0m dorso, a Berlino 1936.\n\u00c8 diventato uno dei Membri dell'International Swimming Hall of Fame."}
{"id": "1748377", "revid": "123817242", "url": "https://it.wikipedia.org/wiki?curid=1748377", "title": "Edificio La Torre", "text": "Il cosiddetto edificio \"la Torre\" \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Ricci. Si trova tra via Livenza e via Tagliamento.\nArchitettura.\nCollegato all'edificio la Nave, occupa la particella 406 ed \u00e8 tra i pi\u00f9 interessanti del complesso. Si compone con un volume a sviluppo verticale, o all'altro edificio da una grande piastra con impianto ad \"L\" ed hanno i fronti allineati sulle vie Livenza e Tagliamento. Tale piastra, su un unico piano fuori terra, \u00e8 a sua volta caratterizzata dall'alternanza di pieni e vuoti: i primi, occupati da garage e cantine o da attivit\u00e0 commerciali, sono caratterizzati nelle zone di testa da un paramento in bozze d'arenaria ad \"opus reticulatum\" e nelle rimanenti da muratura in cemento faccia vista, i secondi sono scanditi da piloti, che in questo caso si configurano come pilastri binati o semplici di notevoli dimensioni. Sopra tale piastra sono articolati gli spazi collettivi di distribuzione (in parte lastricati in piastrelle di conglomerato cementizio, in parte in cotto) ai quali si accede dalle scale rettilinee esterne, normali al fronte, e dai vani scale centrale.\nIl corpo dell'edificio torre ha pianta quadrata e volumetria compatta e si sviluppa su 9 piani fuori terra; dal corpo scale centrale si accede a quattro appartamenti per piano. I fronti sono caratterizzati dall'alternanza degli aggetti dei balconi (in cemento faccia vista su travi ricalate) che circondano senza soluzione di continuit\u00e0 ciascuno degli appartamenti, e dai risalti cromatici azzurri delle partiture intonacate delle facciate e sono conclusi dal rilevante aggetto del tetto terrazza in cemento. Gli infissi interni sono in legno, quelli esterni in alluminio anodizzato."}
{"id": "1748378", "revid": "17654", "url": "https://it.wikipedia.org/wiki?curid=1748378", "title": "Opera lirica", "text": ""}
{"id": "1748381", "revid": "1632387", "url": "https://it.wikipedia.org/wiki?curid=1748381", "title": "Boulevard", "text": "Un boulevard (spesso abbreviato in \"bvd\" o \"bd\") \u00e8 una strada di comunicazione posta dove vi erano in precedenza delle mura antiche e deriva dall'olandese \"bolwerk\" (che significa appunto \"roccaforte\", \"bastione\")\".\" Il termine \"baluardo\" (\"balluardo\", \"bellovardo\") \u00e8 attestato dal pieno Cinquecento in Italia fra la corrente terminologia d'architettura e ingegneria militare. La parola \u00e8 stata usata dal XV secolo in Francia dove fu francesizzata in \"boulevard\". Cos\u00ec fu possibile far s\u00ec che il traffico transitasse all'esterno di una citt\u00e0 come se fosse una circonvallazione. \u00c8, di solito, una strada relativamente importante a pi\u00f9 corsie di marcia e con ampi marciapiedi ai lati.\nStoria.\nLa diffusione dei \"boulevard\", nella progettazione urbanistica, nasce e si diffonde soprattutto dal XVIII secolo specialmente a Parigi e in modo pi\u00f9 rapido sotto il secondo Impero di Napoleone III, con la politica di ampliamento e ristrutturazione urbana affidate ad Haussmann (vedi Trasformazione di Parigi sotto il Secondo Impero).\nAlcuni assi di grande transito creati a Parigi negli anni 1850 furono denominati \"boulevards\" quali il Boulevard Saint-Michel e il Boulevard de S\u00e9bastopol. Dal 1860 una commissione incaricata di denominare le strade decise di riservare il nome di boulevard alle strade concentriche e cos\u00ec fu per i Boulevards des Mar\u00e9chaux e l'Avenue de l'Op\u00e9ra.\nSu questo stile dei \"boulevard\" parigini vennero realizzati anche i viali di Circonvallazione a Firenze, quando essa era capitale d'Italia."}
{"id": "1748382", "revid": "765341", "url": "https://it.wikipedia.org/wiki?curid=1748382", "title": "Edificio La Nave", "text": "Il cosiddetto edificio \"La Nave\" \u00e8 uno dei palazzi del complesso di case popolari a Sorgane realizzati tra il 1962 e il 1970 da un team di architetti fiorentini. In particolare questo edificio venne progettato dal gruppo di Leonardo Ricci. Si trova tra via Livenza e via Tagliamento.\nArchitettura.\nCollegato all'edificio La Torre, occupa la particella 406 ed \u00e8 tra i pi\u00f9 interessanti del complesso. Si compone con un volume a sviluppo orizzontale, o all'altro edificio da una grande piastra con impianto ad \"L\" ed hanno i fronti allineati sulle vie Livenza e Tagliamento. Tale piastra, su un unico piano fuori terra, \u00e8 a sua volta caratterizzata dall'alternanza di pieni e vuoti: i primi, occupati da garage e cantine o da attivit\u00e0 commerciali, sono caratterizzati nelle zone di testa da un paramento in bozze d'arenaria ad \"opus reticulatum\" e nelle rimanenti da muratura in cemento faccia vista, i secondi sono scanditi da piloti, che in questo caso si configurano come pilastri binati o semplici di notevoli dimensioni. Sopra tale piastra sono articolati gli spazi collettivi di distribuzione (in parte lastricati in piastrelle di conglomerato cementizio, in parte in cotto) ai quali si accede dalle scale rettilinee esterne, normali al fronte, e dai vani scale centrale.\nIl corpo dell'edificio Nave ha pianta rettangolare, fortemente sviluppata in senso longitudinale, e volumetria compatta su 5 e 6 piani fuori terra: l'intera stecca \u00e8 scandita verticalmente dai 3 corpi torre del vano scale (due rampe rettilinee in cemento con rivestimento in cotto) - caratterizzati da una soluzione formale (profili verticali convergenti verso l'alto e balconi con parapetto a sezione divergente, copertura con tettoie fortemente aggettanti ed inclinate) di rilevante plasticit\u00e0 e dinamismo - dai quali si accede ai ballatoi che percorrono longitudinalmente tutto il fronte ovest, e orizzontalmente dai nastri continui dei balconi in cemento, impostati su travi ricalate aggettanti di forte plasticit\u00e0. I fronti nord e sud sono invece ciechi e si configurano come muraglioni dal profilo mistilineo (linee verticalmente convergenti verso il basso) la cui campitura \u00e8 contrassegnata modularmente dalla presenza delle 9 facce delle travi in cemento aggettanti. L'intera muratura \u00e8 in cemento faccia vista; gli infissi interni ed esterni sono in legno e metallo; i vani scala ed i balconi sono lastricati in piastrelle di cotto.\nPer l'intero complesso dei due edifici i percorsi pedonali del piano terra sono lastricati in pietra arenaria, con disegno ad \"opus incertum\", mentre gli spazi collettivi sul fronte est sono occupati da giardinetti con aiole a prato e pini."}
{"id": "1748383", "revid": "838137", "url": "https://it.wikipedia.org/wiki?curid=1748383", "title": "Tetsuo Hamuro", "text": "Biografia.\nSpecializzato nella rana ha vinto la medaglia d'oro nei 200\u00a0m ai Giochi olimpici di Berlino 1936.\nNel 1990 \u00e8 diventato uno dei Membri dell'International Swimming Hall of Fame."}
{"id": "1748384", "revid": "78273", "url": "https://it.wikipedia.org/wiki?curid=1748384", "title": "Sogna, Superuomo!", "text": ""}
{"id": "1748385", "revid": "36426", "url": "https://it.wikipedia.org/wiki?curid=1748385", "title": "Edificio La Nave del complesso di Sorgane", "text": ""}
{"id": "1748387", "revid": "36426", "url": "https://it.wikipedia.org/wiki?curid=1748387", "title": "Edificio La Torre del complesso di Sorgane", "text": ""}
{"id": "1748388", "revid": "63756", "url": "https://it.wikipedia.org/wiki?curid=1748388", "title": "ChibiOS/RT", "text": "ChibiOS/RT \u00e8 un sistema operativo real-time molto compatto ed efficiente progettato per applicazioni embedded. Il sistema supporta diverse architetture ed \u00e8 distribuito sotto la licenza GPL3.\nIl Kernel supporta una variet\u00e0 di meccanismi come: multithreading, timer software, semafori, mutex, variabili condizionali, messaggi, sorgenti di evento, code, I/O sincrono o asincrono con possibilit\u00e0 di timeout.\nLe architetture supportate includono:\nIl kernel include applicazioni dimostrative per processori LPC11xx, LPC13xx, LPC214x, AT91SAM7X, STM32F103x, MSP430F1611, MegaAVR e molti altri. \u00c8 anche possibile far funzionare il kernel in un processo Win32 o Linux in una modalit\u00e0 di emulazione I/O, questo consente di sviluppare applicazioni senza dover utilizzare alcun hardware."}
{"id": "1748389", "revid": "767487", "url": "https://it.wikipedia.org/wiki?curid=1748389", "title": "The Compleat Beatles", "text": "The Compleat Beatles \u00e8 un documentario del 1984 diretto da Patrick Montgomery e basato sulla vita del gruppo musicale The Beatles."}
{"id": "1748391", "revid": "287204", "url": "https://it.wikipedia.org/wiki?curid=1748391", "title": "Klauber", "text": "I Klauber furono una famiglia di incisori di Augusta (Germania), attivi per circa un secolo, dalla met\u00e0 del XVIII alla met\u00e0 del XIX.\nAl padre, Franz Christoph Klauber, succedettero i due figli Joseph (Joseph Sebastian) Klauber (1710-1768), Johann Baptist Klauber (1712-1787), Franz Xaver Klauber (n. 1741), Ignaz Sebastian Klauber (1753-1817), Katharina Klauber, Joseph Wolfgang Xavier (1740-1813) ed infine Joseph Anton (1779-1837). \nLa loro produzione di incisioni fu vastissima, la famiglia si specializz\u00f2 in soggetti sacri. Tra le produzioni pi\u00f9 note vi sono Le Storie della Bibbia e per quanto riguarda le immaginette religiose di particolare rilievo sono Le Litanie Lauretane. La serie \u00e8 composta di 56 incisioni, a bulino su carta, caratterizzate da una scena centrale e da diverse scritte, ulteriori rispetto al titolo sulla parte superiore e alla didascalia in basso.\nInnumerevoli sono poi le immagini sacre di eccezionale qualit\u00e0: tra i santini pi\u00f9 belli figura quello dedicato al santo boemo San Giovanni Nepomuceno.\nLa raccolta completa delle Storie della Bibbia \u00e8 ospitata presso il palazzo ducale di Urbania oggetto questa protagoniste di alcune mostre. Una ricca collezione di incisioni dei fratelli Klauber, eterogenea per soggetti e nota per qualit\u00e0 \u00e8 ospitata presso un collezionista privato a Lodi."}
{"id": "1748395", "revid": "287204", "url": "https://it.wikipedia.org/wiki?curid=1748395", "title": "Erwin Sietas", "text": "Specializzato nella rana ha vinto la medaglia d'argento nei 200\u00a0m alle Olimpiadi di Berlino 1936, dopo il quarto posto a Amsterdam 1928 e il quinto a Los Angeles 1932.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale dei 200\u00a0m rana."}
{"id": "1748398", "revid": "110157", "url": "https://it.wikipedia.org/wiki?curid=1748398", "title": "Basilica di She Shan", "text": "La basilica di She Shan \u00e8 l'unica basilica di culto cattolico in Cina, situata a Shanghai; prende il nome dalla collocazione sulla cima occidentale di She Shan, una collina del Distretto di Songjiang, a ovest dell'area metropolitana di Shanghai (ca. 35km dal centro).\n\u00c8 il pi\u00f9 grande edificio di culto cristiano di tutta l'Asia orientale, meta di pellegrini provenienti dall'intero continente asiatico.\nStoria.\nIl nome ufficiale della chiesa \u00e8 \"chiesa della Santa Madre in Cina\".\nDurante la rivolta dei Taiping, alcuni missionari gesuiti acquistarono un appezzamento di terreno sulle pendici meridionali della collina di She Shan, gi\u00e0 meta di ritiro per i monaci buddisti nei secoli precedenti. Nel 1867 vi costruirono una prima cappella. \nNel giugno 1870, a causa di disordini scoppiati a Tianjin vennero bruciate le chiese del luogo. I gesuiti di Shanghai pregarono presso la statua della Madonna e fecero voto di costruire una chiesa in suo onore in cambio della sua protezione. In seguito, si inizi\u00f2 a costruire la chiesa. Il legno venne inviato da Shanghai e la pietra fu comprata in Fujian. Si portarono a mano tutti i materiali da costruzione sulla collina. In due anni, la chiesa era completata. La prima chiesa aveva la forma di una croce e incorporava caratteristiche architettoniche sia cinesi sia occidentali. Una veranda sorretta da dieci colonne fu posta all'ingresso. Davanti alla chiesa, furono collocati otto leoni di pietra. Nel 1894, si aggiunsero molte costruzioni accessorie: una cappella a met\u00e0 strada salendo la collina, un santuario dedicato al Sacro Cuore, alla Madonna e a san Giuseppe. Lungo il sentiero che conduce alla chiesa furono costruite quattordici stazioni della Via Crucis.\nNel 1925, la chiesa esistente sembrava inadeguata, molto indietro rispetto ad altre chiese di Shanghai quanto a dimensioni e decorazioni. Perci\u00f2, venne demolita e ricostruita. Poich\u00e9 il prete e architetto portoghese (\u53f6\u8087\u660cYe Zhaochang) era molto rigoroso sulla qualit\u00e0 della costruzione, ci vollero dieci anni perch\u00e9 l'intero progetto avesse termine. La chiesa infatti venne terminata nel 1935.\nNel 1942, il papa Pio XII eresse la chiesa di She Shan a basilica minore. Nel 1946, la Santa Sede incoron\u00f2 la statua di Nostra Signora di Zose, posta sulla cima del campanile. (Zose \u00e8 come gli abitanti di Shanghai pronunciano il termine She Shan).\nDopo la rivoluzione comunista del 1949, la basilica di She Shan sub\u00ec gravi danni durante la Rivoluzione culturale: vennero distrutte le vetrate colorate della chiesa, le sculture lungo la Via Dolorosa, la statua in cima al campanile e molte altre opere d'arte.\nAl termine della rivoluzione culturale, si cominci\u00f2 a riparare i danni. All'inizio, la statua fu sostituita con una semplice croce di ferro. Poi, nel 2000, venne posizionata una nuova statua.\nArchitettura.\nLa chiesa occupa un'area di un ettaro ed \u00e8 alta circa 20 metri. \u00c8 a forma di croce latina, secondo la struttura della basilica. Vi sono tre ingressi: a nord, a ovest e a sud. La porta principale guarda a sud-ovest. La navata \u00e8 lunga 55,81 metri e larga 24,68 metri. Il soffitto \u00e8 posto a 16,46 metri. Vi sono 3000 posti a sedere. L'altare \u00e8 sul lato orientale, \u00e8 fatto di marmo con decorazioni in oro e giada intarsiata. L'esterno della chiesa \u00e8 in prevalenza fatto di granito. Parte del tetto \u00e8 coperta da tegole cinesi smaltate.\nIl campanile si trova nell'angolo a sud-est. Misura 38 metri. Sulla sua cima vi \u00e8 la statua di bronzo della Madonna con il Bambino, alta 4,8 metri (\u201cNostra Signora di Zose\u201d).\nAltre caratteristiche.\nLe 14 stazioni della Via Crucis sono situate ad ogni curva del sentiero che sale la ripida collina che porta alla chiesa. A met\u00e0 strada, in uno spiazzo ci sono due cappelle, una per la devozione al Sacro Cuore e l'altra alla Santa Madre.\nNelle vicinanze, si trova la Stazione di She Shan dell'Osservatorio astronomico di Shanghai, costruito inizialmente dai Gesuiti.\nPellegrinaggio.\nNel 1874, papa Pio IX dichiar\u00f2 che i pellegrini che si recavano a She Shan in maggio (il mese dedicato alla Santa Madre) avrebbero ricevuto l'indulgenza plenaria. Per questo, pellegrini provenienti da tutta la Cina iniziarono a riunirsi a She Shan in maggio, una pratica che continua ancora oggi. I pellegrini giungono da tutte le province della Cina per il loro pellegrinaggio annuale, recitano il santo rosario lungo la Via Crucis e partecipano alla Messa in questo luogo santo.\nMa il pellegrinaggio non avviene soltanto a piedi. Molti dei cattolici della zona erano pescatori: per tradizione essi facevano il pellegrinaggio in barca. Questa tradizione continua ancora oggi, per cui in maggio le insenature attorno a She Shan spesso si riempiono di barche.\nShe Shan \u00e8 l'unico luogo di pellegrinaggio per i cattolici in Cina autorizzato dal governo. Nel 2007 papa Benedetto XVI ha istituito, per il 24 maggio, giorno di Nostra Signora di She Shan, la \u00abGiornata mondiale di preghiera per la Chiesa in Cina\u00bb.\nBibliografia.\n Thomas Coomans, \u00abNotre-Dame de Sheshan \u00e0 Shanghai, basilique des j\u00e9suites fran\u00e7ais en Chine\u00bb, in \"Bulletin monumental\", 2018, 176/2, pp.\u00a0129\u2013156, (ISBN 978-2-901837-72-5)"}
{"id": "1748400", "revid": "144796", "url": "https://it.wikipedia.org/wiki?curid=1748400", "title": "Arciduca Leopoldo Guglielmo", "text": ""}
{"id": "1748405", "revid": "228587", "url": "https://it.wikipedia.org/wiki?curid=1748405", "title": "Subida al Naranco", "text": "La Subida al Naranco (in italiano: \"Salita al Naranco\") era una corsa in linea maschile di ciclismo su strada, che si svolgeva nella regione delle Asturie, in Spagna, ogni anno nel mese di maggio. Dal 2005 ha fatto parte del calendario dell'UCI Europe Tour, classe 1.1.\nStoria.\nNata nel 1941, ha subito due lunghe interruzioni tra la met\u00e0 degli anni quaranta e la fine degli anni cinquanta, e tra la met\u00e0 degli anni sessanta ed il 1981, anno in cui \u00e8 ripresa. Da allora si \u00e8 disputata regolarmente intorno ai primi di maggio, facendo da preludio al Giro delle Asturie, corsa a tappe che si svolge nella regione. Dal 2011 ha cessato di esistere come corsa autonoma, venendo integrata nel Giro delle Asturie di cui \u00e8 divenuta la frazione conclusiva.\nIl record di vittorie appartiene allo spagnolo Ferm\u00edn Trueba, che lo ha stabilito vincendo al corsa tre volte negli anni '40, e da allora \u00e8 rimasto imbattuto.\nPercorso.\nIl percorso risulta piuttosto impegnativo, soprattutto a causa dell'arrivo in salita sul monte Naranco, detto anche \"cima Tarangu\" in onore e memoria di Jos\u00e9 Manuel Fuente \"El Tarangu\", famoso scalatore asturiano degli anni settanta.\nAlbo d'oro.\n\"Aggiornato all'edizione 2010.\""}
{"id": "1748406", "revid": "767487", "url": "https://it.wikipedia.org/wiki?curid=1748406", "title": "Alexandre de Rhodes", "text": "Biografia.\nMissionario gesuita e autore di diversi libri, nato ad Avignone il 15 marzo, 1591; mor\u00ec a Ispahan, Persia, il 5 novembre, 1660. La sua famiglia era di origine ebraica e proveniva dall'Aragona.\nEntr\u00f2 nel noviziato della Compagnia di Ges\u00f9 a Roma, il 24 aprile del 1612, con la ferrea intenzione di dedicare la sua vita alla conversione degli infedeli. Fu assegnato alle missioni delle Indie dell'Est, inaugurando il suo lavoro di missionario nel 1624 riscuotendo un grande successo in Cocincina. Nel 1627 si spost\u00f2 nella regione detta all'epoca Tonchino, dove, nello spazio di tre anni, egli convert\u00ec pi\u00f9 di 6.000 persone, tra cui diversi bonzi.\nQuando nel 1630 le persecuzioni lo forzarono a lasciare il paese, egli nuovamente ritorn\u00f2 per proseguire il suo lavoro di conversione e di evangelizzazione. Rhodes fu poi richiamato a Roma dove ottenne il permesso dei suoi superiori gerarchici per intraprendere un nuovo lavoro missionario in Persia.\nOpere.\nOltre alle numerose attivit\u00e0 della carriera di missionario, trov\u00f2 il tempo per dedicarsi anche alla produzione letteraria:"}
{"id": "1748409", "revid": "39884", "url": "https://it.wikipedia.org/wiki?curid=1748409", "title": "Reizo Koike", "text": "Specializzato nella rana ha vinto la medaglia d'argento nei 200\u00a0m alle Olimpiadi di Los Angeles 1932 e il bronzo, sempre nei 200\u00a0m rana, a Berlino 1936.\n\u00c8 diventato uno dei Membri dell'International Swimming Hall of Fame."}
{"id": "1748410", "revid": "729019", "url": "https://it.wikipedia.org/wiki?curid=1748410", "title": "Gran Premio del Belgio 1977", "text": "Il Gran Premio del Belgio 1977 \u00e8 stata la settima prova della stagione 1977 del Campionato mondiale di Formula 1. Si \u00e8 corsa domenica 5 giugno 1977 sul Circuito di Zolder. La gara \u00e8 stata vinta da Gunnar Nilsson, su Lotus-Ford Cosworth; per il vincitore si tratt\u00f2 della prima ed unica vittoria in carriera. Ha preceduto sul traguardo l'austriaco Niki Lauda su Ferrari\ne lo svedese Ronnie Peterson su Tyrrell-Ford Cosworth.\nVigilia.\nAspetti tecnici.\nLa \"Chesterfiled Racing\", dopo aver utilizzato una March 761 in tre gran premi pass\u00f2 a utilizzare una McLaren M23. La Copersucar fece esordire il modello F5, denominata anche FD041. La vettura presentava grandi analogie con l'Ensign N177. La McLaren torn\u00f2 a impiegare, sempre solo con James Hunt, il modello M26, gi\u00e0 impiegato in Gran Premio di Spagna. I radiatori dell'olio vennero presentati a lato della monoposto.\nAspetti sportivi.\nLa Surtees ingaggi\u00f2 Larry Perkins, gi\u00e0 presente a inizio stagione con la BRM al posto di Hans Binder. Fece il suo esordio nel mondiale il messicano H\u00e9ctor Rebaque sulla terza Hesketh. Il Messico tornava a schierare un pilota in F1 dai tempi del Gran Premio di Francia 1971 con Pedro Rodr\u00edguez.\nTornarono nel mondiale, confermando i piloti, l\"'Iberia Airlines\" (con una McLaren), la BRM, la Williams (che schierava una March), la \"Chesterfield Racing\" e la LEC. La \"British Formula 1 Racing Team\", che utilizzava anch'essa delle March, fece esordire il pilota locale Bernard de Dryver. In compenso Jacky Ickx, iscritto dall'Ensign, non prese parte alla gara. Non parteciparono, pur iscritti, Mikko Kozarowitsky, con la RAM e lo svizzero Loris Kessel, che avrebbe dovuto far esordire l'Apollon. Inizialmente risultava iscritto anche Brian Henton, sempre con una March. Venne anche prospettato l'esordio in F1 per Bruno Giacomelli, con la March ufficiale.\nL'alto numero di iscritti port\u00f2 a una protesta della Scuderia Ferrari, che venne esposta in una riunione della CSI tenuta il 7 maggio a Bologna. La CSI stabil\u00ec una deroga al regolamento secondo cui solo due piloti potessero essere iscritti a ciascun gran premio, in sovrannumero rispetto a quelli iscritti a tutto il mondiale. Successivamente la CSI ribalt\u00f2 la sua posizione e stabil\u00ec che non vi erano limiti nel numero di piloti che potessero iscriversi a un gran premio. Si discusse anche sul numero di piloti da ammettere al via: le scuderie spingevano per una limitazione a 24 vetture, mentre gli organizzatori erano favorevoli a far partire 26 vetture.\nQualifiche.\nResoconto.\nMario Andretti conquist\u00f2 il miglior tempo nella prima giornata di prove con 1'26\"51. Il pilota della Lotus precedette John Watson di otto decimi. Nella prima sessione, dopo mezz'ora di pista asciutta, la pioggia colp\u00ec il tracciato belga. La Ferrari ottenne il quinto tempo con Niki Lauda e il settimo con Carlos Reutemann: le vetture scontarono dei problemi agli pneumatici. Anche la sessione pomeridiana fu accompagnata dalla pioggia.\nNella giornata del sabato Andretti conferm\u00f2 la sua \"pole\", abbassando il suo tempo limite a 1'24\"64, un secondo e mezzo meno del tempo del secondo, ancora John Watson su Brabham-Alfa Romeo. Andretti conquist\u00f2 cos\u00ec la sua quarta partenza al palo nel mondiale, la settantesima per la Lotus. La seconda fila fu ottenuta dall'altro pilota della Lotus, Gunnar Nilsson, e da Jody Scheckter. La Ferrari ottenne tempi deludenti (Reutemann settimo, Lauda undicesimo) non riuscendo a mandare in temperatura gli pneumatici. James Hunt ruppe il propulsore della sua McLaren. La BRM non prov\u00f2 il secondo giorno cos\u00ec come H\u00e9ctor Rebaque, anch'egli per una rottura del motore.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nLa domenica fu caratterizzata dall'arrivo delle pioggia che scombin\u00f2 gli assetti trovati durante le prove. John Watson part\u00ec bene e pass\u00f2 subito il \"poleman\" Mario Andretti, ma nel corso del primo giro, nel tentativo di ripassare la Brabham Andretti tampon\u00f2 Watson alla seconda variante. I due furono cos\u00ec costretti al ritiro anzitempo: in testa and\u00f2 il leader del mondiale, Jody Scheckter seguito da Gunnar Nilsson, Jochen Mass, Carlos Reutemann e Patrick Depailler.\nIl francese della Tyrrell perse diverse posizioni nei primi giri: prima venne passato da Jacques Laffite, poi da Vittorio Brambilla. Il monzese della Surtees fu autore nelle prime tornate di un gran de recupero che lo port\u00f2 dalla dodicesima piazza della partenza al sesto posto in quattro giri. Jochen Mass all'ottavo giro and\u00f2 in testacoda e venne passato da Reutemann.\nLa pioggia termin\u00f2 abbastanza presto, consentendo alla pista di asciugarsi. Ci\u00f2 costrinse i piloti a cambiare gli pneumatici. Reutemann per\u00f2, ancora con gomme \"slick\", usc\u00ec di pista e fu costretto a ritirarsi. La classifica si rimescol\u00f2 velocemente a seconda del momento scelto per il cambio delle gomme. And\u00f2 in testa Mass, poi Brambilla, infine al ventitreesimo giro fu il turno di Niki Lauda. La Scuderia Ferrari impieg\u00f2 solo quindici secondi per il cambio gomme, contro il mezzo minuto della Lotus. A quel punto, dopo che tutti i piloti avevano cambiate le gomme, Lauda comandava davanti a Jochen Mass, Jody Scheckter (penalizzato da un testacoda), Alan Jones, Vittorio Brambilla e Gunnar Nilsson.\nPoco dopo la pioggia ricomparve sul tracciato. Scheckter cerc\u00f2 di anticipare gli altri piloti e cambi\u00f2 immediatamente gli pneumatici. Non cos\u00ec gli altri piloti di testa, con Mass che ridusse notevolmente il distacco da Lauda, mentre Nilsson recuperava due posizioni a Brambilla e Jones. La pioggia per\u00f2 termin\u00f2 rapidamente, costringendo Scheckter a una nuova sosta. Al giro 39 Mass fu costretto al ritiro per un'uscita di pista. Ora la classifica vedeva sempre al comando Niki Lauda, seguito da Gunnar Nilsson, Ronnie Peterson, Vittorio Brambilla, Alan Jones e Jody Scheckter. Al quarantaquattresimo giro Brambilla pass\u00f2 anche Peterson. Due giri dopo James Hunt entr\u00f2 in zona punti scavalcando Scheckter.\nCon la pista che si asciugava l'assetto della Ferrari non risultava pi\u00f9 competitivo. Al giro 49 Nilsson pass\u00f2 in testa, sfruttando anche un errore di Lauda, che pochi giri prima, in un tentativo di doppiaggio, era stato costretto a un testacoda. All'austriaco si avvicin\u00f2 anche Brambilla che per\u00f2 fu autore di un paio di imprecisioni nei doppiaggi che lo fecero passare da Peterson. All'ultimo giro Hans-Joachim Stuck pass\u00f2 Hunt e conquist\u00f2 il sesto posto.\nGunnar Nilsson vinse la sua prima e unica gara valida per il mondiale di F1 (conquistando anche il giro pi\u00f9 veloce), precedendo Lauda e l'altro svedese Ronnie Peterson. Fu l'unico doppio podio per la Svezia in Formula 1.\nRisultati.\nI risultati del gran premio sono i seguenti:"}
{"id": "1748412", "revid": "599013", "url": "https://it.wikipedia.org/wiki?curid=1748412", "title": "Wayne Hennessey", "text": "Carriera.\nClub.\nMuove i suoi primi passi nelle giovanili del Manchester City, prima di approdare al Wolverhampton nel 2003. L'11 gennaio 2007 passa in prestito allo Stockport County, in League Two. Titolare tra i pali, riesce a mantenere la propria porta inviolata per nove partite consecutive; 857' di imbattibilit\u00e0 - stabilendo un record - prima di essere richiamato alla base il 10 aprile, per poter sopperire all'infortunio occorso a Matt Murray.\nEsordisce con gli \"Wolves\" il 13 maggio contro il West Bromwich nella semifinale di andata valida per la promozione in Premier League. Il 21 agosto 2013 passa in prestito allo Yeovil Town.\nRientrato alla base, desideroso di trasferirsi in un altro club, si rifiuta di scendere in campo con il Wolverhampton al posto dell'infortunato Carl Ikeme. Il 31 gennaio 2014 viene quindi ceduto al Crystal Palace, con cui firma un contratto valido per tre anni e mezzo.\nIl 20 luglio 2021 viene acquistato dal .\nNazionale.\nEsordisce in nazionale il 26 maggio 2007 contro la Nuova Zelanda, subentrando nella ripresa al posto di Danny Coyne. Viene convocato per gli Europei 2016 in Francia. Prende parte alla competizione - conclusasi con la sconfitta in semifinale da parte del Portogallo - da titolare, saltando solo la gara d'esordio contro la Slovacchia a causa di un infortunio.\nStatistiche.\nPresenze e reti nei club.\n\"Statistiche aggiornate al 25 agosto 2021.\""}
{"id": "1748413", "revid": "1573940", "url": "https://it.wikipedia.org/wiki?curid=1748413", "title": "Chiesa di San Fermo Minore di Br\u00e0", "text": "La chiesa di San Fermo Minore di Br\u00e0, meglio conosciuta con il nome di chiesa dei Filippini, \u00e8 un luogo di culto cattolico che sorge nel cuore del centro storico di Verona; si tratta di una chiesa parrocchiale facente parte del vicariato di Verona Centro nell'omonima diocesi.\nStoria.\nLa precedente abbazia benedettina del XIV secolo, composta di una piccola chiesetta, cimitero, residenze, corti e orti, nel 1712 furono concesse alla Congregazione dell'oratorio di San Filippo Neri (o dei Filippini), che dal 1715 cominciarono a officiare nella chiesetta.\nNel 1746 i Padri Filippini, che ritenevano la precedente chiesa troppo piccola e angusta, commissionarono il progetto di un nuovo edificio di pi\u00f9 grandi dimensioni all'architetto veneziano Andrea Camerata, che propose un'architettura affine ai modelli palladiani. La principale architettura di riferimento dell'architetto sembra infatti essere la basilica di San Giorgio Maggiore, anche se alcune variazioni derivano dalla chiesa di San Francesco della Vigna, entrambe chiese veneziane progettate dal noto architetto rinascimentale Andrea Palladio. I cantieri iniziarono nel 1759 e terminarono nel 1791, quando venne consacrata dal vescovo di Verona Giovanni Andrea Avogadro.\nDurante i bombardamenti aerei della seconda guerra mondiale la chiesa sub\u00ec diversi danni, in particolare andarono distrutti la copertura, l'abside, una parte del fianco sinistro e l'adiacente oratorio opera dell'architetto Adriano Cristofali; i conseguenti lavori di restauro iniziarono nel 1952 per terminare gi\u00e0 nel 1954.\nDescrizione.\nLa facciata, alla palladiana, \u00e8 rivolta verso est ed \u00e8 caratterizzata da quattro colonne e pilastri di ordine gigante che la ripartiscono in tre fasce verticali e che sostengono il timpano aggettante, sopra al quale si trovano le statue della Madonna, di San Francesco di Sales e di San Filippo Neri. Sopra il portale d'ingresso, timpanato, si trova una finestra semicircolare che illumina l'interno dell'edificio, mentre nelle due fasce laterali si trovano due nicchie ospitanti le statue dei Santi Fermo e Rustico. Ulteriori due statue, rappresentanti San Carlo e Santa Caterina, si trovano invece in cima alle due ali laterali del prospetto.\nIl campanile a pianta quadrata, adiacente al presbiterio, \u00e8 dotato di un fusto percorso da lesene angolari che reggono una cornice con metope e di una cella campanaria a edicola, su cui si imposta un tamburo ottagonale che a sua volta regge un cupolino.\nLa chiesa \u00e8 dotata di un'aula rettangolare a navata unica con un presbiterio rialzato di tre gradini rispetto al resto della chiesa, che si chiude con il coro e dal cui lato settentrionale si pu\u00f2 accedere alla sagrestia. La copertura dell'aula \u00e8 a volta a botte con testate a padiglione, quella del presbiterio a cupola semisferica, mentre la copertura del coro \u00e8 di nuovo a botte, tutte realizzate in incannucciato intonacato. Ai lati dell'aula si trovano delle piccole cappelle dove sono ospitati gli altari di San Filippo Neri e di Maria Celeste, a sinistra, e gli altari della Sacra Famiglia e del Sacro Cuore, a destra. Oltre che dalle cappelle introdotte da arcate modanate, le pareti laterali sono contraddistinte da lesene e semicolonne corinzie, impostate su un piedistallo e sormontate da una trabeazione, e da quattordici nicchie entro le quali si trovano altrettante statue raffiguranti i dodici Apostoli, Santa Lucia e San Paolo. Ne risulta un ambiente arioso caratterizzato una composizione architettonica neoclassica elegante ed equilibrata."}
{"id": "1748418", "revid": "1442080", "url": "https://it.wikipedia.org/wiki?curid=1748418", "title": "Marzotto Manerbio", "text": "La Marzotto Manerbio fu una storica squadra di calcio della cittadina di Manerbio in provincia di Brescia, che ebbe il periodo di maggior fama negli anni cinquanta.\nStoria.\nNasce nel 1919 come Unione Sportiva Manerbiese per divenire in seguito C.R.A.L. Marzotto Manerbio. Nel 1941 dopo aver compiuto il tirocinio nel campionato della Sezione Propaganda bresciana, si iscrisse alla Serie C, torneo nel quale l'anno successivo 1941-42 si classifica all'ottavo posto nel girone B del campionato di Serie C.\nNella stagione 1949-1950 vince il campionato di Prima Divisione con 9 punti di vantaggio sulla seconda classificata e passa in Promozione, dopo un campionato di assestamento nel 1951-52 vince il girone nord e viene ammesso alla neo costituita IV Serie assieme a Vimercatese, Merate e Olimpia Caravaggio.\nDisputa i seguenti cinque campionati in IV Serie sempre comportandosi onorevolmente, classificandosi all'ottavo posto al primo anno, poi al tredicesimo e all'ottavo. Nel 1955-56 classificandosi al sedicesimo posto sarebbe stata retrocessa ma venne ripescata per la rinuncia di due neopromosse venete tra cui la compagine di Isola della Scala.\nNel 1956-57 si classifica al quinto posto guadagnando l'accesso alla neo costituita Prima Serie della IV Serie, alla quale per\u00f2 non si iscriver\u00e0 venendo a cessare l'abbinamento con la Marzotto.\nNell'annata 1957-58 quando la nuova societ\u00e0 torn\u00f2 la nome originale U.S. Manerbio ripartendo dai campionati dilettantistici lombardi, e andando poi a spegnersi.\nAttualmente \u00e8 attiva la Polisportiva Virtus Manerbio, fondata nel 1946, la squadra della citt\u00e0.Colori sociali bianco-verdi, milita nel campionato dilettanti di Seconda Categoria."}
{"id": "1748421", "revid": "21880", "url": "https://it.wikipedia.org/wiki?curid=1748421", "title": "Specie naturalizzata", "text": ""}
{"id": "1748427", "revid": "1573940", "url": "https://it.wikipedia.org/wiki?curid=1748427", "title": "Shigeo Sugiura", "text": "Specializzato nello stile libero ha vinto la medaglia d'oro nella staffetta 4x200m sl ai Giochi olimpici di Berlino 1936.\n\u00c8 stato primatista mondiale della staffetta 4x200m sl."}
{"id": "1748431", "revid": "767487", "url": "https://it.wikipedia.org/wiki?curid=1748431", "title": "Principato vescovile di Halberstadt", "text": "Il Principato vescovile di Halberstadt fu uno stato ecclesiastico tedesco inserito nel contesto del Sacro Romano Impero, che persistette nella propria esistenza dall'804 al 1648, costituendosi come entit\u00e0 territoriale di rilievo dal medioevo. La sua capitale fu Halberstadt e comprendeva i territori attorno ad Harz.\nStoria.\nLa diocesi venne fondata da Carlo Magno nell'804 con l'intento di cristianizzare i Sassoni e gli Slavi polabiani. La sua capitale fu inizialmente Osterwieck, ma venne presto spostata ad Halberstadt. Quando venne fondato l'arcidiocesi di Magdeburgo nel 968, Halberstadt perse met\u00e0 dei propri territori in favore di questa nuova entit\u00e0, e venne subordinata al Magdeburgo.\nIl vescovato divenne luterano nel 1540 nel corso delle guerre della Riforma protestante. Durante la Pace di Vestfalia del 1648, esso venne secolarizzato come Principato del Sacro Romano Impero, e venne affitdato al Brandeburgo."}
{"id": "1748433", "revid": "1872770", "url": "https://it.wikipedia.org/wiki?curid=1748433", "title": "Lady Jessica", "text": "Lady Jessica \u00e8 un personaggio immaginario apparso nei romanzi \"Dune\" (1965) e \"I figli di Dune\" (1976), rispettivamente primo e terzo volume del \"Ciclo di Dune\" (1965-1985) creato da Frank Herbert.\nIl personaggio compare successivamente nella trilogia \"Il preludio a Dune\" (1999-2001) scritta da Brian Herbert, figlio di Frank, e Kevin J. Anderson. Viene inoltre resuscitato come ghola (clone) nei sequel scritti sempre da Herbert/Anderson.\nStoria del personaggio.\nLa storia dettagliata del concepimento di Jessica viene narrata nel \"Preludio\", ma le linee generali sono tracciate gi\u00e0 nell'originale \"Dune\".\nIn accordo con le regole Bene Gesserit, Jessica viene concepita da genitori il cui nome \u00e8 tenuto segreto, secondo i dettami del programma riproduttivo della Sorellanza. Nasce nell'anno 10.154 B.G. sul pianeta capitale della Sorellanza. Cresciuta per diventare la concubina del Duca Leto Atreides, viene istruita per dare i natali ad una figlia destinata a sposarsi con Feyd-Rautha, il nipote del Barone Vladimir Harkonnen e suo erede designato. In questo modo, le Bene Gesserit intendono porre fine alla secolare faida tra le due famiglie e produrre il Kwisatz Haderach. Per Kwisatz Haderach si intende un individuo che sia l'equivalente maschio di una Reverenda Madre, che possieda cio\u00e8 le Altre Memorie ovvero i ricordi di tutta la propria ascendenza genetica, maschi compresi (le Reverende Madri hanno accesso solo alla parte femminile della propria ascendenza).\nTuttavia, Jessica si innamora del proprio Duca e accetta di partorirgli un figlio maschio. Paul Atreides, il bambino nato da questa unione, risulta essere il Kwisatz Haderach, ottenuto con una generazione in anticipo rispetto ai calcoli della Sorellanza. Inoltre, egli risulta essere molto pi\u00f9 potente di quanto predetto e sfugge completamente al controllo, di fatto sconvolgendo il corso della storia in tutto l'universo conosciuto: le facolt\u00e0 di prescienza di Paul e della sua discendenza (in particolare del figlio, Leto Atreides II), decideranno il destino dell'umanit\u00e0 per diverse migliaia di anni.\nLa frustrazione e l'umiliazione ricevuta dalle Bene Gesserit \u00e8 tale che questa serie di eventi verr\u00e0 ricordata per sempre come \"il crimine di Jessica\": scegliere l'amore invece della fedelt\u00e0 all'ordine.\nCome praticamente tutti i personaggi del ciclo, Jessica \u00e8 un personaggio profondamente tragico. In \"Dune\", non solo deve scegliere tra la fedelt\u00e0 alla sorellanza e al proprio Duca ma, in occasione della riconquista di Dune da parte degli Harkonnen (resa possibile dal tradimento del dottor Yueh), si trova costretta a sacrificare l'amato Leto per salvare la vita al giovane figlio Paul. Il dolore per questo \"tradimento\" non l'abbandoner\u00e0 mai, anche se alla fine trover\u00e0 conforto nella compagnia del fedele Gurney Halleck, nell'amicizia di Duncan Idaho e di Irulan (la moglie \"cenerentola\" di Paul con la quale nascer\u00e0 una certa affinit\u00e0), e soprattutto nell'affetto dei nipoti Leto e Ghanima.\nDurante la fuga nel deserto insieme al figlio, trover\u00e0 modo di farsi accogliere dai Fremen sfruttando le leggende seminate sul pianeta dalla Missionaria Protectiva del Bene Gesserit. In questo frangente si trova costretta a sottoporsi all'agonia della spezia e diventa cos\u00ec una Reverenda Madre. Gli uomini del deserto si convincono dunque che Paul \u00e8 il messia che stanno aspettando e lo seguono quale loro Duca.\nSfortunatamente, le decisioni prese per la sopravvivenza dai due atreidi hanno una sciagurata conseguenza. Jessica \u00e8 infatti incinta della seconda figlia di Leto, Alia Atreides. Il rito di passaggio della madre induce una trasformazione nel feto che finisce per creare ci\u00f2 che le Bene Gesserit chiamano Abominazione: l'ordalia risveglia i ricordi degli antenati e la piena consapevolezza nella bambina prima che questi possa formarsi una propria personalit\u00e0.\nIn et\u00e0 adulta, una di queste personalit\u00e0 prender\u00e0 il sopravvento sulla personalit\u00e0 di Alia: sar\u00e0 il sanguinario Barone Vladimir Harkonnen (\"I Figli di Dune\"). Questi, come Paul scopre passando egli stesso attraverso l'agonia della spezia, \u00e8 il padre segreto di Jessica e quindi suo nonno.\nIl fatto di essere una Harkonnen \u00e8 uno shock profondo per Jessica, che lo ritiene un ulteriore anche se involontario tradimento verso tutto ci\u00f2 che ama (la Casa Atreides, in definitiva l'amato Leto). A ci\u00f2 si aggiunga che la personalit\u00e0 del Barone ereditata per suo tramite, prender\u00e0 possesso del corpo di Alia e sfrutter\u00e0 la posizione di reggente dell'impero per vendicarsi contro gli Atreides e l'universo intero: cercher\u00e0 infatti di distruggere il ciclo della spezia su Dune, il che decreterebbe la fine dell'Impero e probabilmente dell'umanit\u00e0; indurr\u00e0 Alia a tradire il marito (il ghola, reincarnazione del fedele Duncan Idaho che si far\u00e0 uccidere da Stilgar per obbligarlo a rivoltarsi contro quei folli propositi); complotter\u00e0 infine per uccidere sia Jessica sia i nipoti Leto e Ghanima.\nLa vita di Lady Jessica viene dunque frustrata da un ulteriore dolore: il destino della figlia Alia, che vedr\u00e0 morire in preda alla pazzia dell'Abominazione senza potere fare nulla ma ritenendosi in parte colpevole.\nAl termine de \"I Figli di Dune\" Jessica si ritira su Caladan, invitando Irulan a seguirla. La moglie del defunto Paul rifiuta per rimanere su Arrakis e badare ai figli di Ghanima.\n\"Il preludio a Dune\".\nNe \"Il preludio a Dune\" viene rivelato che la madre segreta di Jessica \u00e8 Gaius Helen Mohiam. Secondo quanto asserisce il figlio di Herbert, Brian, l'informazione \u00e8 contenuta in alcune note lasciate dal padre. Ci\u00f2 \u00e8 in aperto contrasto con il testo de I Figli di Dune, nella quale Leto, attingendo ai suoi ricordi ancestrali, cita il nome della sua bisnonna come Tanidia Nerus. Ci\u00f2 \u00e8 spiegato con il fatto che si tratti di uno pseudonimo di Mohiam, usato negli archivi pubblici per nascondere le parentele secondo una pratica comune delle Bene Gesserit.\nLa Reverenda Madre Mohiam ricatta il Barone Vladimir Harkonnen, notoriamente omosessuale, e lo costringe ad accoppiarsi con lei. La figlia concepita, per\u00f2, risulta essere geneticamente non adatta agli scopi della Sorellanza e cos\u00ec la donna \u00e8 costretta ad accoppiarsi nuovamente col Barone. Questi, tuttavia, mal sopportando le manovre delle \"streghe\", droga la Reverenda Madre e la violenta. Come punizione, Mohiam lo infetta con una malattia che porter\u00e0 il suo fisico aitante ad un progressivo deterioramento e ad un'incredibile quanto incurabile obesit\u00e0 (la malattia ha un'iperbolica rappresentazione nel film di Lynch). La figlia nata da questo secondo rapporto \u00e8, per l'appunto, Jessica.\nNei successivi romanzi della serie viene narrato anche l'incontro e l'innamoramento tra Jessica e Leto, e la prima infanzia di Paul. Viene qui suggerito che la scelta di Jessica di partorire un figlio maschio sia dovuta in parte al desiderio di aiutare il Duca Leto a superare il dolore per la perdita del primogenito, Victor, figlio della concubina Kailea Vernius.\nApparizioni in altri media.\nNel film \"Dune\" di David Lynch \u00e8 stato interpretato dall'attrice Francesca Annis, mentre nelle miniserie per la TV \"Dune - Il destino dell'universo\" e \"I Figli di Dune\" \u00e8 stato impersonato rispettivamente da Saskia Reeves e Alice Krige. Nel film \"Dune\" \u00e8 interpretato dall\u2019attrice Rebecca Ferguson."}
{"id": "1748436", "revid": "124123", "url": "https://it.wikipedia.org/wiki?curid=1748436", "title": "Masaharu Taguchi", "text": "Specializzato nello stile libero ha vinto la medaglia d'oro nella staffetta 4x200\u00a0m sl ai Giochi olimpici di Berlino 1936.\n\u00c8 stato primatista mondiale della staffetta 4x200\u00a0m sl."}
{"id": "1748446", "revid": "838137", "url": "https://it.wikipedia.org/wiki?curid=1748446", "title": "Ralph Flanagan", "text": "Specializzato nello stile libero ha vinto la medaglia d'argento nella staffetta 4x200\u00a0m sl alle Olimpiadi di Berlino 1936.\n\u00c8 diventato uno dei Membri dell'International Swimming Hall of Fame."}
{"id": "1748449", "revid": "599013", "url": "https://it.wikipedia.org/wiki?curid=1748449", "title": "John Macionis", "text": "Specializzato nello stile libero ha vinto la medaglia d'argento nella staffetta 4x200\u00a0m sl alle Olimpiadi di Berlino 1936."}
{"id": "1748462", "revid": "287204", "url": "https://it.wikipedia.org/wiki?curid=1748462", "title": "Paul Wolf", "text": "Specializzato nello stile libero ha vinto la medaglia d'oargentonella staffetta 4x200m sl alle Olimpiadi di Berlino 1936.\n\u00c8 stato primatista mondiale della staffetta 4x100m sl."}
{"id": "1748464", "revid": "1543377", "url": "https://it.wikipedia.org/wiki?curid=1748464", "title": "73P/Schwassmann-Wachmann", "text": "La Cometa Schwassmann-Wachmann 3, formalmente 73P/Schwassmann-Wachmann, \u00e8 una cometa periodica del Sistema solare, appartenente alla famiglia cometaria di Giove.\nLa cometa si \u00e8 separata in pi\u00f9 frammenti durante il suo rientro nel sistema solare interno, il 1\u00ba maggio 2006, in una reazione innescata dal riscaldamento solare del nucleo proveniente dal sistema solare esterno.\nL'orbita della cometa, caratterizzata da una distanza perielica prossima ad 1 UA e da un periodo orbitale di poco inferiore ai 5 anni ed 1/3, \u00e8 tale da portarla ad avvicinarsi alla Terra ogni 16 anni. Originariamente, il diametro del nucleo cometario era stato stimato in 1100 metri.\nStoria osservativa.\nLa cometa \u00e8 stata scoperta il 2 maggio 1930 da Arnold Schwassmann e Arno Arthur Wachmann dall'Osservatorio di Amburgo, in Germania. I due astronomi stavano infatti cercando asteroidi tramite un'indagine fotografica, quando catturarono il movimento della cometa. La scoperta fu favorita da un avvicinamento al nostro pianeta. Il 31 maggio 1930, infatti, la cometa \u00e8 transitata a 0,062\u00a0UA dalla Terra.\n\u00c8 possibile che la cometa abbia subito una precedente frammentazione durante il passaggio al perielio del 1930.\nLa cometa non fu osservata nei passaggi successivi ed infine considerata perduta. Fu riscoperta da J. Johnston e M. Buhagiar dall'Osservatorio di Perth, in Australia il 13 agosto 1979, con un ritardo di 34 giorni rispetto all'orbita calcolata nel 1930. L'errore molto probabilmente sembra essere stato amplificato da un incontro con Giove nel 1965.\nLa cometa non fu osservata nuovamente durante il passaggio sfavorevole del 1985, mentre fu osservata nel 1990 e nel 1995.\nFrammentazione del nucleo.\nNel 1995, la cometa ha manifestato un'intensa attivit\u00e0 (\"outburst\") e, in seguito, \u00e8 stata osservata frantumarsi in 5 grandi pezzi, chiamati: 73P-A, B, C, D ed E. Il frammento C era il pi\u00f9 grande e probabilmente ci\u00f2 che rimaneva del nucleo originario. Nel 2001 \u00e8 stato osservato il ritorno di soli tre frammenti: B, C ed E, forse con una concausa derivante dalle cattive condizioni osservative.\nAl marzo 2006 erano conosciuti otto frammenti: B, C, G, H, J, L, M ed N. Il 18 aprile 2006, il Telescopio spaziale Hubble ha osservato i frammenti B e G disgregarsi in una dozzina di ulteriori frammenti, in seguito a nuove fasi di intensa attivit\u00e0. Ad oggi, sono noti 63 frammenti.\nL'attivit\u00e0 dei nuovi nuclei ha favorito l'allontanamento dei frammenti meno massicci, come suggerito da una sequenza di immagini raccolta dal telescopio spaziale Hubble. Infatti, sembrerebbe che le emissioni di gas sulle superfici esposte al Sole abbiano sviluppato delle spinte che si sono rivelate pi\u00f9 efficienti nell'accelerare i frammenti pi\u00f9 piccoli. Questi, infatti, dotati di una massa minore, ricevono accelerazioni maggiori, che li fanno allontanare pi\u00f9 rapidamente.\nI frammenti della cometa si sono avvicinati alla Terra a fine aprile e inizio maggio del 2006, raggiungendo la minima distanza dal nostro pianeta pari a 11,9 milioni di chilometri (0,08\u00a0UA) intorno al 12 maggio.\nPrevisioni per il futuro.\nNel 2022, alcuni frammenti della cometa potrebbero passare ancora pi\u00f9 vicino alla Terra che nel 2006. Non \u00e8 ancora conosciuta con precisione la loro traiettoria, e numerosi astronomi hanno osservato con attenzione il passaggio del 2006 per calcolare la traiettoria per i prossimi anni. Tuttavia, se continuer\u00e0 il processo di frammentazione, sar\u00e0 impossibile conoscere con precisione le loro orbite, perch\u00e9 ad ogni nuova separazione i nuovi pezzi acquisiscono traiettorie progressivamente divergenti.\nLa cometa potrebbe finire col disintegrarsi completamente e cessare di essere osservabile, come \u00e8 accaduto nel XIX secolo alla cometa 3D/Biela. In tal caso la sua designazione cambierebbe da 73P a 73D.\nEsplorazione.\nGrazie ai periodici passaggi in prossimit\u00e0 del nostro pianeta, la cometa era stata indicata quale uno degli obiettivi della sonda \"CONTOUR\". Sfortunatamente, la sonda si \u00e8 guastata subito dopo il lancio rendendo impossibile il \"fly-by\", che era stato previsto per il 18 giugno 2006.\nL'Agenzia Spaziale Europea aveva valutato la possibilit\u00e0 di inviare verso la cometa Schwassmann-Wachmann 3 la sonda Rosetta. Tuttavia, la tendenza alla frammentazione manifestata gi\u00e0 nel 1995 ha fatto preferire la cometa 67P/Churyumov-Gerasimenko.\nTau Ercolidi.\nLa cometa \u00e8 ritenuta essere il corpo progenitore dello sciame meteorico delle Tau Ercolidi.\nUn recente studio condotto da P. A. Wiegert \"et al.\" esclude il ripetersi di una pioggia come quella del 1930, quando fu osservata una pioggia di meteore con un'intensit\u00e0 di 100 meteore al minuto, con radiante posto in prossimit\u00e0 della stella . Lo studio tuttavia prevede la possibilit\u00e0 che lo sciame, normalmente poco o per niente attivo, possa dare origine a piogge meteoriche rilevabili nel 2022 e nel 2049."}
{"id": "1748469", "revid": "466539", "url": "https://it.wikipedia.org/wiki?curid=1748469", "title": "Zigul\u00ec", "text": "Le Zigul\u00ec, note anche come Palline Zigul\u00ec, sono caramelle zuccherate alla frutta create dalla Falqui negli anni sessanta. Sono disponibili nei gusti albicocca, amarena, arancia, banana, fragola, limone, liquirizia, mandarino, mirtillo, pesca, yogurt (fragola, mirtillo, lampone), vitamina C (fragola, limone, arancia), multivitaminiche (frutti di bosco, arancia/limone/fragola).\nPer pura scelta commerciale sono sempre state vendute esclusivamente nelle farmacie e parafarmacie."}
{"id": "1748473", "revid": "599013", "url": "https://it.wikipedia.org/wiki?curid=1748473", "title": "Rui Patr\u00edcio", "text": "\u00c8 primatista di presenze (93) con lo Sporting Lisbona nelle competizioni UEFA per club.\nBiografia.\nNato a Marrazes, nel comune di Leiria, nella citt\u00e0 gli \u00e8 stata fatta una statua raffigurante la sua parata su Antoine Griezmann che ha consentito ai lusitani di battere la nella finale degli Europei 2016.\nSposato con la psicologa (oltrech\u00e9 sessuologa) Vera Ribeiro, la coppia ha avuto due figli (Vera e Pedro).\nCaratteristiche tecniche.\nGioca come portiere, nonostante avesse iniziato la propria carriera come attaccante nelle giovanili del Leiria e Marrazes. Dotato di ottimi riflessi, \u00e8 bravo a parare rigori. Dotato di buona personalit\u00e0, \u00e8 bravo anche nel gioco con i piedi, fondamentale in cui \u00e8 migliorato con il tempo durante la sua carriera calcistica.\nCarriera.\nClub.\nSporting Lisbona.\nCresciuto nel vivaio del Lieria e Mazzares, nel 2000 \u00e8 entrato nelle giovanili dello su segnalazione di Aur\u00e9lio Pereira. debutta in prima squadra il 19 novembre 2006 contro il Mar\u00edtimo. Conseguentemente alla partenza di Ricardo verso il Real Betis, \u00e8 riuscito a guadagnarsi il posto da titolare battendo la concorrenza del veterano Tiago Ferreira e del serbo Stojkovi\u0107. Il 4 agosto 2009 fu protagonista nel gol che fiss\u00f2 il risultato sull'1-1 contro gli olandesi del Twente nel turno preliminare di Champions League al 95\u00ba minuto, rete che permise cos\u00ec alla squadra di accedere agli spareggi di Champions League. Successivamente la marcatura verr\u00e0 assegnata, come autorete, al difensore avversario Peter Wisgerhof. Conquista il terzo posto nel 2016 nella lista stilata dall'IFFHS, oltre a essere stato nella lista dei 30 giocatori candidati per il Pallone d'Oro. In occasione del pareggio per 1-1 col , Rui Patr\u00edcio gioca la sua 300\u00aa partita in Liga portoghese.\nWolverhampton.\nIl 18 giugno 2018 firma un contratto quadriennale col Wolverhampton. Sceglie di indossare la maglia numero 11, lasciando libera la numero 1 in onore del nigeriano Carl Ikeme, storico portiere del Wolverhampton, ritiratosi a causa di una grave leucemia. Disputa la sua prima partita con la maglia dei \"Wolves\" l'11 agosto seguente, esordendo in Premier League in occasione del match contro l'Everton, pareggiato 2-2.\nTitolare degli \"Wolves\" negli anni, il 19 febbraio 2021 raggiunge quota 100 presenze con il club in occasione del successo per 1-0 contro il . Durante la partita tra il Wolverhampton ed il Liverpool, giocata il 15 marzo seguente e vinta dagli ospiti per 0-1, subisce una ginocchiata in testa dal compagno di squadra Conor Coady e viene trasportato in grave condizioni fuori dallo stadio. Il 2 aprile, dopo avere saltato le partite della nazionale, torna in campo in occasione della sconfitta per 2-3 contro il .\nRoma.\nIl 13 luglio 2021 viene ufficializzato il passaggio a titolo definitivo del portoghese alla , a fronte di un corrispettivo fisso pari a 11,5 milioni di euro. Il 19 agosto seguente fa il suo debutto in giallorosso, nonch\u00e9 in Conference League, in occasione della vittoria esterna sul (1-2). Esordisce in Serie A il 22 agosto 2021, in occasione del successo casalingo sulla (3-1).\nNazionale.\nSebbene non avesse ancora esordito in Nazionale, viene inserito nella rosa lusitana che prende parte all'Europeo 2008 in sostituzione dell'infortunato Quim.\nNel 2010 viene inserito nell'elenco dei preconvocati di Carlos Queiroz per il Mondiale 2010, ma viene escluso dalla lista definitiva.\nDebutta con il Portogallo il 17 novembre 2010, nel secondo tempo della sfida amichevole contro la , vinta 4-0. Preferito al compagno Eduardo (anche a causa del rendimento sotto le attese di quest'ultimo al ) dal neoallenatore Paulo Bento, viene convocato come titolare per l'Europeo 2012, in cui il Portogallo si arrende in semifinale alla Spagna, futura vincitrice del torneo, ai calci di rigore.\nConvocato per i Mondiali 2014, gioca solo una delle tre partite disputate dai lusitani nel torneo (ovvero quella persa per 4-0 contro la futura vincitrice) a causa di un infortunio.\nPartecipa, sempre da titolare, anche all'Europeo 2016, che vede il prevalere in finale sui padroni di casa della Francia. Autore di ottime prestazioni, Rui Patr\u00edcio viene inserito nella formazione ideale del torneo. Inoltre, considerando sia le qualificazioni sia la fase finale della competizione, \u00e8 l'unico calciatore portoghese ad aver disputato per intero tutte le 15 partite della propria squadra.\nViene convocato come primo portiere al Mondiale di Russia del 2018. I portoghesi vengono eliminati agli ottavi dall', con Patricio che \u00e8 stato protagonista del secondo posto ai gironi dei lusitani nel successo per 1-0 contro il .\nIl 17 novembre 2018 indossa per la prima volta la fascia di capitano della selezione lusitana durante la sfida di Nations League pareggiata per 0-0 in casa dell'. Il 9 giugno 2019, in occasione della finale della manifestazione contro i (vinta 1-0), raggiunge quota 81 presenze, diventando il portiere pi\u00f9 presente nella storia del Portogallo superando V\u00edtor Ba\u00eda.\nConvocato per Euro 2020 (disputato nel 2021 anzich\u00e9 nel 2020 a causa della pandemia da COVID-19), in quest'occasione il non ha ripetuto quanto fatto nel 2016 venendo eliminato agli ottavi dal .\nIl 12 ottobre 2021 raggiunge quota 100 presenze in nazionale nel successo per 5-0 contro il .\nStatistiche.\nPresenze e reti nei club.\n\"Statistiche aggiornate al 23 gennaio 2022.\""}
{"id": "1748474", "revid": "729019", "url": "https://it.wikipedia.org/wiki?curid=1748474", "title": ".40 Smith &amp; Wesson", "text": "La .40 Smith &amp; Wesson \u00e8 una cartuccia per pistole prodotta dalla Smith &amp; Wesson derivata dalla 10 mm Auto.\nStoria e descrizione.\nLa cartuccia .40 S&amp;W riceve la catalogazione SAAMI nel 1989. Poche cartucce sono nate dopo i primi del '900 con scopi prettamente operativi e la .40 S&amp;W rappresenta un punto d'arrivo importante di una lunga evoluzione delle munizioni da 10 millimetri per arma corta. Con energie nettamente superiori al 9 mm Luger, il .40 S&amp;W \u00e8 diventato in poco tempo molto apprezzato, in particolar modo negli Stati Uniti dove molti dipartimenti di polizia e uffici dello sceriffo lo hanno adottato come calibro d ordinanza.\nNell'intento di F.B.I. e Smith &amp; Wesson si \u00e8 voluto ottimizzare l'impianto di cartuccia della 10\u00a0mm Auto che inizialmente fu solo ridotta nella carica di lancio per renderla pi\u00f9 mite allo sparo.\nLa .40 S&amp;W prende vita con un accorciamento del bossolo del 10\u00a0mm Auto da 25,10\u00a0mm a 21,70\u00a0mm, mentre l'innesco di tipo \"large pistol\" lascia il posto ad uno \"small pistol\"; carica dedicata per il ridimensionamento della cartuccia la cui altezza finita scende da 32\u00a0mm a 29,7\u00a0mm con palla da 180 grani e 290 m/s. e 48 kgm del 10 Auto F.B.I. load, ma con circa 1000 atmosfere in pi\u00f9."}
{"id": "1748475", "revid": "1226", "url": "https://it.wikipedia.org/wiki?curid=1748475", "title": "Chiesa dei Filippini", "text": ""}
{"id": "1748477", "revid": "39884", "url": "https://it.wikipedia.org/wiki?curid=1748477", "title": "\u00c1rp\u00e1d Lengyel", "text": "Specializzato nello stile libero ha vinto la medaglia di bronzo nella staffetta 4x200\u00a0m sl alle Olimpiadi di Berlino 1936.\n\u00c8 stato primatista mondiale della staffetta 4x100\u00a0m sl."}
{"id": "1748479", "revid": "1942768", "url": "https://it.wikipedia.org/wiki?curid=1748479", "title": "Ca' Raffaello", "text": "Ca' Raffaello \u00e8 una localit\u00e0 di Badia Tedalda, comune italiano in provincia di Arezzo.\nGeograficamente costituisce un'exclave toscana in Emilia-Romagna, in quanto interamente ricompresa dentro il territorio della provincia di Rimini (fino al 2009 si trovava attorniata dalla provincia di Pesaro e Urbino) e confinante con i comuni di Casteldelci, Pennabilli e Sant'Agata Feltria.\nIn essa si trovano le frazioni comunali badiali di Cicognaia e Santa Sofia Marecchia, a loro volta costituite da ulteriori suddivisioni urbane (Ca' di Pietro, Monterotondo, Ortale e Vallunga).\nCa' Raffaello \u00e8 la localit\u00e0 della Toscana pi\u00f9 vicina al mare Adriatico (dista da Rimini).\nStoria.\nL'origine dell'exclave risale al 1607 quando l'allora granduca di Toscana Ferdinando I acquis\u00ec tali terre dai Gonzaga di Novellara."}
{"id": "1748481", "revid": "729019", "url": "https://it.wikipedia.org/wiki?curid=1748481", "title": "Isola Werd", "text": "L'isola Werd \u00e8 la principale di un piccolo gruppo di isole sul Reno all'uscita di questo dal lago di Costanza inferiore, fra i paesi di Stein am Rhein ed Eschenz, appartenente al Canton Turgovia.\nA questo gruppo appartengono anche le due isole disabitate di \"Mittleres Werdli\" ed \"Unteres Werdli\", zone di protezione naturale per l'avifauna ed appartenenti al Canton Sciaffusa.\nWerd fu gi\u00e0 abitata verso il 5000 a.C. su palafitte. I romani vi costruirono nel 50 un ponte su palificate fra la Rezia e la Germania.Sant'Otmaro, primo abate dell'abbazia di San Gallo, vi fu inviato in esilio nel 759 e vi mor\u00ec il 16 novembre dello stesso anno. In sua memoria vi fu eretto nel XV secolo un convento.L'isola appartiene all'Ordine benedettino ma \u00e8 dato in affitto ai francescani e quattro frati vivono nella casetta costruita accanto alla cappella."}
{"id": "1748484", "revid": "2730", "url": "https://it.wikipedia.org/wiki?curid=1748484", "title": "Casa di Barcellona", "text": " \nLa Casa di Barcellona fu un'antica dinastia originatasi alla fine del IX secolo in Catalogna nell'omonima contea, che govern\u00f2 assieme ad altre contee catalane. A seguito dell'unione dinastica avvenuta nel XII secolo con la famiglia del Regno d'Aragona, che vi conflu\u00ec, assunse il nome di Casa d'Aragona.\nStoria.\nOrigini.\nLa fondazione della dinastia viene attribuita ad un Goffredo \"il Villoso\", conte di Urgell e di Cerdagna (\u2020 897), nobile e militare di origine germanica, figlio di Sunifredo, che ricopr\u00ec la carica elettiva di Conte di Barcellona (844-848). Con diploma datogli il 9 settembre 878 dall'imperatore Ludovico \"il Balbo\", a Goffredo fu assegnata in feudo la Contea di Barcellona, fino a prima governata da Bernardo di Gotia, che ribelle all'imperatore Carlo \"il Calvo\", gli venne tolta la carica di Conte di Barcellona. \nAscesa.\nPrimo conte-feudatario di Barcellona, il Villoso fu investito anche del titolo di \"Conte di Girona\", e la Contea di Barcellona gli sarebbe gi\u00e0 stata donata nell'873 da Carlo il Calvo, il quale gli concedette l'arma a quattro barre di rosso sul campo d'oro, dopo averlo servito nelle guerre contro i Saraceni, in cui riport\u00f2 gravi ferite che gli impedirono di partecipare alle guerre contro i Normanni. Lo stemma venne utilizzato come simbolo del casato da lui e dai suoi discendenti.\nNell'897, a Goffredo, morto in battaglia contro i musulmani, succedette il figlio Goffredo Borrell (\u2020 911), con il quale la Contea di Barcellona si separ\u00f2 dal dominio dei sovrani carolingi, trasformandosi cos\u00ec da stato feudale a stato indipendente. Con il conte Raimondo Berengario I (1023-1076), avvenne l'espansione territoriale della Contea, con la conquista di territori dell'al-Andalus, proseguita anche con i figli Raimondo Berengario II (1054-1082) e Berengario Raimondo (1054-1097), e soprattutto col nipote Raimondo Berengario III (1082-1131). \nTutte le contee catalane furono appannaggio della Casa di Barcellona, tanto da poter considerare la Catalogna come un'unica entit\u00e0 politica e, nel 1137, quando fu stipulato il contratto di matrimonio con Petronilla di Aragona, figlia del re Ramiro II, il conte Raimondo Berengario IV (1113-1162) assunse il titolo di \"Principe d'Aragona\" e delle contee catalane.\nUnione con la Casa d'Aragona.\nL'unione dinastica con il Regno d'Aragona port\u00f2 alla creazione della Corona d'Aragona, e con Raimondo Berengario V, figlio omonimo del precedente e della regina Petronilla, che nel 1164 assunse il nome di Alfonso II d'Aragona avendo succeduto alla madre nel trono del regno aragonese, il casato assunse la denominazione di \"Casa d'Aragona\". I rami cadetti della Casa d'Aragona ebbero in dote alcune contee catalane (come la Contea di Urgell, quella di Osona o il Ducato di Gandia) e i territori acquisiti dalla casata nel corso degli anni, come la Contea di Provenza, il Regno di Maiorca, la Sardegna e la Sicilia.\nEstinzione.\nLa Casa d'Aragona si estinse, nel suo ramo principale derivato dai Conti di Barcellona, con la morte di Martino I \"il Vecchio\", nel 1410 e dopo il Compromesso di Caspe, del 1412, la Corona d'Aragona pass\u00f2 alla castigliana Casa di Trast\u00e1mara, con Ferdinando I \"d'Antequera\", che discendeva dalla Casa di Barcellona per linea femminile, in quanto la madre, Eleonora d'Aragona era la figlia del re Pietro IV \"il Cerimonioso\"."}
{"id": "1748486", "revid": "39884", "url": "https://it.wikipedia.org/wiki?curid=1748486", "title": "\u00d6d\u00f6n Gr\u00f3f", "text": "Specializzato nello stile libero ha vinto la medaglia di bronzo nella staffetta 4x200\u00a0m sl alle Olimpiadi di Berlino 1936.\n\u00c8 stato primatista mondiale della staffetta 4x100\u00a0m sl."}
{"id": "1748488", "revid": "1573940", "url": "https://it.wikipedia.org/wiki?curid=1748488", "title": "Oszk\u00e1r Abay-Nemes", "text": "Specializzato nello stile libero ha vinto la medaglia di bronzo nella staffetta 4x200\u00a0m sl alle Olimpiadi di ."}
{"id": "1748492", "revid": "15756", "url": "https://it.wikipedia.org/wiki?curid=1748492", "title": "Maurice Hauriou", "text": "Si oppone tanto alle concezioni soggettivistiche quanto a quelle oggettivistiche del diritto e dello Stato, sostenendo il diritto come un prodotto delle istituzioni. Pertanto, secondo Hauriou, compito del giurista deve essere quello di analizzare come il diritto sorga dalle istituzioni cominciando a studiare quella pi\u00f9 semplice (la famiglia) fino a giungere a quella pi\u00f9 complessa: lo Stato.\nHauriou fu considerato come il suo maestro e il maestro della disciplina giuridica da Carl Schmitt. Dalla teoria dell'istituzione di Hauriou ha preso spunto Santi Romano per il concetto di Istituzionalismo."}
{"id": "1748498", "revid": "287204", "url": "https://it.wikipedia.org/wiki?curid=1748498", "title": "New York Euphoria", "text": "Le New York Euphoria sono una squadra della Lingerie Football League. \nStoria.\nSono nate con il nome Team Euphoria con il quale hanno disputato il primo Lingerie Bowl (2004). Dopo questo primo torneo, si \u00e8 deciso di associare le squadre al nome di una citt\u00e0 e il Team Euphoria ha preso il nome di New York Euphoria, con il quale hanno vinto il Lingerie Bowl del 2006.\nNel giugno del 2008 nell'elenco delle squadre previste per il campionato 2009-2010, le New York Euphoria sono state rinominate in New England Euphoria. In seguito anche questo nome \u00e8 scomparso per fare posto alle New York Majesty che hanno poi preso parte al detto campionato.\nColori.\nI colori della divisa da gioco sono rosa e nero.\nCampionati disputati.\n2004.\nSquadra: 0 Sara Fitzpatrick, 1 Michelle Van Der Water, 2 Cassie Moore, 3 Tan\u00e9a Brooks, 4 Cassie Lane, 5 Faith Ciagne, 6 Roban Lampkin, 7 Angie Everhart, 8 Sheena Mariano, 10 Bronwyn Leigh, 11 Darcy Fowers, 12 Mia Zottoli, 13 Diana Dencker\nAllenatore: Lawrence Taylor\nRisultati: Team Euphoria - Team Dream 0-6 (Lingerie Bowl I)\nNota: Nella lista delle giocatrici inizialmente presentata c'erano anche Tishara Cousino, Bonnie-Jill Laflin e Andra Cobb.\n2005.\nSquadra: 3 Tan\u00e9a Brooks, 4 Lana Kinnear, 7 Lisa Renee Ligon, 12 Mishel Thorpe\nRisultati: le Euphoria hanno battuto le Chicago Bliss nella semifinale e quindi hanno perso la finale con le Los Angeles Temptation.\nNota: Prima del ridimensionamento del campionato che ha ridotto le squadre a quattro giocatrici, per le Euphoria erano state annunciate queste giocatrici: Tan\u00e9a Brooks, Roban Lampkin, Sheena Mariano, Lisa Renee Ligon, Karen Cogz, Lana Kinnear, Trishelle Cannatella, Jinelle Benitez, Diana Chase, Rachel Myers, Jennifer Cantrell, Kim Lyons, Mishel Thorpe.\n2006.\nVincitrici del campionato\nSquadra: Trishelle Cannatella, Nicole Hansen, Vilayna Sherman, Mariah Nelson, Mishel Thorpe, Anca Marcus, Lara Kinnear, Sheena Mariano, Tammy Vallejos, Jennifer Cantrell, Paige Peterson, Lisa Martinez, Jen Johnson.\nRisultati: le Euphoria hanno sconfitto le Chicago Bliss in semifinale e poi battuto le Los Angeles Temptation per 13-12 nella finale (Lingerie Bowl III), grazie ai touchdown di Anca Marcus e Paige Peterson e a un extra point di Sheena Mariano.\nNota: La formazione presentata inizialmente comprendeva anche Tan\u00e9a Brooks, Lisa Ligon e Diana Chase, che sono state sostituite da Hansen, Sherman e Vallejos."}
{"id": "1748508", "revid": "15802850", "url": "https://it.wikipedia.org/wiki?curid=1748508", "title": "Philippe Leroy-Beaulieu", "text": ""}
{"id": "1748511", "revid": "287204", "url": "https://it.wikipedia.org/wiki?curid=1748511", "title": "Luca Luzardi", "text": "Carriera.\nGiocatore.\nLuzardi cresce nella Voluntas, societ\u00e0 satellite del Brescia, prima di passare nelle giovanili del club lombardo. Con la prima squadra delle rondinelle disputa 141 partite, realizzando 3 reti, nel 1992 passa alla per 7 miliardi di lire. Successivamente si trasferisce al e, dopo aver militato in diverse squadre tra Serie A e B, chiude la carriera da calciatore nel Monterotondo.\nAllenatore.\nIntraprendere la carriera di allenatore principalmente come vice del tecnico pugliese Angelo Gregucci, suo ex compagno di squadra ai tempi della Lazio.\nIl 25 luglio 2014, dopo una stagione trascorsa sulla panchina della squadra Giovanissimi, viene promosso a quella Juniores Elite della societ\u00e0 dilettantistica laziale Futbolclub.\nIl 19 gennaio 2016 viene nominato tecnico della Play Eur, prendendo la squadra al quinto posto con 29 punti in promozione. Il 12 gennaio 2017 viene esonerato, lasciando la squadra al terzo posto nel girone A di Promozione. Il 26 giugno ritorna alla guida del Play Eur nel campionato di eccellenza. Il 29 settembre viene esonerato.\nNell'estate 2018 viene chiamato ad allenare la squadra Under-15 della Lazio, club nel quale ha militato come giocatore. L'anno seguente passa alla categoria Under-17, stavolta in veste di vice."}
{"id": "1748518", "revid": "907190", "url": "https://it.wikipedia.org/wiki?curid=1748518", "title": "Capannone", "text": "Il capannone \u00e8 un immobile costruito generalmente da moduli prefabbricati in cemento armato precompresso o in acciaio, destinato ad uso industriale o artigianale.\nNe sono esempio tutti i moderni insediamenti produttivi industriali/magazzini.\nLa forma e dimensione del capannone industriale dipende in larga parte dal lay-out degli impianti che deve contenere.\nPu\u00f2 seguire la formula della vendita diretta oppure della locazione immobiliare. \nCapannoni in muratura.\nIl capannone in cemento \u00e8 la prima forma di copertura progettata per allestire un\u2019area di magazzino fin dagli anni della prima Rivoluzione industriale. \nLo sforzo economico per la costruzione dell\u2019edificio supera in media il mezzo milione di euro, per non parlare del lungo iter burocratico e l\u2019ottenimento dei permessi per costruire. Proprio per questo, soprattutto in questi ultimi anni, i capannoni in muratura stanno attraversando un periodo di involuzione nel settore industriale, in quanto risorse di un valore altissimo ma sempre pi\u00f9 difficili da mantenere e ottimizzare in ottica ambientale.\nIn generale finanziare la realizzazione di un capannone in muratura da zero \u00e8 una scelta di nicchia, con tempi di attesa medio lunghi e un impiego di risorse considerevoli. Data la quantit\u00e0 di edifici industriali simili abbandonati su tutto il territorio nazionale, le imprese preferiscono rilevare vecchie strutture in disuso piuttosto che allestirne altre.\nCapannoni prefabbricati.\nPer sopperire ai lunghi tempi di realizzazione delle strutture in muratura, l\u2019edilizia industriale ha introdotto negli scorsi decenni i cosiddetti capannoni prefabbricati. Queste coperture industriali vengono erette utilizzando moduli standard in cemento armato, ferro o muratura, che riducono notevolmente i tempi tecnici del cantiere. In alternativa si pu\u00f2 sostituire il cemento con pannelli sandwich in acciaio, che migliorano l\u2019isolamento termico e acustico creando un ambiente interno coibentato. Rispetto alla precedente, la struttura prefabbricata richiede uno sforzo economico minore (anche se ancora elevato), mentre resta invariata la questione dei permessi e l\u2019impatto ambientale dell\u2019immobile.\nCapannoni mobili in PVC.\nL\u2019innovazione del settore, progettate per limare le problematiche evidenziate nei capannoni in muratura, sono le coperture mobili in carpenteria e PVC, anche dette magazzini mobili. Si tratta di grandi tensostrutture realizzate con capriate a pantografo in acciaio zincato, resistente e altamente duraturo, rivestite con una trama di poliestere spalmata di PVC ignifugo e impermeabile. Alla base della carpenteria metallica, questi tunnel mobili sono dotati di ruote in acciaio che permettono alla struttura di scorrere lungo binari, impacchettando o allargandosi all\u2019occorrenza. Queste strutture sono estremamente flessibili perch\u00e9 permettono non solo di aumentare gli spazi coperti, ma anche di ottimizzare aree spesso poco o male utilizzate (ad esempio tra due capannoni preesistenti, oppure tra il fabbricato e il muro di cinta). \nTra le coperture mobili industriali esistono una moltitudine di versioni progettate per qualsiasi esigenza: capannoni e coperture mobili autoportanti, tunnel retrattili, tettoie laterali. Ogni struttura \u00e8 realizzata in componenti modulari ed \u00e8 completamente personalizzabile, una soluzione al passo con i tempi e sempre pi\u00f9 adottata dalle aziende in qualsiasi settore. Le migliori aziende specializzate nella progettazione e installazione di capannoni mobili realizzano coperture industriali su misura, adattate esattamente allo spazio da ottimizzare e accessoriate ad hoc per renderle un perfetto alleato logistico sia dal punto di vista strutturale che funzionale. Inoltre godono di una burocrazia agevolata e richiedono meno permessi per la realizzazione, sono veloci da installare (impiegano circa 30-60 giorni) e hanno prezzi molto pi\u00f9 bassi rispetto alle soluzioni precedenti. Dal punto di vista della sostenibilit\u00e0, i capannoni in telo si possono smontare in modo semplice senza restare dismessi con il passare degli anni."}
{"id": "1748528", "revid": "131358", "url": "https://it.wikipedia.org/wiki?curid=1748528", "title": "Helsingborgs", "text": ""}
{"id": "1748547", "revid": "183483", "url": "https://it.wikipedia.org/wiki?curid=1748547", "title": "Ammassi stellari", "text": ""}
{"id": "1748548", "revid": "599013", "url": "https://it.wikipedia.org/wiki?curid=1748548", "title": "Haussmann", "text": ""}
{"id": "1748563", "revid": "1603714", "url": "https://it.wikipedia.org/wiki?curid=1748563", "title": "Pauly &amp; C. - Compagnia Venezia Murano", "text": "Pauly &amp; C. | CVM - Compagnia Venezia Murano, azienda veneziana, \u00e8 una vetreria artistica di Murano fondata pi\u00f9 di 150 anni fa. \nLa denominazione nasce dalla fusione avvenuta nel 1919 tra Pauly &amp; C., fondata nel 1902, e la Compagnia di Venezia e Murano, fondata nel 1866. \nL'azienda incorpora anche il marchio della storica MVM Cappellin &amp; C, azienda acquisita nel 1932 insieme ai disegni ed i cataloghi. Nel 1990 la Pauly &amp; C. | CVM - Compagnia Venezia Murano ha acquisto anche la vetreria Toso Vetri d'Arte.\nNelle sue vetrerie si sono formati due generazioni di maestri vetrai, alcuni dei quali, dopo aver imparato l'arte del vetro ed aver sviluppato le proprie qualit\u00e0, in tempi diversi, se ne distaccarono per fondare proprie vetrerie e le principali firme del vetro di Murano: quali Barovier, Seguso, Toso.\nStoria dell'azienda: le origini.\nLa pi\u00f9 antica \u201cCompagnia di Venezia e Murano\u201d fu fondata nel 1866 dal diplomatico ed archeologo inglese Sir Austen Henry Layard, dallo storico ed antiquario inglese Sir William Drake e dall'avvocato vicentino Antonio Salviati, che ne assunse la direzione. Nell'estate dello stesso anno la societ\u00e0 apr\u00ec il suo primo showroom a Londra, al 431 di Oxford Street.\nInizialmente denominata Salviati &amp; C, nel 1872 la societ\u00e0 cambi\u00f2 nome in \u201cThe Venice and Murano Glass and Mosaic Company Limited\u201d; nel 1877 Austen Henry Layard liquid\u00f2 Antonio Salviati che uscito dalla societ\u00e0 fond\u00f2 la ditta Salviati Dott. Antonio che oggi dopo varie trasformazioni \u00e8 l'attuale \"Barovier &amp; Toso\"\nLa \u201cCompagnia di Venezia e Murano\u201d sotto la direzione di Antonio Salviati e l'impulso di Layard fu l'artefice della rinascita del vetro artistico di Murano. Grazie ai capitali inglesi, di cui altre vetrerie non disponevano, si concentr\u00f2 ed invest\u00ec sul recupero delle antiche tecniche di produzione e lavorazione del vetro.\nFine Ottocento: la rinascita del vetro veneziano.\nAusten Henry Layard e la \u201cCompagnia di Venezia e Murano\u201d mossi dalla volont\u00e0 di recuperare tecniche abbandonate da tempo investirono ingenti capitali in ricerca e sperimentazione avvalendosi sia della collaborazione dei migliori tecnici compositori dell'epoca, quali Luigi Dalla Venezia, Andrea Rioda, Vincenzo Moretti, sia del il talento de migliori maestri vetrai, quali Antonio Seguso, Isidoro Seguso, Giovanni Barovier e Giuseppe Barovier, sia delle capacit\u00e0 di consulenti artistici chiamati da fuori e specializzati in altre arti, quali i fratelli romani, orafi e collezionisti di antichit\u00e0, Alessandro ed Augusto Castellani, il pittore francese Giuseppe Devers o l'incisore romano Attilio Spaccarelli.\nAl pittore Giuseppe Devers fu affidato il ruolo di maestro di smalti e doratura a fuoco sul vetro ed a lui si deve il recupero della decorazione a smalti fusibili. Nel 1870 Giuseppe Devers ed il maestro Antonio Seguso riuscirono a riprodurre, dopo pi\u00f9 di 400 anni, la cosiddetta \u201cCoppa Barovier\u201d che fu decorata dal pittore a smalto Leopoldo Bearzotti.\nIl grande desiderio di Austen Henry Layard era, per\u00f2, quello di recuperare la tecnica di produzione dei vetri romani e pre-romani a mosaico, \"le cronache dell'epoca raccontano di un instacabile Austen Henry Layard, non pi\u00f9 giovane, che passava giornate intere tra i fumi delle fornaci insieme ai tecnici ed ai maestri controllandone i risultati e stimolandone il lavoro di ricerca\".\nNel 1872, dopo dieci anni di sforzi e tentativi, Vincenzo Moretti, affiancato dai fratelli Alessandro ed Augusto Castellani, dopo quasi duemila anni, recupera l'antica tecnica e riproduce i vetri romani che saranno conosciuti in tutto il mondo col nome di murrine.\nNel 1878 la \u201cCompagnia di Venezia e Murano\u201d present\u00f2 le murrine all'Esposizione universale di Parigi. Il successo fu tale che le murrine divennero il simbolo della produzione vetraria muranese e veneziana.\nNel 1884 l'incisore Attilio Spaccarelli realizz\u00f2 dei vasi, dalla tecnica complessa, a due strati vitrei di colore diverso, incisi a rilievo ad imitazione dei vetri a cammeo romani del I secolo a.C. e del I secolo d.C.; due esemplari unici sono ancora oggi conservati al Museo del vetro.\n\u201cLa Compagnia di Venezia e Murano\u201d, negli stessi anni, ripropose i \u201dFenici\u201d, i calici draghi o serpenti ispirati al Seicento, i \u201clattimi\u201d, le \u201cfiligrane\u201d, i vetri opalescenti ed era in grado di preparare vetri di rara qualit\u00e0, come \u201cavventurina\u201d, \u201ccalcedonio\u201d, \u201crosso rubino\u201d, i suoi maestri superarono in perizia i loro predecessori e resero impossibile distinguere la nuova produzione da quella antica.\nLa produzione musiva.\n\u201cLa Compagnia di Venezia e Murano\u201d sul finire dell'Ottocento realizz\u00f2 nel mondo mosaici di rilevante importanza. Al mosaicista romano Enrico Podio, fu affidata la gestione e l'organizzazione del laboratorio musivo di \u201cPalazzo Barbarigo\u201d, sede della societ\u00e0.\nEsempi, ancora oggi visibili, dell'importanza storico artistica e delle capacit\u00e0 musiva della \u201cCompagnia di Venezia e Murano\u201d sono: il mosaico della cappella del Gonville and Caius College a Cambridge realizzato nel 1870; il mosaico della libreria del Palazzo del Congresso di Washington disegnato realizzato su cartoni disegnati dal pittore statunitense Vedder Elihu; il ciclo musivo per la chiesa di San Paolo dentro le Mura a Roma, disegnato dall'artista inglese Edward Burne-Jones e realizzato nel 1880; i mosaici realizzati per il Victoria and Albert Museum, per l'Albert Memorial in Londra disegnati da John R. Clayton ed i mosaici della Cattedrale di Westminster sempre a Londra; i mosaici della Council House, i mosaici realizzati nel 1880 per il Chamberlain Memorial di Birmingham ed il complesso ciclo musivo di Palazzo Barbarigo (sede della Compagnia) realizzato su disegni del pittore Giulio Carlini ancora oggi visibile attraversando il ponte dell'Accademia verso San Marco.\nDi particolare rilievo storico il ritratto a mosaico del presidente Abraham Lincoln donato da Antonio Salviati e prodotto dalla \u201cCompagnia di Venezia e Murano\u201d nel 1866 agli Stati Uniti ancora oggi esposto nelle stanze del Senato degli Stati Uniti.\nDi notevole interesse anche i ritratti, sempre in micromosaico, conservati al museo vetrario di Murano, tra cui quelli di Giuseppe Garibaldi, Vittorio Emanuele II, di Camillo Benso di Cavour, di Antonio Salviati, dell'Abate Vincenzo Zanetti, fondatore dello stesso museo, e di Dante Alighieri. Altri ritratti sono presenti a Genova, nel rinascimentale Palazzo Tursi, sede del comune, dove sono esposti quelli di Cristoforo Colombo e Marco Polo, recanti iscrizioni inneggianti all'unit\u00e0 d'Italia.\nLe grandi esposizioni di fine Ottocento.\nLa fine del secolo \u00e8 contraddistinta dalla nascita delle grandi esposizioni internazionali dove la \u201cCompagnia di Venezia e Murano\u201d fu sempre presente, vincendo, grazie ai suoi artisti e maestri vetrai, innumerevoli premi per le proprie opere.\nNel 1867, un anno dopo la fondazione, partecip\u00f2 all'Esposizione Universale di Parigi dove mise in mostra un vasto assortimento di oggetti in vetro soffiato: bicchieri, calici, anfore, cruets, vasi. Per le proprie opere vinse una medaglia d'oro, tre medaglie d'argento ed ebbe quattro menzioni. In quella occasione il governo prussiano ordin\u00f2 per il suo Museo Industriale una copia di tutti i pi\u00f9 bei vetri della \u201cCompagnia di Venezia e Murano\u201d.\nNel 1871 partecip\u00f2 all'Esposizione Marittima di Napoli ed alla Esposizione di Trieste presentando un numero consistente di opere classiche.\nNel 1873 all'Esibizione Internazionale di Vienna la \u201cCompagnia di Venezia e Murano\u201d ed i suoi maestri vetrai trionfarono vincendo 13 premi nel settore delle arti decorative.\nNel 1878 all'Esposizione Universale di Parigi arriv\u00f2 la consacrazione internazionale grazie alla presentazione al pubblico delle prime \u201cmurrine\u201d, che diventeranno negli anni a venire il simbolo dell'arte vetraia muranese e veneziana.\nNel 1881 all'Esposizione nazionale di Milano la Compagnia di Venezia e Murano espose i primi vetri \u201cfenici\u201d realizzati con soffiatura ma imitanti i vetri a nucleo friabile pre-romani.\nNel 1893 all'Esposizione colombiana di Chicago, trasport\u00f2, da Venezia, circa duemila opere e sulla Midway Pleasance ricre\u00f2 una fornace per mostrare al pubblico americano la tecnica della produzione del vetro soffiato. I critici americani descrissero cos\u00ec l'esposizione della \u201cCompagnia di Venezia e Murano\u201d: \"\u201cle opere della - The Venice and Murano Glass and Mosaic Company Limited - in mostra, rappresentano l'intera storia vetraria di tutti i popoli e di tutti i tempi\u201d.\"\nNel 1895 la \u201cCompagnia di Venezia e Murano\u201d partecip\u00f2 alla prima Biennale di Venezia: esponendo nelle varie sezioni esemplari di stile artistico molto elaborati. Nella sezione dei soffiati esib\u00ec \u201cgraffiti\u201d e \u201cfenici\u201d del maestro Giovanni Serena, di Isidoro Seguso, un reliquiario di Giovanni Nason. Vincenzo Moretti venne premiato per i \u201cmurrini\u201d e per le composizioni delle paste vitree con cui erano foggiati i modelli archeologi, mentre il romano Attilio Spaccarelli vide riconosciuta la sua abilit\u00e0 di intagliatore per i vasi a cammeo.\nAlla Biennale di Venezia del 1903 la \u201cCompagnia di Venezia e Murano\u201d arred\u00f2 la sala stampa e l'annesso fumoir dove vennero disposti dei vetri realizzati su disegno del pittore Raffaele Mainella: vetri soffiati di forme classicheggianti e lampadari, uno costituito da un insieme di sei cesendelli cilindrici vagamente orientaleggianti e l'altro, simile, con una struttura metallica a corono da cui scendevano dei globi poliformi che ottennero un enorme successo.\nI primi del Novecento: la fondazione di Pauly &amp; C. e la fusione con la Compagnia di Venezia e Murano.\nNel 1902 venne fondato da Emilio Pauly, Alessandro Hirscber Hellman, Vittorio Emanuele Toldo ed Ernesto Graziadei lo \"stabilimento\", si definivano cos\u00ec i grandi showrooms veneziani dell'epoca, \u201cPauly &amp; C.\" in Palazzo Trevisan Cappello vicino a San Marco, accessibile dal Ponte dei Consorzi e che fu la sede della societ\u00e0 fino al 2007, prima di essere chiusa per restauri. Nel 1907 titolari dello stabilimento rimasero solo Alessandro Hirscber Hellman e Vittorio Emanuele Toldo.\nLa \u201cCompagnia di Venezia e Murano\u201d nel 1900 vene ceduta dai soci inglesi, eredi dei fondatori, al veneziano Tosolini, commerciante che possedeva i negozi in piazza San Marco, che ancora oggi sono le vetrine veneziane dalla \u201cPauly &amp; C. | CVM - Compagnia Venezia Murano\u201d.\nNel 1909 \u201cCompagnia di Venezia e Murano\u201d cess\u00f2 la produzione a Murano, mantenendo l'attivit\u00e0 commerciale degli showrooms dei negozi.\nNel 1919 sia la \u201cPauly &amp; C\u201d sia la \u201cCompagnia di Venezia e Murano\u201d furono acquistate dalla Societ\u00e0 Anonima Sanitaria di Milano che nel 1920 le cedette al commendatore milanese Gaetano Ceschina, che le fuse con dando alla societ\u00e0 l'attuale denominazione \u201cPauly &amp; C. Compagnia Venezia Murano\u201d mantenendo sia i negozi in piazza San Marco sia l'esposizione di Palazzo Travisan Cappello, mentre l'antico Palazzo Barbarigo fu trasformato nella residenza privata della famiglia Ceschina.\nGli anni Venti.\nNel 1925 lo stabilimento \u201cPauly &amp; C. | CVM - Compagnia Venezia Murano\u201d riapr\u00ec la propria vetreria a Murano, in piazzale della Colonna, nella zona antistante l'approdo dei vaporetti. Era una fornace \u201cdimostrativa\u201d, ma non tanto piccola in realt\u00e0 e quindi in grado di dare luogo ad una normale produzione. Nella fornace si producevano lievi soffiati di grandi dimensioni di stile classico.\nRipresero le collaborazioni, da allora mai interrotte, con artisti ed i migliori maestri vetrai di Murano.\nIn quegli anni Guido Balsamo Stella, pittore ed incisore di fama internazionale disegna e produce, su commissione per \u201cPauly &amp; C. - Compagnia Venezia Murano\u201d opere di notevole pregio.\nNasce la collaborazione con l'artista, designer ed arredatore Umberto Bellotto, con cui la \u201cPauly &amp; C. - Compagnia Venezia Murano\u201d si presenta alla Triennale di Monza del 1925.\nNel 1927, sempre a Monza, \u201cPauly &amp; C.- Compagnia Venezia Murano\u201d ed Umberto Bellotto esposero in una personale opere dalle forme d\u00e9co di derivazione cubista a sfere sovrapposte, a coni, profilate da scuri cordoni e adorne di anse, egualmente contrastanti, lisce o rostrate, in cui il vetro di base era cristallo puro o a bolle regolarmente disposte. Umberto Bellotto oltre ai vasi in ferro con strutture in ferro e vetro, tipici della sua produzione, realizz\u00f2 per l'esposizione tipici soffiati dalle forme schematiche e profilature ad anse lisce o dentellate in vetro scuro.\nGli anni Trenta.\nLa produzione vetraria tradizionale muranese negli anni trenta riprese nuovo vigore trascinata dalla creativit\u00e0 muranese grazie alle nuove forme essenziali imposte dall'affermarsi del design moderno.\nProprio all'inizio degli anni trenta inizia la collaborazione con il designer, pittore e ceramista Flavio Poli, con cui la \u201cPauly &amp; C. - Compagnia Venezia Murano\u201d espose alla Biennale di Venezia del 1932 presentando tre \u201caffascinanti semplificazione figure di animali soffiati\u201d (tigre, delfino e gabbiano) ed un vaso con coperchio dalle linee essenziali. Negli anni successivi la collaborazione continu\u00f2 e Flavio Poli disegn\u00f2 per \u201cPauly &amp; C. - Compagnia Venezia Murano\u201d dei soffiati leggeri.\nDi particolare rilievo storico il monumentale centrotavola di cristallo veneziano in forma di giardino all'italiana, ancora oggi di propriet\u00e0 della \u201cPauly &amp; C. - Compagnia di Venezia e Murano\u201d, prodotto nel 1931 e che fu utilizzato dal regime fascista e Benito Mussolini durante la visita di Hitler in Italia.\nNel 1933 la \u201cPauly &amp; C.|Compagnia di Venezia e Murano\u201d acquis\u00ec da Giacomo Cappellin la vetreria \u201cMVM Cappellin &amp; C.\u201d, conosciuta col nome di Maestri Vetrai Muranesi.\nGiacomo Cappellin era stato il fondatore insieme a Paolo Venini della \u201cCappellin Venini &amp; C.\" nel 1921, con cui si era distinto per l'innovazione e l'integrazione di opere di design dal gusto moderno nel tradizionale processo vetrario muranese.\nGli anni quaranta e cinquanta.\nFinita la guerra la \u201cPauly &amp; C. - Compagnia Venezia Murano\u201d riprende l'attivit\u00e0. In quegli anni la societ\u00e0 si caratterizza per la produzione e l'allestimento di grandi lampadari per i principali palazzi europei come il lampadario realizzato per il Palazzo del Quirinale a Roma, alto pi\u00f9 di 6 metri; il lampadario per il Palazzo del Vaticano, sempre a Roma; il lampadario per il Palazzo Reale di Copenaghen o quello per l'Hotel Royal Danieli di Venezia.\nNasce negli anni cinquanta la collaborazione con il maestro Anzolo Fuga e Francesco Andolfato, sublime incisore, che realizz\u00f2 opere moderne per manifestazioni espositive e su commissione. La collaborazione dur\u00f2 fino alla fine degli anni 90, quando Francesco Andolfato si ritir\u00f2 dall'attivit\u00e0. Negli ultimi anni la sua attivit\u00e0 si rivolse esclusivamente alla rivisitazione della produzione classica veneziana, creando figurazioni finemente eseguite su lievi soffiati di una grazia d\u00e9co vicina allo stile di Balsamo Stella.\nNasce in quegli anni anche il legame, che durer\u00e0 per tutta la sua vita, con il maestro Alfredo Barbini, considerato uno dei pi\u00f9 grandi artisti di Murano. Alfredo Barbini, per anni, ha fornito alla \u201cPauly &amp; C.|Compagnia di Venezia e Murano\" le sue migliori collezioni.\nGli anni sessanta e settanta.\nNei primi anni '60 Alfredo Barbini insieme allo scultore Napoleone Martinuzzi, ormai anziano, realizzarono in esclusiva per \u201cPauly &amp; C. - Compagnia Venezia Murano\u201d nuove opere in pasta, le uniche firmate a graffito dai due artisti, e riedizioni di alcune opere dello scultore degli anni '30.\nNel 1963 il commendatore Gaetano Ceschina vendette l'azienda alla Famiglia Barbon la quale nel 1976 la cedette ad Andrea Boscaro, che la gest\u00ec fino al 2005.\nNella seconda met\u00e0 degli anni '60 nasce la collaborazione esclusiva tra \u201cPauly &amp; C. - Compagnia Venezia Murano\u201d ed il professore Enzo Scarpa, pittore e designer, che sar\u00e0 l'artefice del recupero di disegni storici, rivisti in chiave moderna, e di opere scultoree di vetro che caratterizzeranno la produzione dell'azienda negli anni a venire.\nProprio da un disegno di Enzo Scarpa sar\u00e0 realizzata negli anni ottanta la \"Gondola\" stilizzata che diventer\u00e0 uno dei simboli della \u201cPauly &amp; C. - Compagnia Venezia Murano\u201d.\nLa collaborazione con Enzo Scarpa dur\u00f2, un trentennio, fino agli anni '90 quando il professore si ritir\u00f2 in pensione.\nNegli anni '70 \u201cPauly &amp; C - Compagnia Venezia Murano\u201d affid\u00f2 parte della propria produzione al maestro vetraio Licio Zanetti che disegn\u00f2 e produsse eleganti oggetti in vetro dalle forme stilizzate.\nNel 1971 il pittore Libero Vitali disegn\u00f2 una serie unica di opere scultoree moderne, che furono realizzate sempre dal maestro Licio Zanetti. Le opere furono esposte in due personali dell'artista nel 1972 e nel 1973 ed ebbero un importante riscontro negli ambienti artistici dell'epoca.\nGli anni ottanta e novanta.\nNegli anni ottanta la produzione del vetro di Murano tende ad industrializzarsi, molte vetrerie attuano una produzione di massa per accontentare una richiesta sempre maggiore di prodotti a minor prezzo, in questo contesto la \u201cPauly &amp; C - Compagnia Venezia Murano\u201d decide di proseguire unicamente con una produzione artigianale legata ai maestri vetrai ed agli artisti.\n\u201cPauly &amp; C - Compagnia Venezia Murano\u201d tra le poche firme di Murano mantiene la produzione di oggetti classici riproponendo disegni storici e rivisitazioni moderne degli stessi, pur continuando la collaborazione con artisti e designer nella produzione di opere artistiche dalle linee moderne.\nImportanti allestimenti realizzati dalla \u201cPauly &amp; C - Compagnia Venezia Murano\u201d negli anni '80 e che ancora oggi \u00e8 possibile vedere sono: l'illuminazione delle sedi della Ferruzzi Finanziaria, proprietaria della Montedison, a Ravenna ed a Parigi; in occasione del restauro, l'illuminazione interna dell'antico Palazzo Bezzi, a Ravenna,; l'allestimento luce, nel quartiere residenziale di Kuwait City, per il palazzo della famiglia Al Assawi, per il quale, in particolare, \u00e8 stato prodotto ed installato nel salone principale un lampadario \u201cStile Rezzonico\u201d di sei metri d'altezza e quattro metri di diametro, a 320 luci.\nTra il 1996 ed il 1997 \u201cPauly &amp; C - Compagnia Venezia Murano\u201d ha realizzato una collezione di oggetti disegnati dall'architetto romano Franz Prati. \"Una collezione nata, come afferm\u00f2 lo stesso Franz Prati, con l'obiettivo di realizzare di progettare opere al riparo dalla serialit\u00e0 della produzione industriale dilagante in quegli anni.\"\nNel 1997, in occasione della mostra sulla tavola a Mantova \u201cCasa Mantegna\u201d, inizia una collaborazione con lo stilista Romeo Gigli. Durante la mostra \u201cPauly &amp; C. - Compagnia Venezia Murano\u201d presenta una serie unica di arredi per la tavola disegnati dallo stilista.\nSul finire degli anni novanta hanno disegnato collezioni esclusive per \u201cPauly &amp; C - Compagnia Venezia Murano\u201d lo stilista ed artista berlinese Heinz Oestergaard, la designer Maria Teresa Lorella Gnutti, la designer svedese Berit Johansson, che ancora oggi collabora con l'azienda disegnando oggetti d'arredamento caratterizzati dall'uso ardito dei colori.\nIl nuovo secolo.\nNel 2000 \u201cPauly &amp; C. - Compagnia Venezia Murano\u201d realizza una serie di opere in vetro dello scultore veneziano veneziano Livio de Marchi.\nNel 2002 \u201cPauly &amp; C. - Compagnia Venezia Murano\u201d vuole rendere omaggio al maestro Alfredo Barbini da poco scomparso. Alla mostra dal titolo \u201cVoliera\u201d furono esposte una collezione limitata ed esclusiva di sculture in vetro di volatili, disegnate da Berit Johansson, ed dai designers Francesco dei Rossi e Norberto Moretti.\nNel 2005 inizia il lavoro di recupero delle opere accumulate nell'ultimo secolo nella collezione privata ed immagazzinate nelle stanze e nelle soffitte di Palazzo Trevisan Cappello e vengono riportate alla luce opere storiche di immenso valore. \nNello stesso anno, per la prima volta nella sua storia la \u201cPauly &amp; C. | Compagnia di Venezia e Murano\u201d apre al pubblico la sua collezione privata ed in collaborazione con Sotheby's organizza un'asta che vede la presenza di opere di artisti e vetrerie quali: Alfredo Barbini, Barovier &amp; Toso, MVM Cappellin&amp; C., Venini, Cenedese, Napoleone Martinuzzi, Ermanno Nason, Salviati, Seguso, Carlo Scarpa e Vittorio Zecchin.\nAd inizio 2008 \u201cPauly Glass Factory\u201d, marchio che caratterizza la linea legata all'arte moderna, ha iniziato una collaborazione con il pittore cinese Xiao Fan Ru, che ha disegnato una serie di piante ornamentali ispirate alla sua opera \"Cento Fiori\", e con il pittore francese Aristide Najean.\nNel dicembre 2018, Pauly 1866, MVM Cappellin, e C.V.M. Compagnia Venezia Murano vengono acquisite dall'azienda veneziana iDOGI, che opera da pi\u00f9 di 50 anni nel settore del vetro artistico.\nI musei.\nLe opere della Pauly &amp; C. | Compagnia di Venezia e Murano sono oggi presenti in molte collezioni private ed esposte in alcuni dei principali musei del mondo:\nCitazioni.\n\"\"Straordinariamente agili e leggeri erano i gesti umani intorno a quelle eleganti creature del fuoco,dell'alito e del ferro, come i gesti d'una danza silenziosa\" - Il fuoco (D'Annunzio)\"\nIn questo passaggio, D'Annunzio racconta la visita all'amico e maestro vetraio Isidoro Seguso presso la fornace di Pauly &amp; C. | CVM"}
{"id": "1748572", "revid": "767487", "url": "https://it.wikipedia.org/wiki?curid=1748572", "title": "Gozu", "text": " \u00e8 un film del 2003, diretto da Takashi Miike, presentato nella Quinzaine des R\u00e9alisateurs al 56\u00ba Festival di Cannes.\nInizialmente girato per il V-Cinema, dopo il successo ottenuto al Festival di Cannes i produttori lo fecero uscire nelle sale cinematografiche.\nTrama.\nOzaki, appartenente ad una famiglia yakuza, inizia a dare segni di preoccupante squilibrio mentale. Ad una riunione della famiglia, convinto che un chihuahua sia una spia anti-yakuza lo uccide brutalmente.\nIl suo boss incarica Minami, che ha un rapporto ambiguo con Ozaki che va oltre la semplice amicizia, di portarlo in una discarica di Nagoya, dove Ozaki verr\u00e0 ucciso perch\u00e9 diventato troppo pericoloso per la famiglia.\nDurante il viaggio, Minami si rende conto della totale follia di Ozaki: questi infatti sta per sparare ad una tranquilla signora alla guida di un'auto che lui crede sia un mezzo anti-yakuza. Minami interviene in tempo e stordisce Ozaki con un colpo alla testa, quindi riprende il viaggio.\nMinami fa una sosta ad un bar, popolato da strani individui come un barista pelato che indossa un reggiseno, e si reca in bagno. Quando esce non trova pi\u00f9 Ozaki in macchina. Disperato, Minami torna al bar e chiede ai presenti se un altro uomo \u00e8 entrato l\u00ec quando lui era in bagno. I clienti del bar negano, ma sembrano nascondere qualcosa. Minami parte allora alla ricerca di Ozaki, ma una gomma della macchina scoppia e il ragazzo rimane in panne. In suo aiuto accorre Nose, uno strano individuo con un problema di depigmentazione. Minami in un primo tempo rifiuta l'aiuto di Nose, ma poi accetta. Nose lo conduce da un uomo che si offre di aiutarlo, ma in cambio della risoluzione di un indovinello. Se la risposta sar\u00e0 positiva, Minami otterr\u00e0 il suo aiuto, se sar\u00e0 negativa l'uomo si prender\u00e0 qualcosa di molto prezioso per Minami. Questi accetta e risolve appena in tempo l'indovinello, quindi parte con Nose alla ricerca di Ozaki.\nI due si recano in una locanda, gestita da una donna anziana e da un uomo che si comporta in modo strano. Minami prende una stanza e rifiuta di far dormire Nose insieme a lui. Mentre si sta facendo un bagno, Minami riceve la visita della signora anziana, che gli propone di bere il latte dai suoi seni. Minami si rifiuta, inorridito.\nIl giorno seguente Minami si reca con Nose nuovamente al bar popolato da strani individui. L\u00ec Nose viene riconosciuto da due clienti, che lo convincono a parlare con loro. Minami aggredisce uno dei due uomini e dopo che Nose si rifiuta di continuare ad aiutarlo si allontana. Tornato alla locanda, viene convinto dalla proprietaria a partecipare ad un rito magico. La signora \u00e8 infatti convinta che l'uomo che gestisce la locanda con lei, che \u00e8 il fratello, abbia il potere di evocare le anime dei morti. Fatto spogliare il fratello, la signora inizia a fustigarlo selvaggiamente, non ottenendo alcun risultato. Minami, sconvolto, tenta di fermare il \"rito\", senza successo. Si rintana quindi sotto un tavolo, fino a quando i due si allontanano gemendo. Ripresosi, Minami si trova di fronte Nose, apparso dal nulla. Questi gli confida di essere molto spaventato, e che il barista che indossa il reggiseno in realt\u00e0 \u00e8 morto tre anni prima; gli comunica che i clienti del bar hanno visto Ozaki che chiedeva al proprietario del riso e che non avendone gli era consigliato di recarsi da un venditore li vicino.\nMinami si reca dal venditore di riso, che lo indirizza al negozio di liquori accanto, gestito da un giapponese e da una donna statunitense. Minami si reca l\u00ec, e i due sembrano come ipnotizzati. Minami scopre che leggono un cartello su cui sono scritte delle parole da ripetere meccanicamente.\nTornato alla locanda, Minami scopre la donna anziana che indirizza il latte contenuto nei suoi seni su delle bottiglie. La donna gli dice che un uomo simile a Ozaki ha dormito nella locanda la notte prima. Minami visita la stanza e decide di dormire l\u00ec, in attesa che Ozaki torni. Si addormenta e ha un incubo in cui vede uno strano essere dal corpo di un uomo e dalla testa di una mucca che lo fissa e lo lecca avidamente sulla faccia. Risvegliatosi, Minami si reca alla discarica in cui doveva portare Ozaki e scopre che due uomini lo hanno ucciso, schiacciandolo con la macchina in una pressa. Disperato e sconvolto, Minami torna alla sua macchina e vi trova una ragazza che sostiene essere Ozaki. Minami ovviamente non crede a questo, ma la ragazza sembra sapere delle cose private che solo Ozaki poteva sapere. Minami \u00e8 ancora incredulo, ma decide di portare con s\u00e9 la ragazza. Arriva per\u00f2 il momento di dire tutto al boss, e Minami decide di lasciare la ragazza, che per\u00f2 insiste per partecipare alla riunione. Minami la porta allora con s\u00e9 e la ragazza flirta con il boss, che la invita a casa sua.\nQuando i due stanno per avere un rapporto sessuale, Minami irrompe nella casa e ingaggia una lotta con il boss, che per avere un rapporto con una donna ha bisogno di infilarsi un utensile da cucina nell'ano. Durante la lotta il boss cade malamente e l'utensile penetra a fondo nell'ano, uccidendolo. Minami fugge con la ragazza e la porta a casa sua. I due hanno un rapporto sessuale, durante il quale accade qualcosa di strano e orribile. La ragazza \"partorisce\" infatti Ozaki, che sbuca dal suo ventre e fissa con aria perplessa Minami.\nLa ragazza torna normale, dopo aver fatto un bagno, e passeggia con Minami e Ozaki. Prima dei titoli di coda un cliente del bar fissa la macchina da presa e sghignazza soddisfatto.\nAnalisi.\nMinami \u00e8 indubbiamente legato ad Ozaki da uno forte rapporto filiale, ma un'entit\u00e0 superiore ad entrambi - il boss, ne decreta la morte, per mano dello stesso Minami. In altre parole il sacrificio richiesto a Minami, attraverso l'eliminazione dell'ingombrante figura paterna, \u00e8 lo stesso che ogni uomo si trova a dover affrontare quando raggiunge l'et\u00e0 adulta, e deve prepararsi a vivere una nuova vita virile ed indipendente. Non sicuro di quanto si prepara a compiere, Minami preferisce perdersi Ozaki e successivamente mettersi alla sua ricerca. Quasi che attraverso quella ricerca gli sia possibile espiare la colpa che sente di stare per commettere. Quando alla fine arriva a ritrovarlo deve constatarne, non tanto la perdita, quanto la sua trasformazione in una nuova figura: quella di una donna.\nLa donna simboleggia la sua entrata nell'et\u00e0 virile, anche se ancora una volta Minami sembra non essere convinto di quanto lo attende. La successiva uccisione del boss, avvenuta pi\u00f9 o meno incidentalmente, libera Minami dal suo legame con quell'entita superiore che l'ha guidato verso scelte dolorose. E questo gli permette di rigenerare la figura paterna di Ozaki \u2013 che infatti viene partorito dal suo alter ego femminile, durante un atto sessuale con lo stesso Minami. Solo a questo punto i desideri di Minami sembrano avverarsi, potendo contare al tempo stesso sulla duplice identit\u00e0 paterna-femminile, e con l'esclusione dell'entit\u00e0 superiore che fino a quel momento aveva influenzato le sue scelte. La scena finale in cui lui, Ozaki e la donna camminano insieme tenendosi sottobraccio, indica probabilmente il raggiunto equilibrio di Minami \u2013 e con esso la sua piena maturit\u00e0.\nIn relazione a questa lettura le figure secondarie come la donna che si munge i seni e il minotauro, accrescono con la loro presenza il valore simbolico della storia. Virando per\u00f2 al tempo stesso la lettura verso una definizione analitica pi\u00f9 arcaica e che esula da una pi\u00f9 stereotipata interpretazione in chiave psicoanalitica moderna. Qui non si tratta pi\u00f9 di un tipico conflitto edipico freudiano, ma al contrario di un insieme di pulsioni antiche che affondano le radici nella psiche di un uomo ancora allo stato di selvaggio. Pulsioni che avranno il loro sfogo e la loro realizzazione attraverso Minami, portandolo a decisioni che esulano da quelle di un normale contesto umano moderno. Definendo il risultato finale in un'ottica decisamente asociale e anarcoide.\nProduzione.\nSceneggiatura.\n\"Gozu\" fu offerto a Miike dal produttore Harumi Sone. Il regista non grad\u00ec per\u00f2 la sceneggiatura proposta e rifiut\u00f2 il progetto, cosa strana per lui, che di solito accettava qualsiasi film. La Toei per\u00f2 era gi\u00e0 pronta a distribuire il film nel mercato dell'home video, quindi Miike chiam\u00f2 Sakichi Sat\u014d, gi\u00e0 sceneggiatore di \"Ichi the Killer\", grande successo diretto da Miike nel 2001. Sat\u00f4 riscrisse cos\u00ec la sceneggiatura, ma Miike non svel\u00f2 la cosa ai produttori. Originariamente, Miike pensava alla storia di \u00abuno yakuza che esce dal ventre di una donna\u00bb. In seguito Miike dichiar\u00f2 che \"Gozu\" fu un film \u00abfatto di disperazione\u00bb.\nCollegamenti ad altre pellicole.\n\"Gozu\" omaggia in modo pi\u00f9 o meno esplicito il cinema e la poetica di molti altri grandi cineasti, in particolare Jodorowsky, Lynch, Cronenberg e Jarmusch.\nCon \"Lost Highway\", Mulholland Drive\" ed \"Inland Empire\" condivide certamente il tema del doppio, la ricerca distopica e disperata del proprio Io, oltre a molti aspetti relativi alla struttura narrativa.\nCome molti dei registi sopracitati in alcuni dei loro rispettivi film, Takashi Miike tende con \"Gozu\" ad esasperare in certi tratti l'elemento del metafilm, non soltanto per l'uso consapevole dello sguardo in camera."}
