{"id": "1643068", "revid": "110157", "url": "https://it.wikipedia.org/wiki?curid=1643068", "title": "Distretto di \u0141om\u017ca", "text": "Il distretto di \u0141om\u017ca (in polacco powiat \u0142om\u017cy\u0144ski) \u00e8 un distretto polacco appartenente al voivodato della Podlachia.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643070", "revid": "110157", "url": "https://it.wikipedia.org/wiki?curid=1643070", "title": "Distretto di Byt\u00f3w", "text": "Il distretto di Byt\u00f3w (in polacco \"powiat bytowski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 10 comuni.\nNel comune di Parchowo vige il bilinguismo polacco/casciubo."}
{"id": "1643071", "revid": "110157", "url": "https://it.wikipedia.org/wiki?curid=1643071", "title": "Distretto di Chojnice", "text": "Il distretto di Chojnice (in polacco \"powiat chojnicki\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643073", "revid": "110157", "url": "https://it.wikipedia.org/wiki?curid=1643073", "title": "Distretto di Cz\u0142uch\u00f3w", "text": "Il distretto di Cz\u0142uch\u00f3w (in polacco \"powiat cz\u0142uchowski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 7 comuni."}
{"id": "1643077", "revid": "31886", "url": "https://it.wikipedia.org/wiki?curid=1643077", "title": "Ikki (rivista)", "text": " \u00e8 stata una rivista mensile giapponese specializzata in manga alternativi e d'avanguardia, pubblicata dalla Shogakukan. Nonostante la vocazione underground e di nicchia, alcune opere hanno raggiunto il grande pubblico,tra le pi\u00f9 famose, \"Bokurano\" e \"Ride Back\" trasposte poi in anime. Ha sospeso le pubblicazioni il 25 settembre 2014.\nStoria e linea editoriale.\nIl primo numero di Ikki viene pubblicato nel novembre del 2000. Le prime pubblicazioni, bimestrali, con il nome di , sono inizialmente aggiuntive a Big Comic Spirits, pubblicata dallo stesso editore. Dal numero di aprile 2003 il concetto della rivista cambia., gi\u00e0 responsabile di Big Comic Spirit, diventa il nuovo caporedattore della rivista, che da allora ha cadenza mensile. L\u2019intento di Egami \u00e8 offrire agli autori un ambiente in cui esprimere un maggiore potenziale creativo. Questo, soprattutto, tramite la serializzazione mensile piuttosto che settimanale. Questo criterio porta, sia editori e autori, ad avere maggior tempo per adottare un approccio molto pi\u00f9 riflessivo alla creazione dei fumetti. Gli artisti che lavorano su serie mensili hanno maggiori probabilit\u00e0 di fare la gran parte del lavoro da soli o con pochissimi assistenti, con un flusso di lavoro meno incalzante. Inoltre secondo Hideki Egami, l'individualit\u00e0 di ogni artista deve essere fortemente enfatizzata e incoraggiata, dando grande libert\u00e0 nell\u2019ideazione ed esecuzione delle opere.\nTra i criteri di selezione degli autori, Ikki punta sull\u2019unicit\u00e0, guardando a fumettisti che lavorano per altre riviste ed editori, o con concorso per nuovi talenti, tramite il premio Ikiman, assegnato ogni seconda edizione dal numero di maggio 2003. Tra gli altri, autrice di e sono stati vincitori del premio Ikiman.\nLa pubblicazione della rivista \u00e8 stata interrotta il 25 settembre 2014."}
{"id": "1643080", "revid": "827882", "url": "https://it.wikipedia.org/wiki?curid=1643080", "title": "Killing", "text": "Killing (conosciuto anche come Kiling, Kilink, Sadistik, Satanik), \u00e8 un personaggio dei fumetti neri italiani protagonista di una omonima serie a fumetti realizzata con la tecnica del fotoromanzo, pubblicata dal 1966 al 1969 nella quale al genere principale si miscelavano tinte erotiche e splatter.\nNato sulla scia del successo di Diabolik, \u00e8 ispirato a Kriminal e Fantax ed esord\u00ec un mese dopo \"Genius\", una testata con caratteristiche simili pubblicata da un altro editore, Furio Viano.\nNel 2007 \u00e8 uscito il documentario The Diabolikal Super-Kriminal che racconta la vera storia di Killing attraverso le testimonianze dei suoi interpreti. All\u2019interno del documentario c\u2019\u00e8 un vero e proprio mini film del criminale realizzato ex novo con nuovi attori.\nTrama.\nKilling \u00e8 uno spietato criminale che rapina ed uccide senza scrupoli e che si crogiola nella violenza sfogando i suoi bassi istinti principalmente contro donne. Ha una fidanzata di nome Dana, sua complice e perfida forse pi\u00f9 di lui.\nTerrorizza le sue vittime celando la propria identit\u00e0 con una calzamaglia nera su cui \u00e8 raffigurato uno scheletro e con una maschera con un teschio che ne cela il volto. L\u2019anti-eroe mascherato ha la calzamaglia e la maschera quasi identiche a quelle di Kriminal, ma il \u201cvolto\u201d \u00e8 stato orrendamente deformato come per sottolineare il passo ulteriore nell'azione truculenta fino allo splatter praticato con ogni tipo di attrezzo oltre all'uso delle armi e degli strumenti di tortura tradizionali.\nStoria editoriale.\nLa serie esordisce il 15 marzo 1966 edito dalla Ponzoni Editore di Milano e comprende 62 numeri pubblicati da marzo 1966 ad aprile 1969 ideata da Pino Ponzoni e dallo sceneggiatore Luigi Naviglio. Viene pubblicata in formato tascabile con fotoromanzi diretti da Rosario Borelli e interpretati da diversi caratteristi del cinema in compagnia di varie attrici agli esordi come Luciana Paoli che interpreta il ruolo di Dana. In appendice venivano pubblicati racconti dello stesso Naviglio, vignette di Giancarlo Mangini e foto di attrici, oltre alla galleria degli interpreti stessi del fotoromanzo. La serie si concluse con il numero 62 dove si annunciava, senza essere mai pubblicato, il n. 63 \u201cStirpe di canaglie\u201d. Il suo creatore \u00e8 lo stesso editore Pino Ponzoni mentre le sceneggiature sono di Luigi Naviglio, uno scrittore di fantascienza.\nInizialmente si era raccontato che il personaggio mascherato di Killing era interpretato da un giovane attore selezionato dal regista Rosario Borelli e scelto per il fisico e le qualit\u00e0 atletiche richieste per le scene da girare il quale contrattualmante non poteva mostrare a nessuno il suo vero volto, nemmeno al resto della troupe e doveva sempre essere fotografato mascherato o comunque senza mai mostrare il proprio volto. Questo serv\u00ec a creare un alone di mistero e di curiosit\u00e0 intorno al personaggio. L\u2019attore era lo stesso regista Borelli.\nA causa delle presenza di foto delle attrici molto discinte e in pose sexy la magistratura ne blocc\u00f2 la distribuzione e di conseguenza fu sospesa la produzione.\nLa serie venne distribuita contemporaneamente anche per il mercato francese sempre dalla Ponzoni Editore ma con il nome di Satanik. Anche in Francia la censura ne blocc\u00f2 la distribuzione al sedicesimo numero. La serie venne pubblicata anche negli Stati Uniti, in Colombia, Argentina e Brasile.\nIn Turchia il personaggio \u00e8 stato usato per il film della serie Kilink.\nVolumi pubblicati.\nGli albi vengono pubblicati a cadenza quindicinale fino al n\u00ba 56 e poi quattordicinale fino alla conclusione. Da subito sono vietati ai minori di 18 anni e hanno un buon riscontro editoriale. La serie comprende 62 volumi pubblicati dalla Ponzoni Editore dal 15 marzo 1966 al 29 marzo 1969. Annunciato ma mai pubblicato il n. 63 \u201cStirpe di canaglie\u201d.\nRistampa.\nNel 1975 vennero ristampati a periodicit\u00e0 variabile sei numeri dalla casa editrice Vela.\nCritica.\nKilling \u00e8 indubbiamente una figura importante nell'evoluzione del genere e nonostante un soggetto iniziale non originale negli spunti di base chiaramente ispirati agli altri personaggi del genere, il fotoromanzo realizzato con una maggiore disponibilit\u00e0 di mezzi rispetto a Genius e le sue storie poliziesche particolarmente violente e crudeli oltre a qualche scena di nudo femminile comunque castigato, ne decretano da subito il successo.\nLe trame erano dense di una forte connotazione erotica ed estremamente trasgressive per l'epoca oltre ad avere espedienti visivi e di sceneggiatura particolarmente efficaci. Si riscontra una certa qualit\u00e0 nella fattura degli albi-fotoromanzo per merito della regia di Borelli che era di tipo essenzialmente cinematografico il quale pretendeva che tutti gli attori recitassero le battute a voce alta durante gli scatti fotografici per ottenere la massima espressivit\u00e0. Il foto-fumetto girato come un film vantava costi notevoli per l\u2019epoca, c\u2019erano al lavoro diversi fotografi per avere un maggiore numero di scatti e di angolazioni diverse tra le quali scegliere le foto da pubblicare con la sovra-impressione dei balloon tipici dei fumetti, inoltre ogni numero richiedeva cinque o sei giorni di lavorazione ma tali costi venivano giustificati da una tiratura di centinaia di migliaia di copie. Vi si riscontra un certo fascino ed una certa riminiscenza cinematografica tipica per il genere thriller-poliziesco degli anni sessanta in cui il linguaggio duro pieno di termini quali \u201cpupe\u201d, \u201ccanaglie\u201d e \u201cmaledetti bastardi\u201d insieme a un uso volutamente esagerato degli stereotipi del genere danno a questi racconti un certo gusto \u201cpulp\u201d che il pubblico dimostra di apprezzare.\nCinema.\nLungometraggi turchi.\nIn Turchia il personaggio \u00e8 stato usato per il film della serie Kilink. Kilink \u00e8 il nome di un personaggio basato su Killing protagonista di lungometraggi privi di autorizzazione realizzati in Turchia e che nei vari episodi incontra altri personaggi come il mostro di Frankenstein, Mandrake il Mago, Django e un ibrido Superman-Batman."}
{"id": "1643081", "revid": "122757987", "url": "https://it.wikipedia.org/wiki?curid=1643081", "title": "VAP (azienda)", "text": " (iniziali di Video &amp; Audio Project) \u00e8 una compagnia giapponese che si occupa di intrattenimento, con sede a Chiyoda, Tokyo, Giappone. "}
{"id": "1643082", "revid": "201347", "url": "https://it.wikipedia.org/wiki?curid=1643082", "title": "Monthly Ikki", "text": ""}
{"id": "1643083", "revid": "729019", "url": "https://it.wikipedia.org/wiki?curid=1643083", "title": "Raoul C\u00e9dras", "text": ""}
{"id": "1643091", "revid": "834", "url": "https://it.wikipedia.org/wiki?curid=1643091", "title": "Unchained Melody (singolo)", "text": ""}
{"id": "1643096", "revid": "1543377", "url": "https://it.wikipedia.org/wiki?curid=1643096", "title": "Urban Vision", "text": "Urban Vision Entertainment, Inc. \u00e8 un'azienda statunitense che si occupa della distribuzione sul territorio americano di prodotti di animazione giapponese. Istituita nel luglio 1996 da Mataichiro Yamamoto, la sua sede si trova a Los Angeles."}
{"id": "1643100", "revid": "767487", "url": "https://it.wikipedia.org/wiki?curid=1643100", "title": "Siddharthanagar", "text": "Siddharthanagar, detta anche Siddhartha Nagar, \u00e8 una citt\u00e0 e municipalit\u00e0 del Nepal situata nel distretto di Rupandehi, nel sud-ovest del paese presso il confine indiano.\nRecentemente si \u00e8 unita con la vicinissima Bhairahava, prendendone il nome, formando cos\u00ec un grosso centro del distretto di Rupandehi. Ha una popolazione di circa 60.000 abitanti e dista da Katmandu.\nLa sua posizione, lambisce il confine con l'India (solo ), le permette di giocare un importante ruolo nel mondo delle importazioni e/o esportazioni rendendo la citt\u00e0 il pi\u00f9 grande centro commerciale della regione Terai.\nA circa a ovest della citt\u00e0, lungo la strada per Kapilbastu, si trova il sito religioso di Lumbini. Qui, circondato da un grandioso monastero, c'\u00e8 il \"Giardino Lumbini\" dove secondo la religione buddista nacque Gautama Buddha intorno al 566 a.C.\nSono in corso vasti scavi per riportare alla luce anche l'antico tempio.\nI pellegrini che ogni anno si recano a visitare Lumbini, sia dal Nepal che dall'India, sono sempre pi\u00f9 numerosi e per questo il governo nepalese ha iniziato la costruzione di un aeroporto internazionale nella zona."}
{"id": "1643115", "revid": "827882", "url": "https://it.wikipedia.org/wiki?curid=1643115", "title": "Independent Spirit Awards 2002", "text": "La cerimonia di premiazione della 17\u00aa edizione degli Independent Spirit Awards si \u00e8 svolta il 23 marzo 2002 sulla spiaggia di Santa Monica, California ed \u00e8 stata presentata da John Waters. Ang Lee e Nicole Kidman sono stati i presidenti onorari.\nVincitori e candidati.\nI vincitori sono indicati in grassetto, a seguire gli altri candidati."}
{"id": "1643117", "revid": "1305772", "url": "https://it.wikipedia.org/wiki?curid=1643117", "title": "Nakone", "text": "Nakone (o Nacone, in greco antico \u039d\u03b1\u03ba\u03ce\u03bd\u03b7) \u00e8 un'antica citt\u00e0 scomparsa della Sicilia, resa nota da due scarne fonti letterarie e, soprattutto, dai cosiddetti Decreti di Nakone. La sua ubicazione, ancora sconosciuta, dovette essere in area occidentale, probabilmente nella Valle del Belice. La sopravvivenza della citt\u00e0 non dovette andare oltre l'epoca ellenistica, senza mai giungere, quindi, alla dominazione romana.\nFonti.\nDecreti di Nakone.\nI Decreti di Nakone costituiscono una preziosa testimonianza epigrafica: si tratta di tavolette bronzee redatte nel III secolo a.C., allo scopo di suggellare e disciplinare la ricomposizione di un conflitto intestino (\"stasis\") che aveva colpito la citt\u00e0. Queste tavole potrebbero risalire al periodo della prima guerra punica (264-241 a.C.) e, incidentalmente, testimoniano anche come la citt\u00e0, occupata (al pari di Entella) da mercenari campani al soldo di Siracusa, fosse a quell'epoca completamente ellenizzata.\nFonti letterarie.\nOltre che nelle tavole, il nome della citt\u00e0 ricorre solo altre due volte in fonti storico-letterarie, tramandate in modo laconico da fonti indirette pi\u00f9 tarde:\nFonti numismatiche.\nDell'esistenza della citt\u00e0, e dell'esattezza del nome tramandato dalle fonti scritte, fanno fede anche alcuni tipi monetali sicuramente riferibili alla citt\u00e0, che esibiscono le legende \u039d\u0391\u039a\u039f\u039d\u0391\u0399\u039f\u039d (V secolo a.C.) e NAKONHS (IV secolo a.C.). Sulla monetazione di IV secolo \u00e8 presente anche la legenda \u039a\u0391\u039c\u03a1\u0391\u039d\u03a9\u039d. Entrambe si fondono nell'etnico \u039d\u0391\u039a\u039f\u039d\u0391\u0399\u039f\u039d \u039a\u0391\u039c\u03a1\u0391\u039d\u03a9\u039d, cio\u00e8 \u00abdei naconiani campani\u00bb, un riflesso dell'occupazione mercenaria campana che coinvolse anche altre citt\u00e0, come Entella e Aitna.\nEsistono, inoltre, alcune coniazioni che recano la legenda N o NA. alcune congetture vorrebbero tali sigle essere riferite a Nakon: si tratta di coniazioni successive al 241 a.C., quindi posteriori alla prima guerra punica, ritrovate in area settentrionale. Tuttavia, esse non possono essere considerate come sicure espressioni della monetazione di Nakone.\nUbicazione della citt\u00e0.\nL'ubicazione di Nakone \u00e8 sconosciuta. L'archeologo Paolo Orsi propendeva per un'ubicazione in Sicilia centrale, nel comune di Piazza Armerina, a sud della quale vi \u00e8 un monte Naone (o Navone), su cui sono emerse delle rovine, il cui toponimo rimanderebbe per assonanza al nome della citt\u00e0 antica.\nUn'ubicazione alternativa \u00e8 stata anche proposta nell'area di Solunto, sulla costa settentrionale, ricadente nella sfera di influenza cartaginese: ma si tratta di un'argomentazione ardua, basata com'\u00e8 sulla dubbia e problematica associazione della citt\u00e0 di Nakone alla monetazione con legenda N o NA, gi\u00e0 citata in precedenza.\nAl contrario, invece, molti elementi rimandano a un ambiente geografico della Sicilia occidentale, in area elima: una collocazione occidentale \u00e8 suggerita, ad esempio, dagli stessi decreti, in cui si citano ambasciatori da Segesta intervenuti nella ricomposizione di quella \"stasis\" che ne aveva dilaniato l'unit\u00e0 cittadina. Altro indizio \u00e8 fornito dalle circostanze del ritrovamento dei decreti, che sembra essere avvenuto in contemporanea a quello dei decreti di Entella.\nConsiderazioni basate sulla distribuzione di quei tipi monetali di cui \u00e8 accertata la sicura pertinenza a \"Nakone\" indicano come probabile un'ubicazione nella valle del Belice.\nFine della citt\u00e0.\nSe si scartano le gi\u00e0 citate coniazioni con legenda \u039d o \u039d\u0391, difficilmente ascrivibili alla citt\u00e0 di Nakone, viene a mancare qualsiasi altro elemento in grado di testimoniare la vitalit\u00e0 di questo centro dopo la conclusione della prima guerra punica. La pi\u00f9 tarda testimonianza diretta sulla sopravvivenza di Nakone rimane quindi quella desumibile dalle tavole bronzee: se ne deduce che la vita della centro urbano dovette essersi esaurita gi\u00e0 in epoca ellenistica, senza mai giungere all'epoca della dominazione romana in Sicilia. Se si accetta la datazione dei decreti in coincidenza della prima guerra punica, \u00e8 possibile ipotizzare che il dissidio tra le fazioni interne sia stato esacerbato e inasprito da divergenti orientamenti di politica estera, che si sarebbero polarizzati sugli opposti fronti filo-cartaginese e filo-romano."}
{"id": "1643119", "revid": "74173", "url": "https://it.wikipedia.org/wiki?curid=1643119", "title": "Triyuga", "text": "Triyuga (gi\u00e0 Gaighat) \u00e8 una citt\u00e0 del Nepal di circa 75.000 abitanti, nel Distretto di Udayapur. Comprende i centri abitati di Jalpachilaune, Jogidaha, Khanbu e Saune.\nSi trova nella Udyapur Valley ed ha avuto la massima fioritura sotto la dinastia del regno Sen.\nIl fiume Triyuga, scendendo dalla Udyapur Valley, prima di diventare affluente del Sapta Koshi, forma una specie di isola chiamata l'Isola di Koshi.\nNel 1987 la zona \u00e8 diventata una riserva naturale che ospita 280 specie di uccelli e molti mammiferi, tra i quali il bufalo selvatico nepalese, in via di estinzione."}
{"id": "1643120", "revid": "2116773", "url": "https://it.wikipedia.org/wiki?curid=1643120", "title": "Nu-Mixx Klazzics", "text": "Nu-Mixx Klazzics \u00e8 un album postumo di Tupac Shakur, pubblicato dalla Death Row Records il 7 ottobre 2003. Tutte le tracce sono dei remix di vecchi successi del rapper, tra i quali molti tratti da \"All Eyez on Me\" e con la collaborazione di artisti quali Aaron Hall, K-Ci and JoJo, e Tha Outlawz."}
{"id": "1643123", "revid": "1983214", "url": "https://it.wikipedia.org/wiki?curid=1643123", "title": "Annibale Caccavello", "text": "Biografia.\nDi famiglia originaria di Massa Lubrense che lavorava il marmo, fin da piccolo si appassion\u00f2 alla scultura. Per questo motivo, il padre lo invi\u00f2 da Giovanni da Nola, di cui ben presto divenne discepolo, assieme a Giovan Domenico d'Auria. Questo trio ebbe subito modo di farsi notare per la realizzazione del complesso funerario della celebre cappella Caracciolo di Vico nella Chiesa di San Giovanni a Carbonara. In particolare, Annibale realizz\u00f2 per la predetta famiglia gentilizia le statue di Sant'Andrea apostolo, di San Giovanni Battista e di Sant'Agostino.\nSecondo Benedetto Croce, la sua bravura lo rese pi\u00f9 noto e apprezzato rispetto ai due colleghi. Vero \u00e8 comunque che, alla morte del maestro, il sodalizio tra Caccavello e d'Auria si configur\u00f2 come un vero e proprio \u00abpredominio nel panorama scultoreo napoletano\u00bb del XVI secolo. Un brillante esito della loro sinergia, come segnal\u00f2 Salvatore Di Giacomo, si pu\u00f2 riscontrare nel complesso scultoreo rappresentato dalla Fontana dei Quattro del Molo, per il quale la coppia realizz\u00f2 le \u00abstatue gigantesche\u00bb dedicate ai fiumi Tigri, Eufrate, Gange e Nilo.\nCaccavello, che ebbe a sua volta molti discepoli, realizz\u00f2 altre notevoli sculture e opere architettoniche, quali i sepolcri di Odet Foix de Lautrec e di Pedro Navarro presenti nella Chiesa di Santa Maria la Nova, la tomba di Porzia Capece Rota nella Basilica di San Domenico Maggiore, l'altare celebrativo (con la statua della Madonna delle Grazie) del vescovo Luca Rainaldi conservato al Museo Campano di Capua, e l'urna di Fabrizio Brancaccio nella chiesa di Santa Maria delle Grazie Maggiore a Caponapoli, definita da Camillo Minieri Riccio un \u00abcapolavoro\u00bb.\nNegli ultimi anni di vita, Caccavello collabor\u00f2 ancora col Da Nola e con D'Auria nella realizzazione del sepolcro di Don Pedro de Toledo, realizzando alcune delle Virt\u00f9 poste sopra il sarcofago.\nCome architetto eresse e decor\u00f2 insieme a Giovan Domenico d'Auria la \"Cappella di Somma\" nella Chiesa di San Giovanni a Carbonara."}
{"id": "1643125", "revid": "1632387", "url": "https://it.wikipedia.org/wiki?curid=1643125", "title": "Un lac de Larmes et de Sang...", "text": "Un lac de Larmes et de Sang... \u00e8 il terzo album dei Furia, pubblicato nel 2003."}
{"id": "1643139", "revid": "110157", "url": "https://it.wikipedia.org/wiki?curid=1643139", "title": "Distretto di Danzica", "text": "Il distretto di Danzica (in polacco \"powiat gda\u0144ski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643140", "revid": "110157", "url": "https://it.wikipedia.org/wiki?curid=1643140", "title": "Distretto di Kartuzy", "text": "Il distretto di Kartuzy (in polacco \"powiat kartuski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 8 comuni.\nIl comune rurale di Sierakowice \u00e8 bilingue polacco/casciubo. Negli altri comuni rurali del distretto il casciubo \u00e8 tutelato quale lingua della minoranza."}
{"id": "1643141", "revid": "1305772", "url": "https://it.wikipedia.org/wiki?curid=1643141", "title": "Space Invasion", "text": "Space Invasion \u00e8 un videogioco strategico online gratuito fornito da Bigpoint, giocato da circa 2.000.000 giocatori.\nSi tratta di un gioco di strategia ambientato nello spazio, diviso in 14 galassie e 400 sistemi solari per ogni galassia, che fa parte di una serie di giochi nati sulla scia del successo di \"Ogame\", che lo imitano quasi completamente. Fa eccezione il modo di visualizzare la galassia e alle risorse e alle strutture sono stati dati nomi diversi, ma il sistema \u00e8 lo stesso.\nIl gioco \u00e8 partito dalla Germania dove sono infatti presenti ben 5 universi di gioco, \u00e8 presente anche in italiano, in francese, in inglese e in russo e in altre lingue minori.\nIl gioco presenta la possibilit\u00e0 di evolversi dal punto di vista della costruzione edifici, delle ricerche e delle armi. Presenta un ampio albero tecnologico che indica le cose necessarie per raggiungere le varie costruzioni pi\u00f9 importanti.\nModalit\u00e0 di gioco.\nEdifici.\nIn Space Invasion ci sono 19 edifici, di cui 4 di produzione di materie prime (miniera di ferro, fonderia, miniera di cryptonite, spezie), 3 di produzione di energia, di cui una che funziona senza usare nulla e una che produce consumando le spezie la terza con l'energia solare, sono poi presenti 4 magazzini, uno per ogni materia prima, il classico laboratorio di ricerca, la fabbrica di armi, il centro di sviluppo, lo scudo e il cannone di particelle che usano l'energia in eccesso per difendersi o colpire con i raggi di particelle che danneggiano gravemente le difese planetarie, il teleporto, il microacceleratore, la base stellare, e il Galaxy Scanner.\nRicerca.\nLe ricerche possibili sono invece 15. La tecnologia d'estrazione permette di incrementare la produzione delle materie prime, quella energetica aumenta l'energia disponibile per far funzionare le miniere. Ben 5 si occupano della propulsione, cio\u00e8 sviluppano la possibilit\u00e0 di sbloccare le navi e a ogni livello di ricerca aumenta la velocit\u00e0 delle flotte, esiste la ricerca di propulsione, che serve a sbloccare i tipi di propulsione, il propulsore missile, usato dalle prime navi, il propulsore a diffusione, usato da navi un po' pi\u00f9 potenti, l'impulso di curvatura, usato per quasi tutte le navi pi\u00f9 forti. Infine la ricerca di buchi neri non funziona come le altre, infatti si usa solo per sbloccare la Base Stellare Imperiale e aumentandone il livello non aumenta la velocit\u00e0 di quest'ultima. Un'altra ricerca importante \u00e8 la tecnica di spionaggio, utile per sapere in anticipo le difese che si troveranno su un pianeta che si vuole attaccare, nonch\u00e9 la quantit\u00e0 di materie prime da poter depredare. Le ricerche invece di armamento, scudo e sistemi di difesa potenziano la capacit\u00e0 delle flotte rispettivamente nello sparo, nella difesa e nella resistenza. Il sistema d'acquisizione e la tecnica gravitazionale sono invece sfruttate per sbloccare le difese pi\u00f9 forti e qualche nave. Aumentarne il livello oltre l'utile per lo sblocco di queste non serve a potenziare nulla. Ultime due l'analizzatore di particelle e il teletrasporto. La prima serve a poter sbloccare scudo e cannone di particelle. Il teletrasporto invece serve a sviluppare il teleporto, che trasporta in modo molto veloce le materie e le flotte da un pianeta all'altro."}
{"id": "1643143", "revid": "466539", "url": "https://it.wikipedia.org/wiki?curid=1643143", "title": "Tohokushinsha Film", "text": " \u00e8 una casa distributrice di film e anime. Fondata nel 1961, inizialmente come casa di doppiaggio per film stranieri, ha sede ad Akasaka, Minato, a Tokyo."}
{"id": "1643145", "revid": "113182470", "url": "https://it.wikipedia.org/wiki?curid=1643145", "title": "Orchidea (colore)", "text": "Orchidea \u00e8 una gradazione chiara di viola. Altre tonalit\u00e0 dell'orchidea variano dal grigio al rosa fino ad arrivare ad un porpora rossastro.\nPrende il proprio nome da quello del fiore dell'Orchidea."}
{"id": "1643146", "revid": "182396", "url": "https://it.wikipedia.org/wiki?curid=1643146", "title": "Sugambri", "text": ""}
{"id": "1643147", "revid": "287204", "url": "https://it.wikipedia.org/wiki?curid=1643147", "title": "Francesco De Biasio", "text": "Carriera.\nClub.\nFrancesco, figlio dell'ex-capitano dell'Alleghe Hockey Paolo De Biasio, inizi\u00f2 la propria carriera proprio nella formazione veneta, arrivando ad esordire in prima squadra nel corso della stagione 2003-2004.\nNell'estate del 2013, in seguito alla mancata iscrizione in Elite.A del club veneto De Biasio firm\u00f2 con l'HC Valpellice. De Biasio lasci\u00f2 la squadra della propria citt\u00e0 natale dopo dieci stagioni con oltre 400 presenze. Il giocatore fu riconfermato con i torresi anche per le due stagioni successive.\nQuando, nell'estate del 2016, i piemontesi rinunciarono all'iscrizione alla neonata Alps Hockey League, De Biasio approd\u00f2 al Cortina.\nDopo due stagioni al Cortina, nell'estate del 2018 fu il primo acquisto del'Hockey Milano Rossoblu neoiscritto alla Alps Hockey League. La societ\u00e0, visti i risultati al di sotto delle aspettative, decise nel successivo mese di dicembre di liberare i giocatori con gli ingaggi pi\u00f9 elevati, e De Biasio accett\u00f2 la proposta dell'HC Gherd\u00ebina.. Nella stagione 2019/2020 milita nella Valpeagle ed al termine della stagione, firma nel settembre 2020 per i Mastini di Varese nell'Italian Hockey League.\nNazionale.\nDe Biasio entr\u00f2 nell'ambito della Nazionale italiana gi\u00e0 nel 2002, prendendo parte ai mondiali di categoria Under-18 nel 2002 e nel 2003, successivamente a quelli riservati agli Under-20 nel 2005. In 14 presenze ufficiali con le Nazionali giovanili vanta una rete e due assist.\nNell'aprile del 2013 esord\u00ec con la maglia della Nazionale maggiore in un match contro la Slovenia, in preparazione al mondiale di Prima Divisione disputatosi in Ungheria. Nello stesso anno partecip\u00f2 inoltre alle Universiadi del Trentino, chiuse al sesto posto."}
{"id": "1643148", "revid": "110157", "url": "https://it.wikipedia.org/wiki?curid=1643148", "title": "Distretto di Ko\u015bcierzyna", "text": "Il distretto di Ko\u015bcierzyna (in polacco \"powiat ko\u015bcierski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643149", "revid": "110157", "url": "https://it.wikipedia.org/wiki?curid=1643149", "title": "Distretto di Kwidzyn", "text": "Il distretto di Kwidzyn (in polacco \"powiat kwidzy\u0144ski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643150", "revid": "110157", "url": "https://it.wikipedia.org/wiki?curid=1643150", "title": "Distretto di L\u0119bork", "text": "Il distretto di L\u0119bork (in polacco \"powiat l\u0119borski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643152", "revid": "287204", "url": "https://it.wikipedia.org/wiki?curid=1643152", "title": "HMS Royal Sovereign (05)", "text": "La HMS \"Royal Sovereign\" (\"pennant number\": 05) era una nave da battaglia classe \"Revenge\" della Royal Navy. Entr\u00f2 in servizio dopo la battaglia dello Jutland, durante la prima guerra mondiale, prestando poi servizio nella seconda guerra mondiale. A partire dal 1944 serv\u00ec nella Marina sovietica col nome di Arkhangelsk. L'unit\u00e0 venne ammodernata in diverse riprese volte, con l'armamento modificato nel 1928, nel 1936, nel 1939, nel 1942, nel 1943 e nel 1945 ed il dislocamento che pass\u00f2 dalle iniziali 27.550 tonnellate a 33.650 tonnellate ed infine a 35.390 tonnellate.\nStoria.\nLa nave venne costruita all'inizio della prima guerra mondiale ed entr\u00f2 in servizio il 18 aprile 1916, ma non fece in tempo a prendere parte alla Battaglia dello Jutland.\nAll'inizio della seconda guerra mondiale, nel settembre 1939, la \"Royal Sovereign\" era inquadrata nella \"Home Fleet\", ma a met\u00e0 del 1940 venne ridislocata nel Mediterraneo aggregata alla \"Mediterranean Fleet\", partecipando alla battaglia di Punta Stilo del 9 luglio 1940 inquadrata nella I Divisione navi da battaglia, in qualit\u00e0 di nave insegna dell'ammiraglio Henry Pridham-Wippel. In questa occasione la sua scarsa velocit\u00e0 imped\u00ec all'ammiraglio Andrew Cunningham di impegnare le corazzate italiane \"Giulio Cesare\" e \"Cavour\".\nNel periodo 1940-41 fu utilizzata come scorta dei convogli nell'Oceano Atlantico. Nell'ottobre 1942 fu brevemente assegnata alla \"Eastern Fleet\" ma, dopo essere stata assegnata a Ceylon, alla base di Trincomalee, venne ritirata a Kilindini in Kenya con le altre corazzate della classe \"Revenge\", in quanto queste navi furono ritenute obsolete rispetto alle navi da battaglia della Marina imperiale giapponese.\nNel 1942-43, la \"Royal Sovereign\" venne inviata negli Stati Uniti d'America per essere sottoposta a lavori di ammodernamenti.\nArchangel'sk.\nL'Unione Sovietica, dopo l'armistizio dell'8 settembre 1943 e la conseguente uscita dell'Italia dall'asse, nel corso della Conferenza di Mosca, nell'incontro tra i ministri degli esteri delle tre principali potenze alleate, Eden, Hull e Molotov, aveva richiesto una consistente quota di naviglio militare e mercantile italiano in conto riparazione danni di guerra, tra cui una corazzata.\nTale richiesta era stata ribadita nell'incontro tra Stalin, Roosevelt e Churchill alla conferenza di Teheran trovando l'appoggio del presidente statunitense; ma essendo in quel momento l'Italia cobelligerante con gli Alleati, non venne ritenuto opportuno la spartizione della flotta italiana, per cui i sovietici ricevettero in cambio, a titolo di prestito, da americani e inglesi alcune unit\u00e0, in attesa che con la fine del conflitto fosse stata decisa la sorte della flotta italiana. Tra le navi che i sovietici ricevettero a titolo di prestito c'erano alcuni cacciatorpediniere della classe Town, tre battelli classe U, un incrociatore leggero americano della classe Omaha e la corazzata che il 30 maggio 1944 venne trasferita in prestito alla Marina sovietica con una cerimonia a Scapa Flow. Tutte queste unit\u00e0 prestarono servizio nella Flotta del Nord e vennero restituite al termine del conflitto, tranne un cacciatorpediniere ed un sommergibile che andarono persi per cause belliche.\nAl momento del passaggio all'Unione Sovietica l'armamento era costituito da otto cannoni da 381/42mm in quattro torri binate, otto cannoni da 152/42mm singoli, otto cannoni da 102/45mm per la difesa aerea, mentre la difesa aerea a corto raggio era costituita da 24 cannoni da 40/45mm in quattro impianti quadrupli e quattro impianti binati e 46 mitragliere da 20/70mm in 14 impianti singoli e sedici impianti binati.\nDopo avere imbarcato l'equipaggio sovietico e innalzato la bandiera sovietica, la nave venne ribattezzata \"Arkhangel'sk\" (in russo: \u0410\u0440\u0445\u0430\u043d\u0433\u0435\u043b\u044c\u0441\u043a) in onore della citt\u00e0 di Arcangelo, nota nel mondo occidentale come destinazione dei Convogli Artici britannici.\nDopo essere stata aggregata il 24 agosto al convoglio JW.59, l\"Archangel'sk\" rimase poi inoperativa nel mare Artico per il resto della guerra per essere poi restituita alla Royal Navy il 4 febbraio 1949, quando in seguito al trattato di pace i sovietici ottennero dall'Italia in conto riparazione danni di guerra la corazzata \"Giulio Cesare\" che era stata consegnata ai sovietici dagli italiani il giorno precedente, 3 febbraio, nel porto albanese di Valona.\nRitorno nel Regno Unito.\nDopo aver lasciato l'Unione Sovietica, la nave venne venduta ad una ditta di demolizione il 5 aprile 1949 e il 18 maggio 1949 giunse a Inverkeithing, dove venne successivamente smantellata.\nParte della meccanica della sua torretta fu in seguito riutilizzata nel radiotelescopio Mark I nell'osservatorio di Jodrell Bank, in Cheshire, nel 1955-57."}
{"id": "1643153", "revid": "110157", "url": "https://it.wikipedia.org/wiki?curid=1643153", "title": "Distretto di Malbork", "text": "Il distretto di Malbork (in polacco \"powiat malborski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643155", "revid": "110157", "url": "https://it.wikipedia.org/wiki?curid=1643155", "title": "Distretto di Nowy Dw\u00f3r Gda\u0144ski", "text": "Il distretto di Nowy Dw\u00f3r Gda\u0144ski (in polacco \"powiat nowodworski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643157", "revid": "110157", "url": "https://it.wikipedia.org/wiki?curid=1643157", "title": "Distretto di Puck", "text": "Il distretto di Puck (in polacco \"powiat pucki\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 7 comuni.\nNel comune rurale di Puck il casciubo \u00e8 riconosciuto e tutelato come lingua della minoranza."}
{"id": "1643158", "revid": "6923", "url": "https://it.wikipedia.org/wiki?curid=1643158", "title": "Studio Telescreen Japan", "text": "Studio Telescreen Japan \u00e8 uno studio di animazione giapponese, divenuta famosa per alcuni anime e serie televisive prodotti, quali \"Alfred Jodocus Kwak\", \"Ox Tales\" e \"\"."}
{"id": "1643159", "revid": "110157", "url": "https://it.wikipedia.org/wiki?curid=1643159", "title": "Distretto di Starogard", "text": "Il distretto di Starogard (in polacco \"powiat starogardzki\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 13 comuni."}
{"id": "1643160", "revid": "74801", "url": "https://it.wikipedia.org/wiki?curid=1643160", "title": "Gianni Mar\u00e0", "text": "Oltre a cantare e comporre, suona il pianoforte e la chitarra.\nAttivit\u00e0 politica.\nGianni Mar\u00e0 nel 2016 si candida al consiglio comunale di Salerno nella lista di Gianluigi Cassandra, sostenuto dai movimenti Italia Unica di Corrado Passera e Fare di Flavio Tosi, intonando un inno da lui scritto per sostenere la candidatura di Gigi Cassandra alle elezioni comunali di Salerno."}
{"id": "1643161", "revid": "110157", "url": "https://it.wikipedia.org/wiki?curid=1643161", "title": "Distretto di Sztum", "text": "Il distretto di Sztum (in polacco \"powiat sztumski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643162", "revid": "110157", "url": "https://it.wikipedia.org/wiki?curid=1643162", "title": "Distretto di S\u0142upsk", "text": "Il distretto di S\u0142upsk (in polacco \"powiat s\u0142upski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 10 comuni."}
{"id": "1643163", "revid": "1543377", "url": "https://it.wikipedia.org/wiki?curid=1643163", "title": "Mulay Ahmad al-Raysuni", "text": "Mulay A\u1e25mad al-Rays\u016bn\u012b (, noto come il Raysuli presso gli anglofoni) (Zinat, 1871 - Tamassint, aprile 1925) fu uno shar\u012bf (discendente di Maometto), appartenente alla trib\u00f9 Jebala del Rif, in Marocco, tra la fine del XIX e gli inizi del XX secolo, considerato da molti come il legittimo erede al trono del Marocco. Visto dagli stranieri e dal governo marocchino dell'epoca come un semplice brigante, molti marocchini lo considerano nondimeno un eroe, impegnato nella lotta contro un governo repressivo e corrotto.\nBiografia.\nNel 1904 guadagn\u00f2 gli onori della cronaca internazionale allorch\u00e9 rap\u00ec un emigrato greco-statunitense, Ion Perdicaris, e il suo figliastro, Cromwell Varley, chiedendo per il loro rilascio un riscatto. L'impresa faceva in realt\u00e0 parte della pi\u00f9 ampia campagna da lui condotta contro il Sultano Mulay 'Abd al-'Aziz, considerato da Rays\u016bn\u012b corrotto materialmente e moralmente per la sua acquiescenza alle prepotenze del colonialismo europeo.\nNumerosi anni prima dell'accaduto, egli era stato arrestato dal Pasci\u00e0 di Tangeri, \u02bfAbd al-Ra\u1e25m\u0101n \u02bfAbd al-\u1e62ad\u016bq (suo lontano parente), e incatenato alla parete di una cella per quattro anni, fin quando non era stato liberato da guardie simpatizzanti per lui e la sua causa. Rays\u016bn\u012b aveva in precedenza rapito vari cittadini britannici e francesi, nonch\u00e9 emissari spagnoli, chiedendo il riscatto per alcuni e uccidendone altri.\nLa sua pi\u00f9 illustre vittima, prima di Perdicaris, fu Sir Harry McClean, un ufficiale dell'esercito britannico che fungeva da consigliere militare nell'esercito del Sultano. Dopo un confronto ravvicinato tra il governo del Marocco e le truppe degli Stati Uniti d'America, Rays\u016bn\u012b incass\u00f2 il riscatto richiesto ma prosegu\u00ec nel contrasto del governo marocchino. Fu uno dei leader della Guerra del Rif degli anni venti, fino alla sua cattura da parte di Abd el-Krim. Sopravvisse alla guerra e al carcere, e visse per vari decenni ancora. \u00c8 tuttora ricordato come un eroe popolare da molte persone in Marocco, sebbene la sua reputazione sia talora messa in discussione.\nTrasposizione cinematografica.\nLa sua figura \u00e8 stata interpretata da Sean Connery nella pellicola del 1975, ampiamente romanzata, \"Il vento e il leone\" (\"The Wind and the Lion\")."}
{"id": "1643164", "revid": "110157", "url": "https://it.wikipedia.org/wiki?curid=1643164", "title": "Distretto di Tczew", "text": "Il distretto di Tczew (in polacco \"powiat tczewski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643165", "revid": "110157", "url": "https://it.wikipedia.org/wiki?curid=1643165", "title": "Distretto di Wejherowo", "text": "Il distretto di Wejherowo (in polacco \"powiat wejherowski\") \u00e8 un distretto polacco appartenente al voivodato della Pomerania.\nGeografia antropica.\nSuddivisioni amministrative.\nIl distretto comprende 10 comuni.\nNei comuni rurali di Linia e di Szemud il casciubo \u00e8 riconosciuto e tutelato come lingua della minoranza."}
{"id": "1643167", "revid": "110157", "url": "https://it.wikipedia.org/wiki?curid=1643167", "title": "Distretto di Bia\u0142ogard", "text": "Il distretto di Bia\u0142ogard (in polacco powiat bia\u0142ogardzki) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 4 comuni."}
{"id": "1643170", "revid": "11959", "url": "https://it.wikipedia.org/wiki?curid=1643170", "title": "Mulay Ahmad al-Raysuli", "text": ""}
{"id": "1643174", "revid": "767487", "url": "https://it.wikipedia.org/wiki?curid=1643174", "title": "I giovani leoni", "text": "I giovani leoni \u00e8 un film del 1958 diretto da Edward Dmytryk, con Marlon Brando, Montgomery Clift e Dean Martin.\nIl film \u00e8 tratto dall'omonimo romanzo \"I giovani leoni\" scritto da Irwin Shaw dieci anni prima.\nTrama.\nTre uomini, appartenenti ai due schieramenti che si contrappongono nella seconda guerra mondiale: il tedesco Christian Diestl e i due statunitensi Noah Ackerman e Michael Whiteacre.\nIl giovane Christian intraprende la carriera militare nella Germania nazista. Gradualmente per\u00f2 il suo entusiasmo, gi\u00e0 affievolitosi durante la campagna del Nord Africa, inizia a spegnersi, fino al definitivo crollo in seguito all'ingresso in un lager.\nNoah \u00e8 invece un ragazzo ebreo, interessato pi\u00f9 alla letteratura che alla mondanit\u00e0. Chiamato alle armi, deve subire le vessazioni di compagni di caserma e superiori, salvo poi distinguersi con onore sul campo: in battaglia arriver\u00e0 perfino a salvare eroicamente due suoi commilitoni, fra i quali proprio uno dei suoi oppressori.\nInfine il pi\u00f9 maturo Michael, importante esponente di Broadway, che grazie alla sua fama \u00e8 riuscito a mantenersi lontano dal fronte. Far\u00e0 comunque i conti con la propria vilt\u00e0 fino a decidersi, quando ormai la guerra \u00e8 gi\u00e0 decisa, a raggiungere i suoi compagni e sar\u00e0 proprio lui a sparare i colpi mortali contro Christian."}
{"id": "1643175", "revid": "110157", "url": "https://it.wikipedia.org/wiki?curid=1643175", "title": "Distretto di Choszczno", "text": "Il distretto di Choszczno (in polacco powiat choszcze\u0144ski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643178", "revid": "110157", "url": "https://it.wikipedia.org/wiki?curid=1643178", "title": "Distretto di Drawsko Pomorskie", "text": "Il distretto di Drawsko Pomorskie (in polacco powiat drawski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643180", "revid": "767487", "url": "https://it.wikipedia.org/wiki?curid=1643180", "title": "Distretto di Goleni\u00f3w", "text": "Il distretto di Goleni\u00f3w (in polacco powiat goleniowski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende sei comuni:"}
{"id": "1643182", "revid": "110157", "url": "https://it.wikipedia.org/wiki?curid=1643182", "title": "Distretto di Gryfice", "text": "Il distretto di Gryfice (in polacco powiat gryficki) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643183", "revid": "110157", "url": "https://it.wikipedia.org/wiki?curid=1643183", "title": "Distretto di Gryfino", "text": "Il distretto di Gryfino (in polacco powiat gryfi\u0144ski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643184", "revid": "124708674", "url": "https://it.wikipedia.org/wiki?curid=1643184", "title": "Guru Angad Dev", "text": "Nel 1538 fu scelto da Guru Nanak Dev come suo successore a discapito dei propri figli e da quel momento assunse il nome di Guru Angad Dev. Quando Babur invase il Punjab, Angad si spost\u00f2 con la sua famiglia verso Amritsar. \nGuru Angad fu l'inventore della scrittura gurmukhi, sviluppata dagli antichi caratteri punjabi, e se ne serv\u00ec per aumentare il grado di istruzione nella popolazione, favorendo anche l'apertura di nuove scuole per bambini.\nPrima di morire nomin\u00f2 Guru Amar Das come suo successore a capo della comunit\u00e0 sikh."}
{"id": "1643185", "revid": "110157", "url": "https://it.wikipedia.org/wiki?curid=1643185", "title": "Distretto di Kamie\u0144 Pomorski", "text": "Il distretto di Kamie\u0144 Pomorski (in polacco powiat kamie\u0144ski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643187", "revid": "110157", "url": "https://it.wikipedia.org/wiki?curid=1643187", "title": "Distretto di Koszalin", "text": "Il distretto di Koszalin (in polacco powiat koszali\u0144ski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643188", "revid": "16066", "url": "https://it.wikipedia.org/wiki?curid=1643188", "title": "Shree Guru Nanak Dev ji", "text": ""}
{"id": "1643189", "revid": "110157", "url": "https://it.wikipedia.org/wiki?curid=1643189", "title": "Distretto di Ko\u0142obrzeg", "text": "Il distretto di Ko\u0142obrzeg (in polacco powiat ko\u0142obrzeski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 7 comuni."}
{"id": "1643190", "revid": "1372005", "url": "https://it.wikipedia.org/wiki?curid=1643190", "title": "Pipino I di Vermandois", "text": "Origine.\nSecondo il cronista Reginone, era l'unico figlio del re d'Italia, Bernardo I (a sua volta figlio del re d'Italia, Pipino I) e di Cunegonda (ca.800- dopo l'835). L'identit\u00e0 familiare di quest'ultima non \u00e8 unanimemente accettata: secondo lo storico francese Christian Settipani, esperto di genealogie, e la Treccani era la figlia del Guglielmide Heriberto (circa 785-843), a sua volta figlio di Guglielmo di Gellone. Secondo invece numerosi studi, essa era una Supponide, i cui genitori non sono certi: secondo Tiziana Lazzari, il padre era un fratello non identificato di Suppone I.\nBiografia.\nAll'et\u00e0 di tre anni circa, nell'818, Pipino perse il padre, Bernardo (secondo la \"Vita Hludowici Imperatoris\" condannato ad essere accecato, a seguito dell'accusa di ribellione all'imperatore, suo zio , Ludovico il Pio), tre giorni dopo l'esecuzione della sentenza.\nDurante la ribellione del re d'Italia di Lotario I, contro il padre, l'imperatore, Ludovico il Pio, dopo che quest'ultimo, il primo marzo 834 era stato reintegrato sul trono imperiale, secondo gli Annales Bertiniani, Pipino, ricordato come consanguineo dell'imperatore, insieme ad altri magnati italiani, si schier\u00f2 con l'imperatore.\nIn quel periodo secondo lo storico, G. R\u00f6sch, Pipino ottenne le signorie e le contee.\nSecondo il Nitardo, nell'840, dopo la morte dell'imperatore, Ludovico il Pio, Pipino aveva giurato fedelt\u00e0 al re dei Franchi occidentali, Carlo il Calvo, ma al sopraggiungere del nuovo imperatore, Lotario I, si schier\u00f2 con quest'ultimo.\nDopo questa data di Pipino non si hanno altre notizie. La sua morte e da datare dopo l'850, nascita del figlio, Erberto.\nMatrimonio e discendenza.\nNon si conosce la data esatta in cui Pipino prese moglie, ma si pu\u00f2 stabilire che fu prima dell'844, data della nascita del figlio primogenito. Il nome della moglie non ci \u00e8 noto, n\u00e9 la sua identit\u00e0, ma secondo lo storico francese Christian Settipani, esperto di genealogie, era una discendente dei Pipinidi, che discendevano da Childebrando, fratellastro di Carlo Martello, molto probabilmente era figlia di Teodorico VII (discendente di Nibelungo I, figlio illegittimo del citato Childebrando).Pipino dalla moglie ebbe quattro o cinque figli:"}
{"id": "1643193", "revid": "1632387", "url": "https://it.wikipedia.org/wiki?curid=1643193", "title": "Irminsul", "text": "L'Irminsul (in sassone antico \"grande pilastro\" o \"grande albero\", o \"possente albero\" o pi\u00f9 accuratamente \"albero dell'ispirazione\" o \"dell'esaltazione\") \u00e8 un simbolo dell'\"axis mundi\" o dell'albero del mondo, della presenza o manifestazione divina, originario della Germania settentrionale/Sassonia (popoli sassoni). Il suo nome derivava da \"Irmin\" (in norreno \"J\u00f6rmunr\", \"Grande\" o pi\u00f9 accuratamente \"Ispirato\" o \"Esaltato\"), uno dei nomi di Wotan.\nStoria.\nL'Irminsul era spesso rappresentato come una quercia o un grande palo di legno forse coronato da una immagine sacra, ed era la principale rappresentazione della divinit\u00e0 presso i Sassoni, analogamente all'Yggdrasill degli Scandinavi.\nAi tempi di Carlo Magno c'erano probabilmente molte rappresentazioni dell'Irminsul presso i luoghi sacri sassoni, ma nella sua conquista, dopo l'800, il rappresentante della Cristianit\u00e0 trionfante li fece distruggere, anche se presumibilmente i culti ad essi legati persistettero a lungo.\nNella cattedrale di Hildesheim quello che in et\u00e0 pagana era un Irminsul, \u00e8 stato riutilizzato come candelabro, oggi noto come \"Irmens\u00e4ule\". Nel sito di Externsteine si pu\u00f2 osservare un bassorilievo del XII secolo, in cui un albero viene piegato dal peso della Croce da cui viene deposto il Cristo, raffigurazione da molti interpretata come rappresentazione della vittoria del Cristianesimo sul Paganesimo.\nLa tradizione dell'Irminsul non \u00e8 stata mai completamente sradicata dalla cultura tedesca, similmente ad altre tradizioni pagane. Rappresentazioni dell'albero sono state realizzate anche nel XIX e XX secolo (per esempio nelle opere di Fidus)."}
{"id": "1643194", "revid": "110157", "url": "https://it.wikipedia.org/wiki?curid=1643194", "title": "Distretto di My\u015blib\u00f3rz", "text": "Il distretto di My\u015blib\u00f3rz (in polacco powiat my\u015bliborski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643196", "revid": "2151778", "url": "https://it.wikipedia.org/wiki?curid=1643196", "title": "TAJ Productions", "text": "TAJ Productions \u00e8 una compagnia dedicata alla produzione musicale, con sede a New York, che si occupa della post-produzione audio di prodotti animati, live action e videogiochi."}
{"id": "1643197", "revid": "110157", "url": "https://it.wikipedia.org/wiki?curid=1643197", "title": "Distretto di Police", "text": "Il distretto di Police (in polacco powiat policki) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 4 comuni."}
{"id": "1643198", "revid": "110157", "url": "https://it.wikipedia.org/wiki?curid=1643198", "title": "Distretto di Pyrzyce", "text": "Il distretto di Pyrzyce (in polacco powiat pyrzycki) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643199", "revid": "767487", "url": "https://it.wikipedia.org/wiki?curid=1643199", "title": "IAMX", "text": "IAMX (I am X) \u00e8 il progetto musicale solista di Chris Corner. Corner ha spesso ricordato come tale progetto nasca come un'esternazione quasi teatrale e non necessariamente legata alla sua persona fuori dalla formazione degli Sneaker Pimps. Chiarimento in parte dovuto a causa dei temi estremi trattati nei testi come bisessualit\u00e0, alienazione, ossessioni psicologiche, sesso, abusi di sostanze narcotiche e vaghe allusioni alla politica in senso generale. Corner attualmente vive a Berlino, dove ha trovato \"lo spirito a curar di meno l'industria musicale e prendere un percorso indipendente\".\nAlbum.\nComposto da un sound oscuro, erotico, influenzato dalla musica electro degli anni 80, l'album di debutto Kiss + Swallow \u00e8 stato pubblicato nel 2004.\nIl secondo album degli IAMX The Alternative \u00e8 stato pubblicato nel mese di aprile del 2006 in Europa, ottobre del 2007 (in digitale), nel Regno Unito + Irlanda, e nel novembre del 2007 (fisicamente), nel Regno Unito + Irlanda.\nNel 2009 pubblica un nuovo lavoro, Kingdom of Welcome Addiction.\nNel 2011 \u00e8 stata la volta del suo quarto album, Volatile Times.\nDopo vari mesi di tour e partecipazioni ai festival europei, \u00e8 partito per la California, dove ha cominciato a scrivere per il nuovo album, chiamato temporaneamente \"IAMX5. \"Tornato a Berlino, ha contattato il famosos produttore Jim Abiss convuncendolo a lavorare con lui, e contemporaneamente ha lanciato il progetto \"pledge music \", chiedendo ai fan di finanziare il suo lavoro preordinando l'album o acquistando varie memorabilia. La suddetta iniziativa ha riscosso molto successo, tanto che il risultato finale \u00e8 stato pari all'816% della somma inizialmente stimata. A fine 2012 sono state pubblicate le prime due canzoni, un doppio singolo contenente la title-track The Unified Field e Quiet The Mind, ed infine nel marzo 2013 \u00e8 uscito l'album.\nCorner \u00e8 poi partito in tour, toccando prima alcuni paesi europei (Germania, Francia, Belgio etc.) e poi dirigendosi negli USA e in Canada, dove ha tenuto concerti in tutte le citt\u00e0 pi\u00f9 importanti. Tornato in Europa, dopo una breve pausa ha ripreso ad esibirsi ma ha cominciato ad avere problemi di salute (precisamente insonnia cronica) e nel mese di luglio \u00e8 stato costretto al ricovero e ad annullare tutti gli impegni fino a nuovo annuncio.\nLine-Up dal vivo.\nDurante i Live Corner viene aiutato da Sue Denim e Dee Plume delle Robots in Disguise, James Cook dei Nemo, Julia Davis e i protagonisti di The Mighty Boosh, Noel Fielding e Julian Barratt. Dal 2006 al 2010 la band dal vivo consisteva in Dean alla chitarra, Janine Gezang alla tastiera/sintetizzatore/basso, e Tom Marsh alla batteria, tuttavia, Sue Denim continua ad apparire come seconda voce.\nDal 2011 Dean \u00e8 stato sostituito alla chitarra da Alberto Alvarez, mentre all batteria \u00e8 arrivata prima Caroline e poi nel 2012 Richard Ankers. Infine dal gennaio 2013 si \u00e8 aggiunto un nuovo elemento, la tastierista americana Sammi Doll\nDurante le sue apparizioni sul palco, Corner veste sempre in maniera bizzarra ed eccentrica, particolari del suo stile sono il trucco come il rossetto e l'eyeliner nero."}
{"id": "1643201", "revid": "110157", "url": "https://it.wikipedia.org/wiki?curid=1643201", "title": "Distretto di Stargard Szczeci\u0144ski", "text": "Il distretto di Stargard Szczeci\u0144ski (in polacco powiat stargardzki) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 10 comuni."}
{"id": "1643202", "revid": "110157", "url": "https://it.wikipedia.org/wiki?curid=1643202", "title": "Distretto di Szczecinek", "text": "Il distretto di Szczecinek (in polacco powiat szczecinecki) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643203", "revid": "1632387", "url": "https://it.wikipedia.org/wiki?curid=1643203", "title": "La Source Noire", "text": "La Source Noire \u00e8 il quarto album dei Furia ed \u00e8 una rimasterizzazione pi\u00f9 Death metal del disco A La Qu\u00eate Du Pass\u00e9. Contiene anche un DVD."}
{"id": "1643204", "revid": "110157", "url": "https://it.wikipedia.org/wiki?curid=1643204", "title": "Distretto di S\u0142awno", "text": "Il distretto di S\u0142awno (in polacco powiat s\u0142awie\u0144ski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643206", "revid": "110157", "url": "https://it.wikipedia.org/wiki?curid=1643206", "title": "Distretto di Wa\u0142cz", "text": "Il distretto di Wa\u0142cz (in polacco powiat wa\u0142ecki) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643207", "revid": "110157", "url": "https://it.wikipedia.org/wiki?curid=1643207", "title": "Distretto di \u0141obez", "text": "Il distretto di \u0141obez (in polacco powiat \u0142obeski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643210", "revid": "110157", "url": "https://it.wikipedia.org/wiki?curid=1643210", "title": "Distretto di \u015awidwin", "text": "Il distretto di \u015awidwin (in polacco powiat \u015bwidwi\u0144ski) \u00e8 un distretto polacco appartenente al voivodato della Pomerania Occidentale.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643211", "revid": "110157", "url": "https://it.wikipedia.org/wiki?curid=1643211", "title": "Distretto di Bieszczady", "text": "Il distretto di Bieszczady (in polacco powiat bieszczadzki) \u00e8 un distretto polacco appartenente al voivodato della Precarpazia, all'estremo sud-est della Polonia, al confine con l'Ucraina. Prende il suo nome dalla catena montuosa dei Bieszczady. Il distretto \u00e8 stato creato il 1\u00ba gennaio 1999, come risultato dell'Atto di Riorganizzazione del Governo Locale del 1998. Nel 2002 la parte occidentale del distretto fu staccata a formare il distretto di Lesko. L'unica citt\u00e0 nel distretto \u00e8 ora Ustrzyki Dolne, sede del distretto, che si trova a 80 chilometri a sud-est della capitale del Voivodato Rzesz\u00f2w.\nIl distretto copre un'area di 1.138, 17\u00a0km\u00b2. Nel 2006 la sua popolazione \u00e8 di 22.213 abitanti, di cui la popolazione di Ustrzyki Dolne \u00e8 di 9.478 abitanti e la popolazione rurale \u00e8 di 12.735 abitanti. La sua densit\u00e0 media di popolazione \u00e8 di 19,5 ab/Km\u00b2 lo rende il distretto meno popolato della Polonia.\nIl distretto incluse gran parte del Parco Nazionale Bieszczady, e della parte polacca della Riserva di Biosfera UNESCO dei Carpazi orientali.\nDistretti vicini.\nIl distretto di Bieszcady \u00e8 confinato dal distretto di Lesko a ovest e dal distretto di Przemy\u015bl a nord. Confina a sud e a est con l'Ucraina.\nGeografia antropica.\nSuddivisioni amministrative.\nIl distretto comprende 3 comuni."}
{"id": "1643212", "revid": "110157", "url": "https://it.wikipedia.org/wiki?curid=1643212", "title": "Distretto di Brzoz\u00f3w", "text": "Il distretto di Brzoz\u00f3w (in polacco powiat brzozowski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende sei comuni:"}
{"id": "1643213", "revid": "125603239", "url": "https://it.wikipedia.org/wiki?curid=1643213", "title": "Distretto di D\u0119bica", "text": "Il distretto di D\u0119bica (in polacco powiat d\u0119bicki) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 7 comuni."}
{"id": "1643214", "revid": "110157", "url": "https://it.wikipedia.org/wiki?curid=1643214", "title": "Distretto di Jaros\u0142aw", "text": "Il distretto di Jaros\u0142aw (in polacco powiat jaros\u0142awski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 11 comuni."}
{"id": "1643215", "revid": "124081297", "url": "https://it.wikipedia.org/wiki?curid=1643215", "title": "Distretto di Jas\u0142o", "text": "Il distretto di Jas\u0142o (in polacco powiat jasielski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 10 comuni."}
{"id": "1643216", "revid": "110157", "url": "https://it.wikipedia.org/wiki?curid=1643216", "title": "Distretto di Kolbuszowa", "text": "Il distretto di Kolbuszowa (in polacco powiat kolbuszowski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643217", "revid": "708586", "url": "https://it.wikipedia.org/wiki?curid=1643217", "title": "Erberto I di Vermandois", "text": "Origine.\nSecondo il cronista Reginone, era il figlio terzogenito del conte del Vermandois, signore di Senlis e Peronne e conte di San Quintino, Pipino di Vermandois (figlio del re d'Italia, Bernardo I, a sua volta figlio del re d'Italia, Pipino I e di Cunegonda (ca.800- dopo l'835), di identit\u00e0 disputata) e di una discendente dei Pipinidi, che discendevano da Childebrando, fratellastro di Carlo Martello, molto probabilmente era figlia di Teodorico VII (discendente di Nibelungo I, figlio illegittimo del citato Childebrando).\nBiografia.\nDi Eriberto si ha notizia che, nell'877, si trovava alla corte del re dei Franchi occidentali, Carlo il Calvo.\nEriberto, nell'886, divenne conte di Soissons, poi secondo Christian Settipani, tra l'888 e l'889, divenne abate di \"St Cr\u00e9pin\", Conte di Meaux e di Madrie.\nErberto era partigiano dei carolingi e, nell'892, con l'arcivescovo di Reims, Folco il Venerabile, ed il conte di Fiandra, Baldovino II organizz\u00f2 la fronda contro il re dei Franchi occidentali, Oddone.\nPoi, approfittando dell'assenza di Oddone che era impegnato in Aquitania, con Folco il Venerabile, partecip\u00f2 alla congiura che port\u00f2 Carlo il Semplice ad essere incoronato come Carlo III re dei Franchi occidentali, a Reims, il 28 gennaio 893.\nNell'896 divenne conte di Vermandois succedendo a Teodorico della dinastia dei Nibelungi, probabilmente suo prozio da parte di sua madre.In quello stesso anno, Erberto era stato assediato nelle sue propriet\u00e0 dal re dei Franchi occidentali, Oddone e Rodolfo, il fratello del conte delle Fiandre, Baldovino II, che era al seguito di Oddone, ne approfitt\u00f2 per acquisire alcune propriet\u00e0 di Erberto, che riappacificatosi con Oddone riottenne le sue propriet\u00e0, per cui entr\u00f2 in conflitto con Rodolfo e nei combattimenti, che ne seguirono, Erberto uccise Rodolfo.\nNell'897, dopo che sua figlia Beatrice era stata data in moglie ad un robertingio, il fratello del re dei Franchi occidentali, Oddone, il conte di Parigi e Marchese di Neustria contro i Bretoni, Roberto(860 oppure 866- 15 giugno 923), i suoi rapporti con re Oddone migliorarono.\nNell'898, Eriberto era invece tra i fedelissimi del nuovo re, Oddone, fratello di suo cognato, Roberto, futuro re di Francia, tanto che non fu tra coloro che, a Reims, acclamarono re Carlo il Semplice.\nNegli anni a seguire Erberto, conte di Vermandois, di Meaux, di Soissons e di Madrie, ereditando altri possedimenti della casa dei Nibelungi, divenne conte di Vexin e signore di Peronne, Senlis e San Quintino.\nErberto mor\u00ec nel novembre del 907, ucciso da uno sgherro del conte delle Fiandre, Baldovino II, che aveva attaccato il Vermandois, per vendicare il fratello, Rodolfo.\nDiscendenza.\nDella moglie di Erberto non si conoscono gli ascendenti e secondo il Settipani il nome poteva essere Liutgarda, deducendolo da un documento che accenna ad una contessa Liugarda, moglie di Erberto e da un cartolario di Reims, che cita la morte della contessa Liutgarda, mentre secondo altri il nome era Berta de Morvois. Comunque Erberto dalla moglie ebbe quattro figli:"}
{"id": "1643218", "revid": "729019", "url": "https://it.wikipedia.org/wiki?curid=1643218", "title": "Bratislavskaja", "text": "Bratislavskaja (in russo: \u0411\u0440\u0430\u0442\u0438\u0441\u043b\u0430\u0432\u0441\u043a\u0430\u044f) \u00e8 una stazione della Metropolitana di Mosca, situata sulla Linea Ljublinsko-Dmitrovskaja. Fu inaugurata il 25 dicembre 1996, come estensione sud-orientale della seconda tratta del ramo Ljublinsky.\nPrende il nome dalla capitale della Slovacchia, Bratislava, in onore dell'amicizia russo-slovacca. Il tema principale della stazione \u00e8 stato disegnato dagli architetti A.Orlov e A.Nekrasov. La costruzione \u00e8 interrotta, nella sua lunghezza, da un vasto spazio vuoto che avrebbe dovuto servire come interscambio futuro con il grande anello, che sarebbe dovuto partire dalla Linea Kakhovskaja. Tuttavia, il programma del grande anello \u00e8 stato ridisegnato, ed \u00e8 probabile che il futuro punto di interscambio sia situato a Pe\u010datniki.\nL'attuale decorazione architetturale comprende volte da cui scendono le illuminazioni. I pilastri sono ricoperti in marmo turchese, cos\u00ec come i muri; il pavimento \u00e8 in granito nero e grigio, eccetto nel futuro punto di interscambio, dove \u00e8 solo grigio. A decorare la stazione vi sono anche quattro medaglioni situati nei quattro punti sopra i pilastri, con viste di Mosca e Bratislava (Castello di Bratislava, Castello di Dev\u00edn, la residenza del sindaco di Mosca, e la Cattedrale di Cristo Salvatore).\nLa stazione presenta due ingressi sotto via Pererva e viale Myachkovsky."}
{"id": "1643219", "revid": "110157", "url": "https://it.wikipedia.org/wiki?curid=1643219", "title": "Distretto di Krosno", "text": "Il distretto di Krosno (in polacco powiat kro\u015bnie\u0144ski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643222", "revid": "767487", "url": "https://it.wikipedia.org/wiki?curid=1643222", "title": "Distretto di Lesko", "text": "Il distretto di Lesko (in polacco powiat leski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643224", "revid": "110157", "url": "https://it.wikipedia.org/wiki?curid=1643224", "title": "Distretto di Le\u017cajsk", "text": "Il distretto di Le\u017cajsk (in polacco powiat le\u017cajski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643225", "revid": "110157", "url": "https://it.wikipedia.org/wiki?curid=1643225", "title": "Distretto di Lubacz\u00f3w", "text": "Il distretto di Lubacz\u00f3w (in polacco powiat lubaczowski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643226", "revid": "110157", "url": "https://it.wikipedia.org/wiki?curid=1643226", "title": "Distretto di Mielec", "text": "Il distretto di Mielec (in polacco powiat mielecki) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 10 comuni."}
{"id": "1643227", "revid": "767487", "url": "https://it.wikipedia.org/wiki?curid=1643227", "title": "Distretto di Nisko", "text": "Il distretto di Nisko (in polacco powiat ni\u017ca\u0144ski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 7 comuni."}
{"id": "1643228", "revid": "110157", "url": "https://it.wikipedia.org/wiki?curid=1643228", "title": "Distretto di Przemy\u015bl", "text": "Il distretto di Przemy\u015bl (in polacco powiat przemyski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 10 comuni."}
{"id": "1643229", "revid": "287204", "url": "https://it.wikipedia.org/wiki?curid=1643229", "title": "Alessandra Borghese", "text": "Biografia.\nAlessandra Romana Borghese \u00e8 figlia del principe Alessandro Romano Borghese (1924-1994) e di Fabrizia dei conti Citterio (1938). \u00c8 stata sposata per due anni con l'armatore greco Konstantinos Niarchos, dal quale ha poi divorziato. Precedentemente aveva avuto un relazione con Marco Fabio Nesbitt, terminata con un gesto disperato di lui. \u00c8 una delle eredi della potente famiglia romana che ha abitato la famosa Villa Borghese Pinciana e il Palazzo Borghese fino agli inizi del secolo XX.\nCompie studi cattolici presso l'Istituto Trinit\u00e0 dei Monti di Roma. Consegue la laurea in Business Administration al John Cabot College di Roma con specializzazione in marketing e management. Lavora per tre anni nella citt\u00e0 di New York presso la societ\u00e0 American Express.\nRitornata a Roma, nel 1990 fonda il Centro Culturale Alessandra Borghese. Si occupa di ideare e organizzare, esposizioni d'arte come \"Intorno al Futurismo\" (1991/92), \"La Seduzione da Boucher a Warhol\" (1992/93), \"Tamara de Lempicka\" (1994). Ed ancora, \"Cinema: Cento anni di meraviglia\" (1994/95), \"Leni Riefenstahl\" (1996), \"Passione per la Vita: la rivoluzione dell'arte messicana del XX secolo\" (1996/97).\nNegli stessi anni segue il restauro di una propriet\u00e0 di famiglia del XVII secolo vicino Montecatini Terme, la Villa medicea di Montevettolini, trasformandone la Fattoria Medicea da azienda agricola a polo turistico alberghiero. Per promuovere la nuova struttura organizza la manifestazione \"Country Art alla Fattoria Medicea\" (1995/96). Durante la seconda edizione della stessa commissiona ai maggiori artisti figurativi contemporanei italiani la mostra \"I Borghese, una committenza nel 1996\", a cui fa seguito un convegno internazionale sul tema della committenza artistica contemporanea.\nPer il Giubileo del 2000 diventa consigliere speciale per la Cultura e il Turismo (incarico fiduciario e non politico) dell'allora sindaco di Roma Francesco Rutelli. Negli anni ha promosso e organizzato delle celebrazioni liturgiche nelle pi\u00f9 importanti Basiliche romane, presieduta da cardinali della curia ed accompagnate musicalmente da grandi orchestre internazionali come il Coro di Ratisbona (1999), la Grande Orchestra di Dresda (2000) e la Camerata Salzburg (2001).\nDal 2001 \u00e8 autrice di libri, . Dal maggio 2005 \u00e8 \"hospitali\u00e8re\" del Santuario Notre Dame de Lourdes e dal luglio 2006 \u00e8 componente del consiglio di amministrazione della Fondazione Civitas Lateranensis, carica rinnovata anche per il secondo quinquennio fino al 2016, che ha come fine la promozione e il sostegno della Pontificia Universit\u00e0 Lateranense. Dopo aver collaborato con \"Panorama\", con il quotidiano \"Il Tempo\" ed il settimanale \"Gente\", ha scritto per \"Style Magazine\", mensile del \"Corriere della Sera\", e per \"QN. Il Resto del Carlino - La Nazione - Il Giorno\" per il quale ha firmato la rubrica \"Lo Sguardo\". Ha curato inoltre la rubrica \"Via della Conciliazione\" per il Messaggero di Sant'Antonio.\nHa guidato la lista dell'Unione dei Democratici Cristiani e Democratici di Centro al Senato nella circoscrizione Lazio alle elezioni politiche del 2008. Dal novembre 2009 al giugno 2011 ha collaborato con Exp\u00f2 2015 promuovendo e coordinando incontri istituzionali sotto il titolo \"Exp\u00f2 e Chiesa: un dialogo aperto verso il 2015\". \u00c8 uscita nel 2011 la sua pubblicazione \"Aplomb Vaticano\", una raccolta di articoli pubblicati su \"Style\" del \"Corriere della Sera\", seguita nel 2013 dal romanzo \"La padrona\".\nControversie.\nNel 2009 le fu affidato l'incarico di consulenza per tenere i rapporti fra Exp\u00f2 2015 e il Vaticano. Il compenso di 150.000 euro l'anno divenne oggetto di una interpellanza nel consiglio della fiera. Al cambio di dirigenza la collaborazione cess\u00f2."}
{"id": "1643230", "revid": "767487", "url": "https://it.wikipedia.org/wiki?curid=1643230", "title": "La contessa scalza", "text": "La contessa scalza (\"The Barefoot Contessa\") \u00e8 un film del 1954 diretto da Joseph L. Mankiewicz ed interpretato da Ava Gardner, Humphrey Bogart e Edmond O'Brien.\nIl nome della protagonista, Vargas, \u00e8 stato fonte di ispirazione per quello della scrittrice francese Fred Vargas.\nTrama.\nLa vita di una diva cinematografica, Maria Vargas, \u00e8 rievocata nel momento triste del suo funerale da tre conoscenti presenti alle esequie, ciascuno dal suo particolare punto di vista.\nHarry Dawes, scrittore e regista, ricorda il primo incontro con la ragazza in un locale notturno di Madrid (mentre ballava scalza). Harry ci va assieme al ricco Kirk Edwards, ereditiero supponente e anaffettivo in cerca di fama nel cinema, e all'assistente di questi Oscar. La ragazza, orgogliosa e bellissima, \u00e8 riluttante ad accettare la proposta di Edwards di fare un film per lui, ma Harry riesce a convincerla.\nOscar rievoca i primi tempi di Maria a Hollywood. Fin dal primo film, che gira col nome d'arte di Maria D'Amata, ella riscuote un grande successo di pubblico. Ma non c'\u00e8 tempo per goderselo. In Spagna succede una tragedia: il padre di Maria uccide la madre; e lei vola in Spagna per assisterlo e difenderlo in aula. E ci riesce.\nHarry riprende il racconto facendo un salto di due anni. Un socio in affari di Kirk Edwards, il miliardario sudamericano Alberto Bravano, corteggia Maria e la vuole portare via con s\u00e9. Edwards lo sfida in una contesa verbale pubblica, durante una festa. Ma Alberto, con il suo fascino e la sua spavalderia, lo mette in difficolt\u00e0 davanti a tutti. Kirk, capriccioso come un bambino, vuol vincere la disfida trattenendo Maria. Ma fa l'errore di \"pretendere\" che lei rimanga con lui; e lei, orgogliosa, decide di rompere il legame con il miliardario americano e se ne va con Bravano. Anche Oscar, che non ne pu\u00f2 pi\u00f9 delle angher\u00ece di Kirk ed \u00e8 attirato dai soldi di Bravano, va dietro a quest'ultimo.\nIl racconto viene continuato dallo stesso Oscar. Narra della frequentazione dell'alta societ\u00e0 da parte di Maria, Bravano e lui stesso. Un periodo in cui Maria diventa sempre pi\u00f9 distaccata ed enigmatica, quasi a marcare una incolmabile distanza fra il suo mondo interiore e il contesto di falsit\u00e0 e vanit\u00e0 in cui si ritrova. Una sera Bravano, alticcio e irritato per aver perso al giuoco, accusa Maria di portare sfortuna e di essere senz'anima. La maltratta, finch\u00e9 non arriva un nobile giovane uomo che lo schiaffeggia, portando via la ragazza. Si tratta del conte Vincenzo Torlato-Favrini.\n\u00c8 costui a proseguire il racconto retrospettivo. Aveva gi\u00e0 incontrato Maria, anni addietro, quando ancora non era famosa: in un campo nomadi, dove l'aveva vista ballare con un gitano. Dopo aver riproposto i fatti della sera in cui schiaffeggi\u00f2 Bravano dal suo punto di vista, il conte narra il seguito. Porta Maria in Italia, a Rapallo, nel suo castello. Si innamora di lei e pensa di sposarla, confidando anche che l'amore lo guarisca dalla sua impotenza.\nHarry riprende il filo del racconto. Giunto in Liguria per girare, raggiunge Maria e l'assiste nei preparativi del matrimonio. Dopo la lunga luna di miele, Harry incontra di nuovo Maria. \u00c8 triste, disillusa, nervosa. E gli racconta della prima notte di nozze.\nIl conte va nella camera della moglie, le ribadisce il suo amore, ma le consegna anche il rapporto medico che certifica la sua impotenza sessuale, e le chiede di aiutarlo a \"guarire\" standogli accanto. Ma lei la prende malissimo e poco dopo sfoga i suoi istinti con l'autista del conte. Ci\u00f2 nonostante vuole rimanere con il marito, per farlo felice: il suo piano \u00e8 far passare il figlio che ora aspetta come il figlio del conte, per dargli l'agognata discendenza.\nMa le cose non vanno come previsto. Il Conte scopre tutto e, pazzo di gelosia, uccide la moglie e l'amante. Harry va al castello ma non arriva in tempo per sventare la tragedia. Incontra il conte che confessa il suo delitto e si consegna alla polizia.\nProduzione.\nGli abiti di scena del film sono stati realizzati dall'atelier di moda delle Sorelle Fontana.\nPer le scene del castello sul mare era stato costruito a Sanremo un set, utilizzando i contrafforti del poligono di tiro al piccione, costruito sulle fortificazioni tedesche sul mare a ponente della citt\u00e0. Nei titoli di testa il nome dell'attrice Valentina Cortese \u00e8 modificato in Cortesa. L'attore Edmond O'Brien vinse il Premio Oscar come miglior attore non protagonista mentre il regista Joseph L. Mankiewicz, candidato alla prestigiosa statuetta per la miglior sceneggiatura, si vide soffiare il premio da Budd Schulberg che lo vinse per il film \"Fronte del porto\" di Elia Kazan.\nInfluenza culturale.\nNelle scene del film si pu\u00f2 notare il motto della casa nobiliare \"Che sar\u00e0 sar\u00e0\", questo motto dette lo spunto a Jay Livingston per intitolare la famosa canzone cantata da Doris Day."}
{"id": "1643231", "revid": "110157", "url": "https://it.wikipedia.org/wiki?curid=1643231", "title": "Distretto di Przeworsk", "text": "Il distretto di Przeworsk (in polacco powiat przeworski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643233", "revid": "508036", "url": "https://it.wikipedia.org/wiki?curid=1643233", "title": "Vuolvino", "text": "Storia e descrizione.\nL'altare, firmato e databile tra l'824 e l'859, fu commissionato dal vescovo di Milano Angilberto II, il quale fece costruire anche l'abside e il ciborio nella basilica di Sant'Ambrogio. L'altare, autentico capolavoro dell'oreficeria di epoca carolingia, \u00e8 autografo di Vuolvino almeno per la parte posteriore, mentre la parte anteriore, che differisce stilisticamente, \u00e8 attribuita a dei generici \"Maestri delle Storie di Cristo\". A Volvinio dovette comunque probabilmente spettare l'organizzazione di tutta l'opera, essendo solo la sua firma a comparire.\nIl lato posteriore, in argento e rivolto verso l'abside, quindi riservato al clero e a coloro ai quali era concesso di vedere la tomba del santo titolare, presenta la stessa tripartizione del lato anteriore, per\u00f2 al centro vi sono i due sportelli che chiudono la finestrella, ciascuno decorato da due tondi con un arcangelo (Michele a sinistra e Gabriele a destra) e una scena di omaggio: \"Ambrogio che incorona Angilberto che gli presenta l'altare\" a sinistra e \"Ambrogio che incorona Vuolvino magister phaber, che lo venera\" a destra, quindi il committente e l'artefice dell'opera.\nLo stile di Vuolvino \u00e8 pi\u00f9 austero ed essenziale, rispetto al lato anteriore, con gesti eloquenti delle figure, ma mai dinamici. Le figure inoltre si stagliano su sfondo neutro (nel lato anteriore esiste uno sfondo a paesaggio nelle scene), con corpi plastici e dal panneggio fasciante. Numerosi sono qui i rimandi tra scena e scena nei vari pannelli, che a differenza del lato anteriore, creano una lettura pi\u00f9 concatenata, come in un unico racconto.\nLe scene raffigurate da Vuolvino erano spesso inedite, per cui dovette inventarsi nuove impostazioni senza precedenti iconografici definiti. Anche qui, pi\u00f9 che nel lato anteriore, si leggono alcuni temi con riflessi prettamente politici ed ideologici voluti da Angilberto: \nInusitata \u00e8 la raffigurazione dell'artefice sugli sportelli a pari livello del vescovo, che testimonia il grande prestigio e la dignit\u00e0 che egli doveva godere quale \"magister\".\nAltro aspetto degno di nota \u00e8 la presenza all'interno delle formelle di elementi appartenenti alla quotidianit\u00e0 del Santo, come le sue ciabattine posizionate sotto la sua branda. All'interno di ogni formella compare inoltre una didascalia in latino che racconta brevemente cosa sta avvenendo nella scena."}
{"id": "1643234", "revid": "110157", "url": "https://it.wikipedia.org/wiki?curid=1643234", "title": "Distretto di Ropczyce-S\u0119dzisz\u00f3w", "text": "Il distretto di Ropczyce-S\u0119dzisz\u00f3w (in polacco powiat ropczycko-s\u0119dziszowski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643235", "revid": "110157", "url": "https://it.wikipedia.org/wiki?curid=1643235", "title": "Distretto di Rzesz\u00f3w", "text": "Il distretto di Rzesz\u00f3w (in polacco powiat rzeszowski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 14 comuni."}
{"id": "1643236", "revid": "110157", "url": "https://it.wikipedia.org/wiki?curid=1643236", "title": "Distretto di Sanok", "text": "Il distretto di Sanok (in polacco powiat sanocki) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643237", "revid": "110157", "url": "https://it.wikipedia.org/wiki?curid=1643237", "title": "Distretto di Stalowa Wola", "text": "Il distretto di Stalowa Wola (in polacco powiat stalowowolski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643238", "revid": "36426", "url": "https://it.wikipedia.org/wiki?curid=1643238", "title": "Volvino", "text": ""}
{"id": "1643239", "revid": "36426", "url": "https://it.wikipedia.org/wiki?curid=1643239", "title": "Volvinio", "text": ""}
{"id": "1643240", "revid": "110157", "url": "https://it.wikipedia.org/wiki?curid=1643240", "title": "Distretto di Strzy\u017c\u00f3w", "text": "Il distretto di Strzy\u017c\u00f3w (in polacco powiat strzy\u017cowski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643241", "revid": "36426", "url": "https://it.wikipedia.org/wiki?curid=1643241", "title": "Vuolvinio", "text": ""}
{"id": "1643242", "revid": "110157", "url": "https://it.wikipedia.org/wiki?curid=1643242", "title": "Distretto di Tarnobrzeg", "text": "Il distretto di Tarnobrzeg (in polacco powiat tarnobrzeski) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 4 comuni."}
{"id": "1643244", "revid": "110157", "url": "https://it.wikipedia.org/wiki?curid=1643244", "title": "Distretto di \u0141a\u0144cut", "text": "Il distretto di \u0141a\u0144cut (in polacco powiat \u0142a\u0144cucki) \u00e8 un distretto polacco appartenente al voivodato della Precarpazia.\nGeografia antropica.\nSuddivisioni amministrative.\nIl distretto comprende 7 comuni."}
{"id": "1643245", "revid": "110157", "url": "https://it.wikipedia.org/wiki?curid=1643245", "title": "Distretto di Busko-Zdr\u00f3j", "text": "Il distretto di Busko-Zdr\u00f3j (in polacco powiat buski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643246", "revid": "110157", "url": "https://it.wikipedia.org/wiki?curid=1643246", "title": "Distretto di J\u0119drzej\u00f3w", "text": "Il distretto di J\u0119drzej\u00f3w (in polacco powiat j\u0119drzejowski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643247", "revid": "767487", "url": "https://it.wikipedia.org/wiki?curid=1643247", "title": "Distretto di Kazimierza Wielka", "text": "Il distretto di Kazimierza Wielka (in polacco powiat kazimierski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643248", "revid": "1632387", "url": "https://it.wikipedia.org/wiki?curid=1643248", "title": "Re-Birth", "text": "Re-Birth \u00e8 il quinto album pubblicato dai Furia nel 2005 dalla Adipocere Records."}
{"id": "1643249", "revid": "767487", "url": "https://it.wikipedia.org/wiki?curid=1643249", "title": "Distretto di Kielce", "text": "Il distretto di Kielce (in polacco powiat kielecki) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 19 comuni."}
{"id": "1643251", "revid": "110157", "url": "https://it.wikipedia.org/wiki?curid=1643251", "title": "Distretto di Ko\u0144skie", "text": "Il distretto di Ko\u0144skie (in polacco powiat konecki) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643252", "revid": "110157", "url": "https://it.wikipedia.org/wiki?curid=1643252", "title": "Distretto di Opat\u00f3w", "text": "Il distretto di Opat\u00f3w (in polacco powiat opatowski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643253", "revid": "110157", "url": "https://it.wikipedia.org/wiki?curid=1643253", "title": "Distretto di Ostrowiec \u015awi\u0119tokrzyski", "text": "Il distretto di Ostrowiec \u015awi\u0119tokrzyski (in polacco powiat ostrowiecki) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643254", "revid": "110157", "url": "https://it.wikipedia.org/wiki?curid=1643254", "title": "Distretto di Pi\u0144cz\u00f3w", "text": "Il distretto di Pi\u0144cz\u00f3w (in polacco powiat pi\u0144czowski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643257", "revid": "110157", "url": "https://it.wikipedia.org/wiki?curid=1643257", "title": "Distretto di Sandomierz", "text": "Il distretto di Sandomierz (in polacco powiat sandomierski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643258", "revid": "110157", "url": "https://it.wikipedia.org/wiki?curid=1643258", "title": "Distretto di Skar\u017cysko-Kamienna", "text": "Il distretto di Skar\u017cysko-Kamienna (in polacco powiat skar\u017cyski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643260", "revid": "110157", "url": "https://it.wikipedia.org/wiki?curid=1643260", "title": "Distretto di Starachowice", "text": "Il distretto di Starachowice (in polacco powiat starachowicki) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643261", "revid": "110157", "url": "https://it.wikipedia.org/wiki?curid=1643261", "title": "Distretto di Stasz\u00f3w", "text": "Il distretto di Stasz\u00f3w (in polacco powiat staszowski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643266", "revid": "767487", "url": "https://it.wikipedia.org/wiki?curid=1643266", "title": "Distretto di W\u0142oszczowa", "text": "Il distretto di W\u0142oszczowa (in polacco powiat w\u0142oszczowski) \u00e8 un distretto polacco appartenente al voivodato della Santacroce.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643267", "revid": "110157", "url": "https://it.wikipedia.org/wiki?curid=1643267", "title": "Distretto di Bielsko-Bia\u0142a", "text": "Il distretto di Bielsko-Bia\u0142a (in polacco powiat bielski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 10 comuni."}
{"id": "1643268", "revid": "125944671", "url": "https://it.wikipedia.org/wiki?curid=1643268", "title": "Madagascar 2", "text": "Madagascar 2 (\"Madagascar: Escape 2 Africa\") \u00e8 un film d'animazione del 2008, diretto da Eric Darnell e Tom McGrath.\nIn Italia \u00e8 noto anche col titolo Madagascar 2 - Via dall'isola ed \u00e8 il seguito del film \"Madagascar\", uscito nel 2005 e prodotto anch'esso dalla DreamWorks.\n\"Madagascar 2\" \u00e8 uscito il 7 novembre 2008 e ha incassato $ 603,9 milioni in tutto il mondo, diventando cos\u00ec il sesto film di maggior incasso del 2008. \u00c8 dedicato a Bernie Mac (il doppiatore di Zuba), morto prima dell'uscita del film.\nTrama.\nAlakay il cucciolo di leone \u00e8 il figlio di Zuba, leone alfa di un branco di suoi simili in una riserva africana del Kenya, e di sua moglie, la leonessa Florrie. Mentre il padre viene sfidato da Makunga, un leone malvagio, Alakay cade in un tranello dei bracconieri: segue una corda che lo conduce fuori dalla riserva, in cui nessun animale osa avventurarsi. Il padre parte all'inseguimento dei bracconieri, ma durante la fuga del camion la cassa con dentro il cucciolo finisce in mare, finendo il suo viaggio a New York. Alakay viene quindi portato allo zoo di Central Park, dove viene chiamato Alex. Crescendo diventa il beniamino dell'intero zoo, diventando infine il famoso \"Alex il leone\". Dopo la fuga degli animali dallo zoo, i cittadini si radunano a Central Park per una veglia funebre in onore di Alex.\nAlcuni anni dopo Alex, Marty, Melman e Gloria si preparano a lasciare il Madagascar per tornare a New York: i pinguini hanno infatti riparato il vecchio aereo incastrato nell'albero. Assieme ai pinguini e ai quattro protagonisti, partono anche il re dei lemuri Julien, il suo consigliere Maurice, il piccolo Mortino e le scimmie Phil e Mason.\nDopo qualche ora di volo, per\u00f2, il carburante finisce: l'aereo con a bordo Alex e gli altri animali atterra nel bel mezzo di una savana africana dopo aver perso molti pezzi. Alex e gli altri si incamminano per chiedere aiuto, incontrando prima un gruppo di turisti newyorkesi in gita, poi una colonia di animali i quali si stupiscono del fatto che vengono da fuori della riserva. Durante una colluttazione con il leone alfa, Alex scopre che tutti e due hanno la stessa macchia su una zampa: sono infatti padre e figlio. Riconciliatosi coi genitori, Alex inizia a vivere con loro. Makunga, intento a prendere il posto di Zuba come leone alfa del branco, ricorda a quest'ultimo che Alex non ha ancora compiuto il suo rito di passaggio, cerimonia in cui i leoncini si guadagnano la criniera lottando. Lo stesso Makunga consiglia un temibile avversario, Teetsi, al leone. Alex, credendo che la prova fosse una competizione di danza e non una lotta, viene sconfitto e, secondo la tradizione, dovrebbe essere bandito ed esiliato dal suo stesso padre. Zuba per\u00f2, per non bandire suo figlio, decide di lasciare il comando e quindi Makunga se ne impadronisce, esiliando subito l'ex sovrano e il figlio.\nIntanto l'acqua della riserva \u00e8 sparita. Makunga propone alla colonia una sorta di guerra civile per impossessarsi delle scorte rimaste, mentre Alex decide di andare fuori dalla riserva per verificare cosa sia successo, venendo per\u00f2 irriso dallo stesso Makunga il quale, fingendo di essere preoccupato per lui, corre ad avvertire Zuba che parte subito alla sua ricerca. Alex, insieme a Marty, esce fuori dalla riserva e raggiunge una grande diga costruita con i rami degli alberi. Al di l\u00e0 della diga ci sono i turisti newyorkesi, sprovvisti della jeep, i quali, per sopravvivenza, hanno costruito un enorme diga che ha fatto s\u00ec che l'acqua della riserva si prosciugasse. Poco dopo, accortosi della loro presenza, i turisti li attaccano: Marty riesce a fuggire, mentre Alex viene catturato.\nRe Julien, intanto, propone agli animali di offrire un sacrificio affinch\u00e9 gli dei ridiano l'acqua e Melman decide di offrirsi volontario. Tutti sono su un vulcano pronti a gettare dentro Melman, che quando sta per cadere nel magma viene fermato da Gloria: i due si dichiarano amore.\nNel frattempo, i turisti legano Alex e lo preparano per l'arrostitura, quando Zuba arriva e libera il figlio. I due sono a loro volta salvati dai pinguini, i quali hanno finalmente riparato l'aereo e si preparano a fuggire. Per una serie di equivoci, per\u00f2, l'aereo torna indietro schiantandosi contro la diga, facendo cos\u00ec defluire l'acqua. Nel frattempo sul vulcano Julien si lamenta che tutti sono fuggiti per salvare Alex, dimenticando il sacrificio. Arriva per\u00f2 Mortino, che, facendosi inseguire da uno squalo incontrato sulla spiaggia keniota, lo fa precipitare nella lava, completando cos\u00ec il rito.\nL'acqua ritorna infine nella riserva: Alex e Zuba ritornano acclamati dagli animali, ma Makunga si oppone al loro ritorno. Questi hanno la meglio, poich\u00e9 durante la fuga dai newyorkesi hanno involontariamente catturato la nonnina, che viene liberata e vede Makunga con la sua borsa, quindi lo picchia e se lo porta via. Alla fine Zuba, di nuovo leone alfa, celebra il matrimonio fra Skipper e la bambolina che partono per Montecarlo in luna di miele con l'aereo. In tal modo Alex, Marty, Gloria, Melman e i lemuri restano in Kenya.\nColonna sonora.\n\u00c8 stata pubblicata su etichette will.i.am Music Group e Interscope Records.\nDistribuzione.\nDoppiaggio originale.\nNella versione originale, in inglese, i doppiatori sono gli stessi del primo film. Per doppiare Gloria da piccola \u00e8 stata chiamata Willow Smith, la figlia di Jada Pinkett Smith che doppia Gloria da grande.\nDoppiaggio italiano.\nNella versione italiana di \"Madagascar 2\", Alex il leone e Marty la zebra sono doppiati sempre da Ale e Franz (come nel primo film) mentre Melman la giraffa e Gloria l'ippopotamo non sono pi\u00f9 doppiati da Fabio De Luigi e Michelle Hunziker ma da Roberto Gammino e da Chiara Colizzi.\nData di uscita.\nLa data di distribuzione cinematografica \u00e8 stata il 7 novembre 2008 in USA e il 19 dicembre 2008 in Italia.\nEdizione Italiana e Americana.\nLa distribuzione cinematografica in Italia \u00e8 stata curata dagli Universal Studios, mentre negli Stati Uniti dalla Paramount Pictures.\nAccoglienza.\nBotteghino.\nAl suo primo giorno, il film ha incassato $ 17.555.027 da 4.056 sale. Al 19 marzo 2009, ha raggiunto un lordo di $ 180.010.950 (29,8% del totale lordo) negli Stati Uniti e in Canada insieme a un lordo di $ 423.889.404 (70,2%) in altre regioni, aggiungendosi a un totale lordo mondiale di $ 603.900.354.\nCritica.\nSu Rotten Tomatoes ha il 64% di gradimento, con una valutazione media di 5,9/10, basata su 157 recensioni; il consenso recita: \"\"Madagascar 2\" \u00e8 un miglioramento rispetto all'originale, con personaggi pi\u00f9 corposi, animazioni pi\u00f9 nitide e umorismo pi\u00f9 coerente.\" Metacritic ha classificato il film con \"recensioni generalmente favorevoli\" e un punteggio di approvazione di 61/100 basato su 25 recensioni, leggermente pi\u00f9 alto dell'originale (57/100).\nAltri media.\nVideogioco.\nDal film \u00e8 uscito il videogioco ispirato allo stesso film intitolato \"Madagascar - Escape 2 Africa\".\nSequel.\nAl secondo fa seguito il terzo episodio della trilogia, \"Madagascar 3 - Ricercati in Europa\", uscito nelle sale nell'estate 2012."}
{"id": "1643270", "revid": "110157", "url": "https://it.wikipedia.org/wiki?curid=1643270", "title": "Distretto di Bieru\u0144-L\u0119dziny", "text": "Il distretto di Bieru\u0144-L\u0119dziny (in polacco powiat bieru\u0144sko-l\u0119dzi\u0144ski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643273", "revid": "110157", "url": "https://it.wikipedia.org/wiki?curid=1643273", "title": "Distretto di B\u0119dzin", "text": "Il distretto di B\u0119dzin (in polacco powiat b\u0119dzi\u0144ski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643274", "revid": "110157", "url": "https://it.wikipedia.org/wiki?curid=1643274", "title": "Distretto di Cieszyn", "text": "Il distretto di Cieszyn (in polacco powiat cieszy\u0144ski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 12 comuni."}
{"id": "1643276", "revid": "110157", "url": "https://it.wikipedia.org/wiki?curid=1643276", "title": "Distretto di Cz\u0119stochowa", "text": "Il distretto di Cz\u0119stochowa (in polacco powiat cz\u0119stochowski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 16 comuni."}
{"id": "1643277", "revid": "110157", "url": "https://it.wikipedia.org/wiki?curid=1643277", "title": "Distretto di Gliwice", "text": "Il distretto di Gliwice (in polacco powiat gliwicki) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643278", "revid": "767487", "url": "https://it.wikipedia.org/wiki?curid=1643278", "title": "Distretto di K\u0142obuck", "text": "Il distretto di K\u0142obuck (in polacco powiat k\u0142obucki) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643280", "revid": "767487", "url": "https://it.wikipedia.org/wiki?curid=1643280", "title": "Distretto di Lubliniec", "text": "Il distretto di Lubliniec (in polacco powiat lubliniecki) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643281", "revid": "110157", "url": "https://it.wikipedia.org/wiki?curid=1643281", "title": "Distretto di Miko\u0142\u00f3w", "text": "Il distretto di Miko\u0142\u00f3w (in polacco powiat miko\u0142owski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643283", "revid": "1652635", "url": "https://it.wikipedia.org/wiki?curid=1643283", "title": "Melanzana (colore)", "text": "Melanzana \u00e8 il colore mostrato a destra.\nSi tratta da una tonalit\u00e0 di porpora tendente al marrone, introdotto dalla Crayola nel 1998 (anche se nella loro versione \u00e8 pi\u00f9 tendente al grigio). Spesso ci si riferisce a tale colore con il suo nome francese \"aubergine\".\nPrende il proprio nome da quello dell'omonimo ortaggio, il cui colore nella realt\u00e0 pu\u00f2 variare dall'indaco al bianco."}
{"id": "1643284", "revid": "110157", "url": "https://it.wikipedia.org/wiki?curid=1643284", "title": "Distretto di Myszk\u00f3w", "text": "Il distretto di Myszk\u00f3w (in polacco powiat myszkowski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643285", "revid": "110157", "url": "https://it.wikipedia.org/wiki?curid=1643285", "title": "Distretto di Pszczyna", "text": "Il distretto di Pszczyna (in polacco powiat pszczy\u0144ski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643287", "revid": "110157", "url": "https://it.wikipedia.org/wiki?curid=1643287", "title": "Distretto di Racib\u00f3rz", "text": "Il distretto di Racib\u00f3rz (in polacco powiat raciborski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643288", "revid": "110157", "url": "https://it.wikipedia.org/wiki?curid=1643288", "title": "Distretto di Rybnik", "text": "Il distretto di Rybnik (in polacco powiat rybnicki) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643290", "revid": "110157", "url": "https://it.wikipedia.org/wiki?curid=1643290", "title": "Distretto di Tarnowskie G\u00f3ry", "text": "Il distretto di Tarnowskie G\u00f3ry (in polacco powiat tarnog\u00f3rski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643291", "revid": "1748167", "url": "https://it.wikipedia.org/wiki?curid=1643291", "title": "DePrimoMaggio", "text": "DePrimoMaggio \u00e8 il quarto album in studio del rapper italiano Frankie hi-nrg mc, pubblicato il 29 febbraio 2008 dalla BMG.\nDescrizione.\nUscito durante il Festival di Sanremo 2008, \"DePrimoMaggio\" \u00e8 composto da dieci brani, di cui, come consuetudine per l'artista, alcuni \"parlati\". L'album \u00e8 stato lanciato dal brano \"Rivoluzione\", presentato a Sanremo e dal rispettivo videoclip sui canali musicali, in cui compaiono Roy Paci ed Enrico Ruggeri.\nLa versione digitale dell'album \u00e8 stata presentata in due edizioni. La prima, distribuita sull'iTunes Store, contiene come bonus track la versione strumentale di \"Rivoluzione\", mentre la seconda, scaricabile per un periodo di tempo dal sito di Radio Deejay, include due bonus track strumentali alternative dei brani \"Call-Center\" e \"Squarto uomo\"."}
{"id": "1643292", "revid": "110157", "url": "https://it.wikipedia.org/wiki?curid=1643292", "title": "Distretto di Wodzis\u0142aw \u015al\u0105ski", "text": "Il distretto di Wodzis\u0142aw \u015al\u0105ski (in polacco powiat wodzis\u0142awski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643293", "revid": "1186766", "url": "https://it.wikipedia.org/wiki?curid=1643293", "title": "Distretto di Zawiercie", "text": "Il distretto di Zawiercie (in polacco powiat zawiercia\u0144ski) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 10 comuni."}
{"id": "1643295", "revid": "110157", "url": "https://it.wikipedia.org/wiki?curid=1643295", "title": "Distretto di \u017bywiec", "text": "Il distretto di \u017bywiec (in polacco powiat \u017cywiecki) \u00e8 un distretto polacco appartenente al voivodato della Slesia.\nGeografia antropica.\nSuddivisioni amministrative.\nIl distretto comprende 15 comuni."}
{"id": "1643296", "revid": "110157", "url": "https://it.wikipedia.org/wiki?curid=1643296", "title": "Distretto di Bartoszyce", "text": "Il distretto di Bartoszyce (in polacco powiat bartoszycki) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643299", "revid": "110157", "url": "https://it.wikipedia.org/wiki?curid=1643299", "title": "Distretto di Braniewo", "text": "Il distretto di Braniewo (in polacco powiat braniewski) \u00e8 un distretto polacco appartenente probabilmente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 7 comuni."}
{"id": "1643301", "revid": "110157", "url": "https://it.wikipedia.org/wiki?curid=1643301", "title": "Distretto di Dzia\u0142dowo", "text": "Il distretto di Dzia\u0142dowo (in polacco powiat dzia\u0142dowski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643302", "revid": "709406", "url": "https://it.wikipedia.org/wiki?curid=1643302", "title": "Lavanda rosata", "text": ""}
{"id": "1643303", "revid": "110157", "url": "https://it.wikipedia.org/wiki?curid=1643303", "title": "Distretto di Elbl\u0105g", "text": "Il distretto di Elbl\u0105g (in polacco powiat elbl\u0105ski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643304", "revid": "767487", "url": "https://it.wikipedia.org/wiki?curid=1643304", "title": "Distretto di E\u0142k", "text": "Il distretto di E\u0142k (in polacco powiat e\u0142cki) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643305", "revid": "110157", "url": "https://it.wikipedia.org/wiki?curid=1643305", "title": "Distretto di Gi\u017cycko", "text": "Il distretto di Gi\u017cycko (in polacco powiat gi\u017cycki) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643307", "revid": "110157", "url": "https://it.wikipedia.org/wiki?curid=1643307", "title": "Distretto di Go\u0142dap", "text": "Il distretto di Go\u0142dap (in polacco powiat go\u0142dapski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 3 comuni."}
{"id": "1643309", "revid": "1234826", "url": "https://it.wikipedia.org/wiki?curid=1643309", "title": "Il Grinch (film 2000)", "text": "Il Grinch (\"Dr. Seuss' How the Grinch Stole Christmas\") \u00e8 un film statunitense del 2000 diretto da Ron Howard.\nIl film \u00e8 tratto dall'omonimo libro del Dr. Seuss. Il film \u00e8 interpretato da Jim Carrey nel ruolo del Grinch, con Jeffrey Tambor, Christine Baranski, Molly Shannon, Bill Irwin e Taylor Momsen in ruoli secondari.\n\u00c8 il secondo adattamento del libro dopo lo special televisivo \"Il Grinch e la favola di Natale!\", nonch\u00e9 il primo lungometraggio basato su un libro del Dr. Seuss.\nIl film ha avuto recensioni contrastanti da parte della critica cinematografica. Nonostante ci\u00f2, il film ha trascorso quattro settimane come film in vetta al botteghino negli Stati Uniti. Ha incassato 345 milioni di dollari in tutto il mondo ed \u00e8 stato il sesto film di maggior incasso del 2000. In origine era il secondo film natalizio con il maggior incasso di tutti i tempi dietro \"Mamma, ho perso l'aereo\" (1990) fino a quando entrambi i film sono stati superati nel 2018 dal terzo adattamento cinematografico della storia. Ha vinto l'Oscar al miglior trucco, oltre a ricevere nomination per la migliore scenografia e i migliori costumi.\nTrama.\nAll'interno di un fiocco di neve viene scoperto il paese di \"Chinons\u00f2\", che \u00e8 abitato da esseri di differente altezza, sesso ed et\u00e0, i \"Nonsoch\u00ec\". A Chinons\u00f2 ci si prepara da sempre al Natale, sentito come la festivit\u00e0 pi\u00f9 importante. L'unica creatura che invece detesta il Natale \u00e8 il Grinch, un essere verde che abita il Monte Briciolaio insieme al cane Max, e temuto da tutti i Nonsoch\u00ec. Tutti gli abitanti di Chinons\u00f2 sono indaffarati a comprare e spedire regali ma la piccola Cindy Chi Lou, 6 anni, ha dei dubbi sul fatto che il senso del Natale sia nelle decorazioni e nei doni ma non viene ascoltata dai suoi parenti e dagli altri Nonsoch\u00ec. Nel frattempo il Grinch, dopo aver spaventato i fratelli di Cindy che erano andati sul monte, decide di scendere per fare dispetti. Entrando all'interno delle poste dei Nonsochi per mettere confusione fra i pacchi incontra Cindy, che per lo spavento cade nel nastro trasportatore dei regali, da cui viene salvata dallo stesso Grinch che per\u00f2 la impacchetta per dispetto. Cindy, impressionata dal suo gesto, scopre che il Grinch era stato trovato e allevato dai Nonsoch\u00ec quando ancora era in fasce e che da piccolo era stato vittima di bullismo da parte di Augustus, attuale sindaco della citt\u00e0, che cercava di allontanarlo da Marta May, una bambina della quale si era innamorato. Il Grinch le costru\u00ec per Natale un angelo con scarti metallici e gioielli ma, a causa di un maldestro tentativo di farsi la barba, si present\u00f2 a scuola col volto sfregiato, venendo per questo deriso da Augustus. Preso dall'ira, il Grinch distrusse le decorazioni della classe e si ritir\u00f2 amareggiato sul monte Briciolaio dove crebbe odiando il Natale e i Nonsoch\u00ec.\nCindy, dispiaciuta per la sua condizione, decide di invitare il Grinch come \"mastro allegro\" delle feste a Chinons\u00f2. Il viscido Augustus si oppone ai progetti della bambina ma gli altri Nonsoch\u00ec, ispirati dall'altruismo di Cindy, fanno pressione e decide cos\u00ec di invitarlo. La bambina si presenta cos\u00ec a casa del Grinch non riuscendo a convincerlo a partecipare, tuttavia egli cambia presto idea dopo aver sentito che ci sarebbero stati un premio e la presenza di Marta. Il Grinch si reca a Chinons\u00f2 per i festeggiamenti venendo ben accolto dai Nonsoch\u00ec, venendo inizialmente contagiato dall'allegria dei presenti; Augustus per\u00f2 gli regala un rasoio per fargli ricordare i brutti momenti passati da piccolo e lo ferisce ancora pi\u00f9 gravemente facendo una proposta di matrimonio a Marta. Offeso e umiliato, il Grinch decide cos\u00ec di vendicarsi distruggendo l'albero di Natale, rasando il sindaco e portando scompiglio in citt\u00e0. Scopre per\u00f2 che il suo piano non ha funzionato e si ritira con rabbia a casa sua.\nGiunta la notte di Natale, il Grinch decide di distruggere la festivit\u00e0 per sempre e si traveste cos\u00ec da Babbo Natale; poi costruisce una slitta motorizzata e si reca a Chinons\u00f2 insieme al cane Max travestito come la renna col naso rosso Rudolph dopo il giro del vero Babbo Natale, rubando tutti i regali. Il mattino dopo, i Nonsoch\u00ec si risvegliano e scoprono con tristezza cosa \u00e8 accaduto. Augustus, adirato, accusa Cindy di aver rovinato il Natale con la sua ossessione di voler invitare il Grinch ma la bambina viene difesa dal padre, il quale comprende quanto avesse ragione sul fatto che Natale voglia dire stare insieme ai propri cari e volersi bene.\nIl Grinch dall'alto del monte sente i canti di gioia e capisce con rabbia che il suo piano di rovinare il Natale \u00e8 fallito. Il suo cuore cos\u00ec da piccolo e rinsecchito aumenta di tre taglie facendolo ritornare buono. La slitta nel frattempo \u00e8 sull'orlo della montagna e minaccia di cadere insieme ai regali. Il Grinch tenta disperatamente di impedirlo ma la slitta \u00e8 troppo pesante; dopo aver visto per\u00f2 che su di essa c'\u00e8 anche Cindy Lou tira fuori una forza sovrumana e salva sia lei che i pacchi. I due ritornano a Chinons\u00f2 con la slitta e il Grinch riconsegna i regali ai Nonsoch\u00ec dichiarandosi dispiaciuto per quello che ha fatto. I Nonsoch\u00ec decidono comunque di perdonarlo tranne Augustus, il quale tuttavia subisce uno smacco da parte di Marta che rinuncia a lui e si dichiara finalmente al Grinch. Tutti i Nonsoch\u00ec festeggiano cos\u00ec il Natale insieme al Grinch che li invita a passare le feste a casa sua.\nAccoglienza.\nIncassi.\nIl film, con un budget di 123 milioni di dollari, \u00e8 stato un successo commerciale, incassando globalmente .\nCritica.\nIl film ha ricevuto recensioni miste dalla critica cinematografica. Il sito Rotten Tomatoes riporta che il 49% delle 142 recensioni professionali ha dato un giudizio positivo sul film, con una valutazione media di 5,52 su 10. Il consenso del sito recita: \"Jim Carrey brilla nei panni del Grinch. Sfortunatamente, non \u00e8 sufficiente a salvare questo film. Faresti meglio a guardare il cartone animato della TV\". Su Metacritic, il film ha un punteggio del 46 su 100, basato su 29 recensioni."}
{"id": "1643312", "revid": "1305772", "url": "https://it.wikipedia.org/wiki?curid=1643312", "title": "Beatrice di Vermandois", "text": "Origine.\nFiglia secondogenita del conte di Vermandois, Erberto I (ca. 850 \u2013 907) (nipote del re d'Italia, Bernardo, a sua volta nipote di Carlo Magno) e della moglie Liutgarda o Berta de Morvois, di cui non si conoscono gli ascendenti. Suo fratello maggiore, Erberto sarebbe divenuto anche suo genero, sposando Adele, la figliastra di Beatrice.\nBiografia.\nNell'897 circa, Beatrice fu data in moglie al fratello del re dei Franchi occidentali, Oddone, il conte di Parigi e Marchese di Neustria contro i Bretoni, Roberto(860 oppure 866- 15 giugno 923), figlio maschio secondogenito del Marchese di Neustria contro i Bretoni, conte d'Angi\u00f2, di Auxerre e di Nevers, Roberto il Forte, della dinastia dei Robertingi, e della seconda (o terza) moglie, Adelaide d'Alsazia, come \u00e8 indicato nelle \"Europ\u00e4ische Stammtafeln\", vol II cap. 10 (non consultate).Secondo lo storico francese Christian Settipani, questo matrimonio suggell\u00f2 la pace, dell'897, tra i Robertingi ed i Vermandois, partigiani di Carlo il Semplice, dopo che il re Oddone, fratello di Roberto, aveva riconosciuto il carolingio come suo successore.\nDopo la morte di suo cognato, Oddone, avvenuta il 3 gennaio 898, i nobili, rispettando il patto dell'anno precedente accettarono come re, Carlo III il Semplice; anche suo marito, Roberto, che mantenne tutti i suoi possedimenti ed i suoi titoli, ne riconobbe la supremazia.\nBeatrice divenne regina dei franchi occidentali, dopo che suo marito Roberto, che aveva guidato la rivolta contro il re Carlo III, il 22 giugno 922 era stato acclamato re ed il 30 giugno, secondo il cronista Flodoardo, era stato incoronato re a Reims, dall'arcivescovo di Sens, Gualtiero nella chiesa di San Remigio.Roberto, nella battaglia che ne segu\u00ec ebbe la meglio, e Carlo III dovette fuggire in Lotaringia, ma perse la vita.Dopo la morte di Roberto i Neustriani elessero re il genero di Beatrice, Rodolfo, Duca di Borgogna, che fu incoronato a Soissons, il 13 luglio e sua figlia Emma le successe come regina dei Franchi occidentali.\nDella morte di Beatrice non si hanno notizie, si sa solamente che al 26 marzo 931, era ancora in vita, citata in un documento del figlio Ugo.\nFigli.\nBeatrice a Roberto diede due figli:"}
{"id": "1643314", "revid": "110157", "url": "https://it.wikipedia.org/wiki?curid=1643314", "title": "Distretto di I\u0142awa", "text": "Il distretto di I\u0142awa (in polacco powiat i\u0142awski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 7 comuni."}
{"id": "1643315", "revid": "767487", "url": "https://it.wikipedia.org/wiki?curid=1643315", "title": "Beth Yerah", "text": "Beth Yerah (in arabo Khirbet Kerak) \u00e8 una localit\u00e0 sul Lago di Tiberiade, nella parte settentrionale di Israele.\nIl sito \u00e8 popolato sin dall'et\u00e0 del bronzo antico.\nIn questo sito sono stati ritrovati i primi frammenti di vasellame. Questo tipo ceramico \u00e8 detto appunto \"di Khirbet Kerak\"."}
{"id": "1643317", "revid": "110157", "url": "https://it.wikipedia.org/wiki?curid=1643317", "title": "Distretto di K\u0119trzyn", "text": "Il distretto di K\u0119trzyn (in polacco powiat k\u0119trzy\u0144ski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1643318", "revid": "110157", "url": "https://it.wikipedia.org/wiki?curid=1643318", "title": "Distretto di Lidzbark Warmi\u0144ski", "text": "Il distretto di Lidzbark Warmi\u0144ski (in polacco powiat lidzbarski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643319", "revid": "110157", "url": "https://it.wikipedia.org/wiki?curid=1643319", "title": "Distretto di Mr\u0105gowo", "text": "Il distretto di Mr\u0105gowo (in polacco powiat mr\u0105gowski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643320", "revid": "110157", "url": "https://it.wikipedia.org/wiki?curid=1643320", "title": "Distretto di Nidzica", "text": "Il distretto di Nidzica (in polacco powiat nidzicki) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 4 comuni."}
{"id": "1643321", "revid": "110157", "url": "https://it.wikipedia.org/wiki?curid=1643321", "title": "Distretto di Nowe Miasto Lubawskie", "text": "Il distretto di Nowe Miasto Lubawskie (in polacco powiat nowomiejski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 5 comuni."}
{"id": "1643322", "revid": "767487", "url": "https://it.wikipedia.org/wiki?curid=1643322", "title": "Distretto di Olecko", "text": "Il distretto di Olecko (in polacco powiat olecki) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 3 comuni."}
{"id": "1643323", "revid": "110157", "url": "https://it.wikipedia.org/wiki?curid=1643323", "title": "Distretto di Olsztyn", "text": "Il distretto di Olsztyn (in polacco powiat olszty\u0144ski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 12 comuni."}
{"id": "1643325", "revid": "767487", "url": "https://it.wikipedia.org/wiki?curid=1643325", "title": "Distretto di Ostr\u00f3da", "text": "Il distretto di Ostr\u00f3da (in polacco powiat ostr\u00f3dzki) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 9 comuni."}
{"id": "1643327", "revid": "110157", "url": "https://it.wikipedia.org/wiki?curid=1643327", "title": "Distretto di Pisz", "text": "Il distretto di Pisz (in polacco powiat piski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 4 comuni."}
{"id": "1643331", "revid": "110157", "url": "https://it.wikipedia.org/wiki?curid=1643331", "title": "Distretto di Szczytno", "text": "Il distretto di Szczytno (in polacco powiat szczycie\u0144ski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 8 comuni."}
{"id": "1643332", "revid": "116713327", "url": "https://it.wikipedia.org/wiki?curid=1643332", "title": "Corcovado (Brasile)", "text": "Il Corcovado (in portoghese: \"gobbo\") o Monte Cristo \u00e8 una montagna situata nel centro di Rio de Janeiro, in Brasile; alta 710 metri, \u00e8 situata nel parco nazionale della Tijuca. \u00c8 conosciuto a livello mondiale in quanto sulla cima si trova la statua del \"Cristo Redentore\".\nAccesso.\nIl picco e la statua sono accessibili tramite la \"Corcovado Rack Railway\", aperta nel 1884 e rinnovata nel 1980 con treni di fabbricazione svizzera. La ferrovia usa treni a cremagliera alimentati elettricamente capaci di trasportare 360 passeggeri all'ora. Ogni viaggio dura circa 20 minuti e il treno riparte ogni mezz'ora, dalle 8:30 alle 18:30.\nAlla base della statua si trova una scala composta da 222 gradini e vi sono 3 ascensori panoramici e 8 scale mobili.\nAttrazioni.\nL'attrazione pi\u00f9 popolare del Corcovado \u00e8 la statua, che attira oltre 300,000 persone tra gente del luogo e turisti ogni anno. Dalla piattaforma della statua si pu\u00f2 vedere la citt\u00e0 di Rio, il \"Pan di Zucchero\", il lago Rodrigo de Freitas, le spiagge di Copacabana e Ipanema, lo Stadio M\u00e1rio Filho, e molte favelas. \nIl Corcovado \u00e8 anche scalabile e vi sono 54 vie attraversabili dagli scalatori (dato risalente al 1992).\nGeologia.\nIl Corcovado \u00e8 una montagna di granito, con alcune pareti rocciose verticali."}
{"id": "1643333", "revid": "767487", "url": "https://it.wikipedia.org/wiki?curid=1643333", "title": "Distretto di W\u0119gorzewo", "text": "Il distretto di W\u0119gorzewo (in polacco powiat w\u0119gorzewski) \u00e8 un distretto polacco appartenente al voivodato della Varmia-Masuria.\nGeografia antropica.\nSuddivisioni amministrative.\nIl distretto comprende 3 comuni."}
{"id": "1643334", "revid": "119673849", "url": "https://it.wikipedia.org/wiki?curid=1643334", "title": "Tsuyoshi Yamanaka", "text": "Specializzato nello stile libero, ha vinto quattro medaglie d'argento alle Olimpiadi: nei 400\u00a0m e 1500\u00a0m sl a Melbourne 1956 e nei 400\u00a0m e nella staffetta 4x200\u00a0m sl a Roma 1960.\n\u00c8 uno dei Membri dell'International Swimming Hall of Fame\n\u00c8 stato primatista mondiale dei 200\u00a0m e 400\u00a0m sl e della staffetta 4x200\u00a0m sl."}
{"id": "1643337", "revid": "125825134", "url": "https://it.wikipedia.org/wiki?curid=1643337", "title": "Codice penale militare di guerra", "text": "Il codice penale militare di guerra (noto anche con l'acronimo c.p.m.g.) tratta i reati commessi dai militari delle forze armate italiane in tempo di guerra.\nEmanazione.\nIl codice \u00e8 stato approvato in Italia insieme al Codice penale militare di pace con RD 20 febbraio 1941, n. 303. Faceva seguito ad un'elaborazione ultraquarantennale.\nStruttura del c.p.m.g..\nIl c.p.m.g. \u00e8 suddiviso in 4 \"Libri\", a loro volta ripartiti in diversi \"Titoli\":\nNozione di militare.\nIl codice penale militare di guerra, ai sensi dell'art. 7, comma 1, si applica ai militari, intesi quali:\nIl principio di corrispondenza tra trattamento del militare straniero e trattamento del militare italiano - previsto dal diritto internazionale ed applicato anche in questo codice, nelle fattispecie contro le leggi e gli usi della guerra di cui al titolo IV del libro III - \u00e8 considerato uno degli elementi di garanzia, tuttora attuali, del codice.\nCompetenza in base al tempo.\nAl fine di applicare il Codice \u00e8 necessario, secondo quanto disposto dall'art. 3 c.p.m.g., la dichiarazione dello stato di guerra. Tuttavia, non tutti i reati sono ricompresi all'interno del Codice. Infatti, art. 1 c.p.m.g. stabilisce che la legge penale militare di guerra comprende, oltre al codice, ogni altra legge speciale, o provvedimento che abbia valore di legge, in materia penale militare attinente alla guerra.\nEstensione a particolari tempi di pace.\nAi sensi dell'art. 8 c.p.m.g. l'applicazione della legge penale militare di guerra pu\u00f2, con decreto del Presidente della Repubblica, essere estesa, anche in \"tempo di pace\", per una riunione di navi o di aeromobili, ovvero di forze terrestri distaccate per qualsiasi operazione militare o di polizia.\nBisogna ricordare, tuttavia che a tutt'oggi, essendo l'Italia all'interno dei propri confini, in pace, la legge penale militare viene usata all'estero. Infatti, l'art. 9. c.p.m.g. relativo ai Corpi di spedizione all'estero, cos\u00ec come sostituito dall'art. 2, comma 1, lett. a ), della Legge 31 gennaio 2002, n. 6, prevede che sino all'entrata in vigore di una nuova legge organica sulla materia penale militare, siano soggetti alla \"legge penale militare di guerra\", ancorch\u00e9 in tempo di pace i \"corpi di spedizione all'estero per operazioni militari armate\", dal momento in cui si inizia il passaggio dei confini dello Stato o dal momento dell'imbarco in nave o aeromobile ovvero, per gli equipaggi di questi, dal momento in cui \u00e8 ad essi comunicata la destinazione alla spedizione.\nIn tali casi ai reati commessi, la legge penale militare di guerra si applica anche al personale militare di comando e controllo e di supporto del corpo di spedizione che resta nel territorio nazionale o che si trova nel territorio di altri paesi, dal momento in cui \u00e8 ad esso comunicata l'assegnazione a dette funzioni, per i fatti commessi a causa o in occasione del servizio.\nIn particolare la legge n. 6 del 2002 predetta, stabilisce che in relazione all'operazione multinazionale denominata \"Enduring Freedom\", il codice penale militare di guerra si applica ai soggetti indicati all'articolo suindicato.\nNon avendo il legislatore definito il concetto di \"operazioni militari armate\", ha di fatto lasciato il campo libero per decidere di volta in volta quale diritto applicare. Il quadro normativo, per effetto della legge 247/2006 e successivamente della legge 162/2009, \u00e8 profondamente cambiato e da allora a tutti i contingenti militari italiani all'estero viene applicato il codice penale militare di pace.\nProcedura militare di guerra.\nLe norme procedurali del Codice penale militare di guerra seguono la sorte di tutte le norme di istruzione presenti nelle leggi anteriori al 1988. Infatti, a seguito dell'applicazione degli artt. 326 ss, del nuovo Codice di procedura penale, approvato appunto nel 1988, anche i procedimenti penali militari sono abrogati.\nInoltre, l'art. 9 del D. L. 1\u00ba dicembre 2001, n. 421, convertito, con modificazioni, nella Legge 31 gennaio 2002, n.6, dispone che non si applichino le disposizioni contenute nel Libro IV del Codice penale militare di guerra sulla procedura penale militare di guerra, dettando per l'occorrenza una scarna normativa di raccordo.\nInfatti, la legge dispone che la competenza territoriale sia del Tribunale militare di Roma.\nInoltre, non si applicano le disposizioni concernenti l'Ordinamento giudiziario militare di guerra, contenute nella Parte II dell'Ordinamento giudiziario militare, approvato con regio decreto 9 settembre 1941, n. 1022.\nRiforma del Codice.\nIl Codice penale militare di guerra, cos\u00ec come il Codice penale militare di pace, \u00e8 figlio del suo tempo ed \u00e8 orfano di una riforma che lo abbia adattato alla concezione di guerra nel XXI secolo. \u00c8 pur vero che qualche modifica, anche se limitata, vi \u00e8 stata, ma manca una visione modernizzatrice unitaria del Codice stesso.\nTra gli interventi degli ultimi anni vi \u00e8 la legge 18 marzo 2003, n. 42, che abolisce, tra gli altri, gli artt. 5 e 10 del c.p.m.g. che consentivano all'autorit\u00e0 politica di derogare alle garanzie costituzionali e applicare la legge militare di guerra anche in tempo di pace.\nAncora, \u00e8 rilevante la Legge 31 gennaio 2002, n. 6, che tra l'altro ha abolito i bandi militari, istituendo la figura (non nuova, per la verit\u00e0) del Comandante supremo, disciplinata dall'art. 17 c.p.m.g., che \u00e8 colui che agli effetti della legge penale militare, \u00e8 investito del \"comando di tutte le forze operanti\", per un'esigenza di chiara semplificazione e responsabilit\u00e0.\nInoltre, con la Legge 13 ottobre 1994, n. 589 \u00e8 stata soppressa la pena di morte per i reati militari in tempo di guerra, come gi\u00e0 era stata abolita, con decreto legislativo luogotenenziale 10 agosto 1944, n. 224, per i delitti ordinari preveduti nel codice penale e, con decreto legislativo 22 gennaio 1948, n. 21 per i delitti previsti dalle leggi speciali, diverse da quelle militari di guerra. La pena di morte prevista dal Codice penale militare di guerra e dalle leggi militari di guerra \u00e8 sostituita dalla pena massima prevista dal Codice penale.\nOltre a quelle previste dalla Legge 7 maggio 1981, n.180, recante modifiche all\"Ordinamento giudiziario militare\" - che ha abrogato il \"Tribunale Supremo Militare\", le cui funzioni sono attribuite alla Corte di cassazione - ulteriori modifiche sono state effettuate con la Legge 27 febbraio 2002, n.15."}
{"id": "1643338", "revid": "62004", "url": "https://it.wikipedia.org/wiki?curid=1643338", "title": "Alexei Diatchenko", "text": ""}
{"id": "1643340", "revid": "1543377", "url": "https://it.wikipedia.org/wiki?curid=1643340", "title": "Fern\u00e3o Mendes Pinto", "text": "Le sue avventure sono state tramandate attraverso la pubblicazione postuma del documento conosciuto come \"Peregrinaggio\" (in portoghese \"Peregrina\u00e7\u00e3o\") nel 1614, un lavoro autobiografico la cui validit\u00e0 \u00e8 di difficile valutazione. Durante i suoi viaggi verso il Medio Oriente e l'Estremo Oriente, Pinto visit\u00f2 l'Etiopia, il Mar Arabico, la Cina (dove dichiar\u00f2 di essere stato messo ai lavori forzati durante la costruzione della grande muraglia cinese), l'India e il Giappone. Afferm\u00f2 di essere stato tra i primi europei a raggiungere il Giappone, iniziando di conseguenza il periodo del commercio Nanban nel 1543 e introducendo per la prima volta le armi da fuoco in quelle terre. Promosse la creazione della prima chiesa cristiana in Giappone dopo essere diventato amico di un missionario membro della Compagnia di Ges\u00f9, conosciuto in seguito come San Francesco Saverio. Lo stesso Pinto fu Gesuita per un certo periodo, anche se in seguito abbandon\u00f2 l'ordine.\n\"Peregrinaggio\" mostra come Pinto fosse molto scontento della politica coloniale portoghese nell'estremo oriente, avanzando obiezioni di tipo morale e religioso verso ci\u00f2 che gli sembrava una impresa ipocrita, imbevuta di avidit\u00e0 e mascherata come missione religiosa; posizione non comune all'epoca ma che in seguito si diffuse.. I suoi racconti citano oltre 20 anni di viaggi e imprese; viene riportato per esempio che fu \"tredici volte fatto prigioniero e diciassette volte venduto\" \u2013 molti dei suoi racconti non vennero accettati come veritieri. A causa di ci\u00f2, si diffuse il detto \"Fern\u00e3o, Mentes? Minto!\", una battuta in lingua portoghese basata sul suo nome che significa \"Fern\u00e3o, tu menti? S\u00ec, io mento!\".\nVita iniziale.\nFern\u00e3o Mendes Pinto nacque a Montemor-o-Velho nel 1509 in una famiglia povera. Si sa che avesse almeno due fratelli e due sorelle, e un cugino ricco, Francisco Garc\u00eda de Vargas. Lasci\u00f2 il villaggio per trasferirsi a Lisbona, la capitale del regno, nel 1521, dove serv\u00ec il Duca Giorgio di Coimbra. Due anni dopo part\u00ec via mare per Set\u00fabal, con l'intenzione di lavorare per un nobile di nome Francisco de Faria, ma durante il viaggio la nave venne attaccata da pirati francesi che abbandonarono l'equipaggio e i passeggeri su una spiaggia vicino ad Alentejo.\nViaggi.\nI viaggi di Pinto possono essere divisi in tre fasi: i suoi primi viaggi dal Portogallo all'India, dove cerc\u00f2 di raggiungere le basi portoghesi sulla costa ovest indiana; altri viaggi si susseguirono dall'India alla penisola di Malacca, Sumatra, Thailandia, Cina e il Giappone; al termine Pinto ritorn\u00f2 in Europa.\nIndia.\nIl primo viaggio di Fern\u00e3o in India inizi\u00f2 l'11 marzo 1537 partendo da Lisbona. Dopo una breve tappa in Mozambico, Pinto giunse a Daman-Diu, un'isola fortificata a nord-ovest di Bombay. La fortezza era sotto assedio dei musulmani comandati da Solimano il Magnifico, che era deciso a scalzare i portoghesi dall'India per mantenere il monopolio del commercio delle rotte orientali.\nInvogliato dalle leggende che parlavano di ricchezze ottenibili dall'assalto delle navi musulmane, Pinto si un\u00ec a una missione di ricognizione nel Mar Rosso, con breve tappa in Etiopia per avvertire i soldati portoghesi che stavano a guardia di Eleni d'Etiopia. Dopo aver lasciato il porto di Massawa, le navi portoghesi combatterono contro tre galeoni dell'Impero Ottomano, ma vennero sconfitti. L'equipaggio venne fatto prigioniero e deportato a Mocha, un porto nel sud-ovest della penisola araba. Pinto venne venduto come schiavo a un musulmano Greco di carattere crudele, al punto che Fern\u00e3o minacci\u00f2 di togliersi la vita; il padrone si convinse e vendette il suo schiavo a un mercante ebreo in cambio di datteri per un valore pari a 30 ducati.\nIl suo nuovo padrone lo port\u00f2 sulla rotta per Hormuz, il mercato principale del golfo persico, dove Pinto venne offerto al capitano della Fortezza di Hormuz. Fern\u00e3o venne liberato al costo di trecento ducati pagati dalla Corona portoghese.\nIl suo secondo viaggio in India lo port\u00f2 a Goa, colonia portoghese e base navale stabilita per controllare il commercio delle spezie. Pinto venne in seguito trasferito contro la sua volont\u00e0 a Dabul, per una missione contro gli Ottomani. Dopo diversi scontri nel mare arabico, Pinto ritorn\u00f2 a Goa.\nMalacca.\nNel 1539 Pinto giunse nella penisola di Malacca per lavorare con il Capitano Pero de Faria, il quale mand\u00f2 Pinto a svolgere contatti di tipo diplomatico con i signori locali della regione.\nPer la maggior parte del tempo svolse diversi compiti sull'isola di Sumatra, la cui popolazione si era alleata con i portoghesi contro i musulmani di Achin nel nord dell'isola. Prov\u00f2 a ricavare denaro da compravendite private, pur rimanendo fedele al Re e ai suoi interessi, a differenza di molti dei suoi compagni che fecero dei veri commerci privati al punto di sottrarre grandi quantit\u00e0 di denaro al regno.\nDopo Sumatra, venne mandato a Patani, sulla costa orientale della penisola Malacca. Unendo le forze con dei connazionali di una base commerciale a Patani, Pinto viaggi\u00f2 su una nave carica di merce diretta verso la costa del Siam (l'odierna Thailandia); vennero attaccati da dei pirati musulmani che rubarono la merce e il denaro. Riprendendo il mare per cercare i pirati, divennero sostanzialmente dei pirati loro stessi sotto il comando di Ant\u00f3nio de Faria.\nPinto continu\u00f2 a svolgere quel ruolo per mesi nel golfo del Tonchino, nel Mar Cinese meridionale e presso la costa della Corea, dove dichiar\u00f2 di aver depredato la tomba dell'Imperatore Cinese.\nA bordo di una nave caduta in mano ai cinesi, i sopravvissuti vennero condannati ai lavori forzati presso la Grande Muraglia; Fern\u00e3o fu tra questi. Non scont\u00f2 la pena completamente in quanto divenne prigioniero di guerra dopo una invasione dei Tartari. Pinto e i suoi compagni comprarono la propria libert\u00e0 insegnando ai Tartari delle tecniche per distruggere una fortezza, e in compagnia di un ambasciatore Tartaro viaggiarono verso la Cocincina, i territori della Cambogia e del Vietnam.\nDurante il viaggio Pinto riport\u00f2 di aver incontrato una figura religiosa che descrisse come \"simile al papa\" \u2014 probabilmente era il Dalai Lama \u2014 che non conosceva e non aveva mai sentito parlare dell'Europa. In seguito, frustrato dalla lentezza del viaggio, Pinto e due compagni decisero di abbordare una giunca di pirati cinesi, che si trovarono nel mare in tempesta e trasportati dalla corrente sull'isola di Tanegashima, a sud di Ky\u016bsh\u016b; questa \u00e8 la fonte da cui Pinto dichiar\u00f2 di essere il primo europeo a metter piede sul territorio giapponese.\nGiappone.\nAlcuni anni dopo (1542/1543), Pinto raggiunse per caso la terra sconosciuta del Giappone giungendo a Tanegashima. Lui e i compagni riuscirono a ingraziarsi un signore feudale, al quale diedero degli archibugi, le prime armi da fuoco importate in quelle terre. Il modello dell'arma venne rapidamente riprodotto ed ebbe un grande impatto nelle seguenti guerre civili giapponesi. Pinto ritorn\u00f2 presso le coste della Cina, dopo essere stato rilasciato su Ningpo, e contatt\u00f2 diversi mercanti portoghesi che si dimostrarono molto interessati a iniziare un commercio con il Giappone. La loro spedizione ebbe un imprevisto e la nave si aren\u00f2 presso le isole Ry\u016bky\u016b; quando vennero arrestati per pirateria vennero rilasciati in poco tempo a causa della compassione delle donne dell'isola.\nNel 1549, Pinto lasci\u00f2 il porto di Kagoshima prendendo con s\u00e9 un uomo di nome Anjiro, un fuggitivo, e lo present\u00f2 a San Francesco Saverio. Saverio si un\u00ec al viaggio di Fern\u00e3o in Giappone e inizi\u00f2 a diffondere la fede cattolica. Nel 1551, Pinto incontr\u00f2 Saverio di nuovo e svolse opere di evangelizzazione nella regione.\nNel 1554, Fern\u00e3o decise di ritornare in Portogallo con ci\u00f2 che aveva guadagnato tramite i suoi viaggi; prima di ritornare si convert\u00ec diventando un fratello dei Gesuiti e don\u00f2 un certo ammontare di denaro alla societ\u00e0. Pinto part\u00ec assieme a Saverio quando il Gesuita lasci\u00f2 l'incarico di evangelizzazione a un successore.\nUna lettera scritta da Otomo Yoshishige sostiene questi avvenimenti: quando il daimy\u014d di Bungo chiese che Pinto ritornasse in Giappone, si offr\u00ec anche di convertirsi. Fern\u00e3o riusc\u00ec a combinare una buona trattativa diplomatica e fece stabilire una ambasciata, anche se non pot\u00e9 convertire Otomo in quanto era in corso una guerra civile \u2014 Otomo non poteva convertirsi in quanto avrebbe causato scontento tra i suoi sostenitori. Ventidue anni dopo Otomo si convert\u00ec, nello stesso periodo in cui Pinto complet\u00f2 la propria autobiografia.\nPinto, per ragioni sconosciute, lasci\u00f2 i Gesuiti nel 1557 durante il viaggio di ritorno.\nFern\u00e3o ritorn\u00f2 sulla penisola di Malacca per riferire informazioni al capitano che lo aveva mandato in missione a Martaban, nella Bassa Myanmar. Arriv\u00f2 nel mezzo di un assedio e si rifugi\u00f2 in un campo di mercenari portoghesi che avevano tradito il Vicer\u00e9 di Martaban.\nJava.\nPinto ritorn\u00f2 a Goa, dove incontr\u00f2 Pero de Faria, ex-capitano di Malacca. Pero lo mand\u00f2 in viaggio verso Java per comprare pepe nero da vendere in seguito in Cina. Mentre stava comprando merce nel porto di Bantam, Pinto venne avvertito da quaranta mercanti portoghesi che avevano sentito parlare di atti di violenza nelle zone circostanti a causa della morte dell'Imperatore per mano di un paggio. Dopo essere stati catturati e venduti altre volte, Fern\u00e3o riusc\u00ec a comprarsi un passaggio verso il Siam, conosciuta oggi come Thailandia. Pinto descrive come il Re del Siam avesse chiesto ai residenti portoghesi di offrirsi per combattere una rivolta presso i confini a nord. Il Re venne avvelenato dalla Regina, che aveva anche ucciso il giovane erede al trono, e mise il proprio fidanzato al posto del ragazzo. Il nuovo Re venne ucciso, e il Re della Birmania diede via agli attacchi contro Ayuthia, capitale del Siam.\nLa descrizione di tali eventi della storia Birmana sono tra i pi\u00f9 dettagliati che si possono trovare nella storia moderna occidentale.\nRitorno.\nFern\u00e3o ritorn\u00f2 in Portogallo il 22 settembre 1558. Era gi\u00e0 famoso in Europa come autore di una lettera che era stata pubblicata dalla Societ\u00e0 di Ges\u00f9 nel 1555. Dal 1562 al 1566 Fern\u00e3o spese quattro anni e mezzo al servizio della corte nella speranza di ricevere una ricompensa per i servigi svolti per il suo paese.\nIl libro.\nNel 1558 ritorn\u00f2 in Portogallo, dove spos\u00f2 Maria Correia Barreto e con la quale ebbe almeno due figlie; il numero esatto \u00e8 sconosciuto. Compr\u00f2 una fattoria nella regione di Pragal (vicino ad Almada) nel 1562 e nel 1569 inizi\u00f2 a scrivere informazioni riguardo ai suoi viaggi nel semi-sconosciuto oriente.\nFern\u00e3o Mendes Pinto mor\u00ec l'8 luglio 1583 presso la sua fattoria a Pragal. Il suo libro venne pubblicato nel 1614, trentun anni dopo la sua morte, da un monaco di nome Belchior Faria.\nSi pensa che la versione stampata del libro non corrisponda esattamente ai manoscritti dell'autore \u2014 alcune frasi sembrano essere state cancellate e altre sono state \"corrette\". Una caratteristica peculiare \u00e8 la scomparsa di molti riferimenti alla Societ\u00e0 di Ges\u00f9.\nAnche se Fern\u00e3o Mendes Pinto non aveva ricevuto insegnamenti ed una educazione pari a quella di altri autori e scrittori contemporanei, la sua esperienza e intelligenza gli permisero di creare un lavoro senza segni di pregiudizio riguardo alle \"nuove\" culture scoperte dai portoghesi.\nEredit\u00e0 culturale.\nTra i maggiori impatti a livello di civilt\u00e0, Pinto dichiar\u00f2 di aver introdotto per la prima volta\nl'archibugio sull'isola di Tanegashima. Basato sul modello dell'arma costruita dai portoghesi, i fabbri giapponesi riuscirono a produrre archibugi (chiamati da loro \"tanega-shima\"). Nel 1553 in Giappone vi erano pi\u00f9 armi per persona che in qualsiasi altra nazione nel mondo.\nNel 1600, le armi da fuoco Giapponesi erano le migliori prodotte nel mondo. Il \"tanega-shima\" cambi\u00f2 drasticamente lo stile di guerra giapponese, fino a quando Tokugawa Ieyasu dichiar\u00f2 illegale il possesso e l'uso di tali armi.\nUn altro cambiamento importante fu la costruzione della prima chiesa cristiana in Giappone.\nIl cratere Mendes Pinto di Mercurio \u00e8 stato dedeicato all'esploratore nel 1978."}
{"id": "1643342", "revid": "287204", "url": "https://it.wikipedia.org/wiki?curid=1643342", "title": "Fernao Mendes Pinto", "text": ""}
{"id": "1643350", "revid": "838137", "url": "https://it.wikipedia.org/wiki?curid=1643350", "title": "George Breen", "text": "Specializzato nello stile libero, ha vinto quattro medaglie alle Olimpiadi: l'argento nella staffetta 4x200\u00a0m sl e i bronzi nei 400\u00a0m e 1500\u00a0m sl a Melbourne 1956 e il bronzo nuovamente nei 1500\u00a0m sl a Roma 1960.\nNel 1975 \u00e8 diventato uno dei Membri dell'International Swimming Hall of Fame\n\u00c8 stato primatista mondiale degli 800\u00a0m e dei 1500\u00a0m sl e della staffetta 4x200\u00a0m sl."}
{"id": "1643351", "revid": "122958517", "url": "https://it.wikipedia.org/wiki?curid=1643351", "title": "Atalanta Bergamasca Calcio 1993-1994", "text": "Questa voce raccoglie le informazioni riguardanti lAtalanta Bergamasca Calcio nelle competizioni ufficiali della stagione 1993-1994.\nStagione.\nLa stagione, partita con ottime premesse con l'ingaggio del tecnico emergente Francesco Guidolin e di Franck Sauz\u00e9e, centrocampista fresco vincitore della Champions League con l', si rivela invece un completo fallimento. La squadra non decolla e lo spogliatoio si spacca rendendo obbligatorio, dopo l'11\u00aa giornata di campionato, l'esonero dell'allenatore.\nIn sostituzione viene chiamato Cesare Prandelli, allenatore della formazione Primavera, il quale, non disponendo del patentino di allenatore, viene affiancato da Andrea Valdinoci. Tuttavia la situazione non cambia, rendendo la stagione una delle peggiori nella storia della societ\u00e0 bergamasca. Uniche note positive la doppia vittoria contro l' (2-1 sia in casa che a San Siro) e il lancio di numerosi giovani provenienti dalle giovanili.\nIn Coppa Italia la squadra orobica ha tempo di eliminare al secondo turno il , venendo poi sconfitta agli ottavi di finale dal .\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "1643355", "revid": "466539", "url": "https://it.wikipedia.org/wiki?curid=1643355", "title": "Federico Carlo Augusto di Waldeck e Pyrmont", "text": "Biografia.\nI primi anni.\nGiorgio era figlio secondogenito del principe Carlo Augusto Federico di Waldeck e Pyrmont (1704-1763) e della principessa Cristiana Enrichetta (1725-1816), figlia del conte palatino Cristiano III del Palatinato-Zweibr\u00fccken. \nAi fini della sua formazione, risiedette per un anno a Losanna, tappa da dove poi intraprese un grand tour che lo port\u00f2 in Italia e in Francia. Tornato in patria, come suo padre e suo fratello Cristiano Augusto entr\u00f2 nel servizio militare imperiale e gi\u00e0 dal 1757 venne nominato colonnello. Promosso tenente generale nel 1766, dal 1772 si trasfer\u00ec nell'esercito olandese, ove gli venne riconosciuto il grado di maggiore generale. La scelta dei Paesi Bassi non era stata casuale, in quanto gi\u00e0 suo padre aveva realizzato un accordo con lo Stadtholder olandese per la concessione di tre battaglioni del Waldeck. Federico Carlo Augusto nel 1767 vi aggiunse un quarto battaglione per potenziare le forze disponibili.\nL'ascesa al trono.\nNel 1766, dopo la morte del padre, ascese al trono quale principe di Waldeck e Pyrmont e per due anni rimase sotto la reggenza della madre, in quanto minorenne. Nel 1775 intraprese un viaggio in Inghilterra, dove volle recarsi per apprendere le modernizzazioni da apportare al proprio stato, ancora fortemente arretrato all'epoca feudale. Egli promosse dunque la costruzione di viali, oltre che implementare l'agricoltura e soprattutto la produzione di lana e lino e la commercializzazione del ferro estratto dalle locali miniere. In ambito religioso, pubblic\u00f2 numerosi regolamenti che disciplinavano il sistema ecclesiastico nazionale, dimostrandosi estremamente tollerante e permettendo l'insediamento di una comunit\u00e0 quacchera entro i confini del proprio territorio. Sotto il suo governo venne migliorata anche l'istruzione, con la costruzione di un ginnasio a Korbach; si dimostr\u00f2 sempre molto legato alle scienze ed al loro sviluppo. \nSi dedic\u00f2 anche alla storiografia, realizzando degli scritti sulla guerra dei Sette Anni, oltre ad alcuni ritratti biografici, come l'edizione delle memorie del padre sulle campagne militari del 1745-1747. Fu anche mecenate delle arti e promosse il talento del pittore Johann Friedrich August Tischbein, che venne nominato pittore di corte. Durante la reggenza, inoltre, venne completata nel 1788 la ricostruzione del castello di Arolsen.\nL'indebitamento.\nTuttavia questi investimenti portarono ad un forte aumento del debito del principato. Solo nell'Impero egli aveva debiti per 800.000 talleri e questi continuarono a crescere anche a causa di un'inadeguada contabilit\u00e0. Federico Carlo Augusto invi\u00f2 inoltre nel [1775] delle truppe agli inglesi per appoggiarli nella guerra d'indipendenza americana con un contingente di 1200 uomini e una perdita totale di 720 elementi, motivo per cui venne fortemente criticato in patria; questa decisione fu per\u00f2 essenzialmente dovuta a motivi economici. Il soldo dei propri soldati, ad ogni modo, non serv\u00ec per fermare l'indebitamento statale e nel 1784 il debito era salito a 1,2 milioni di talleri, al punto che Federico Carlo Augusto dovette recarsi presso la corte imperiale e dichiarare il fallimento.\nNegli anni 1793-1794 il principe in persona prest\u00f2 servizio in Olanda con un quinto battaglione per sostenere gli scontri dello Stadtholder con i rivoluzionari francesi nell'ambito delle guerre della prima coalizione. Dopo questi fatti si ritir\u00f2 dal servizio militare attivo.\nGli ultimi anni.\nNel 1805, per cercare di ridurre le spese, in un primo momento tent\u00f2 di vendere la contea di Pyrmont, ma senza successo e infine si risolse a dividere il proprio principato. Suo fratello Giorgio I ricevette la contea di Pyrmont, mentre Federico Carlo Augusto mantenne Waldeck. Nel 1807, su suggerimento del fratello, ader\u00ec alla Confederazione del Reno e ricevette un seggio al consiglio federale.\nFederico Carlo Augusto non si spos\u00f2 mai e non ebbe figli illegittimi; di conseguenza, alla sua morte, nel 1812, gli successe il fratello terzogenito Giorgio."}
{"id": "1643358", "revid": "1856513", "url": "https://it.wikipedia.org/wiki?curid=1643358", "title": "Linee Aeree Transcontinentali Italiane", "text": "La Linee Aeree Transcontinentali Italiane, nota anche con la sua forma abbreviata L.A.T.I., fu una compagnia aerea di linea italiana di propriet\u00e0 statale istituita per gestire i collegamenti aerei postali con il Sud America. Nacque come Direzione Autonoma della prima compagnia di bandiera aerea italiana Ala Littoria S. A., direzione dalla quale prese vita in un secondo momento la L.A.T.I. .\nStoria.\nL'iniziativa nasce per l'esigenza di avere un collegamento postale veloce con l'America Meridionale, esigenza legata alla numerosa presenza di emigrati italiani residenti principalmente in Brasile, Argentina ed Uruguay. Inizialmente l'Ala Littoria, una volta consolidata la propria presenza in Europa, aveva intrapreso trattative commerciali con la francese Air France e la tedesca DLH per utilizzare le strutture presenti nelle loro colonie africane come scali tecnici. Non essendo riusciti a trovare un accordo si decise di aprire una nuova rotta commerciale chiedendo collaborazione alla Spagna ed al Portogallo. Il primo volo, che aveva lo scopo di testare la possibilit\u00e0 tecnica di aprire una nuova rotta, venne effettuato nel marzo 1938 dall'Ala Littoria utilizzando un idrovolante CANT Z.506 C, pilotato dal comandante Carlo Tonini e dal copilota Umberto Klinger presidente della societ\u00e0 e promotore dell'iniziativa. Il volo, Italia-Argentina e ritorno, fu un successo e permise di raggiungere Buenos Aires via Bathurst in Gambia, confermando la fattibilit\u00e0 del progetto.\nTuttavia per coprire il tratto si decise di utilizzare i convenzionali Savoia-Marchetti S.M.79 e Savoia-Marchetti S.M.83 in luogo dello Z.506 o di altri idrovolanti. Fu necessario costruire un apposito aeroporto che permettesse di effettuare un volo transoceanico senza scalo. Grazie alla collaborazione portoghese venne costruito in brevissimo tempo un aeroporto sulla piatta superficie di Ilha do Sal, un'isola dell'arcipelago di Capo Verde, allora territorio inserito nell'Impero portoghese. Inoltre vennero costruite delle basi terrestri sulla costa atlantica e vennero inviate navi e sommergibili nel tratto dell'Oceano Atlantico sorvolato dalla linea con il compito di fornire copertura radio e dare informazioni meteorologiche.\nLa societ\u00e0 venne istituita ufficialmente l'11 settembre 1939 ed il volo inaugurale venne effettuato il successivo 21 dicembre sulla rotta:\nPurtroppo nel viaggio di ritorno il Savoia-Marchetti S.M.83, matricola I-ARPA comandato dal colonnello Massai, precipit\u00f2 nei pressi di Marrakesh.\nTra il 1939 e il 1941 lavor\u00f2, in qualit\u00e0 di direttore commerciale, Charles Ponzi, inventore dell'omonimo schema: ottenne il lavoro grazie all'intercessione di Attilio Biseo, pilota personale del Duce e cugino di Ponzi.\nIl servizio veniva effettuato inizialmente con cadenza settimanale, con partenza il gioved\u00ec dal territorio italiano e raccogliendo nel tragitto la corrispondenza prima nazionale e poi spagnola e portoghese. Dopo il 10 giugno 1940, con la dichiarazione di guerra contro Francia e Regno Unito, dovette essere ridotto ad una sola traversata al mese e definitivamente interrotto il 19 dicembre 1941 a seguito dell'entrata in guerra degli Stati Uniti, che controllavano lo spazio aereo atlantico, e del Brasile che blocc\u00f2 la possibilit\u00e0 di usare il proprio scalo nazionale. In questo periodo lo Stato Maggiore dell'Aeronautica impose la militarizzazione dell'aviazione civile che pass\u00f2 sotto il controllo del Comando Servizi Aerei Speciali (CSAS), che era stato appositamente istituito.\nNel periodo operativo della tratta vennero effettuati circa un centinaio di voli transatlantici in andata ed altrettanti in senso inverso.\nAlla fine del conflitto l'azienda, pur formalmente ancora esistente, non era in grado di riprendere alcun tipo di collegamento aereo fino alla liquidazione avvenuta nel 1956, con il solo intermezzo di una tentata fusione con la neonata compagnia di bandiera Alitalia non andata a buon fine.\nVoci correlate.\nL'aeroporto usato dalla L.A.T.I. era quello, storico, di Guidonia, situato nel Comune di Guidonia Montecelio, istituito nel 1937."}
{"id": "1643359", "revid": "144796", "url": "https://it.wikipedia.org/wiki?curid=1643359", "title": "Federico Carlo Augusto Waldeck e Pyrmont", "text": ""}
{"id": "1643360", "revid": "92723", "url": "https://it.wikipedia.org/wiki?curid=1643360", "title": "Filocoro", "text": "Biografia.\nFiloconservatore, permeato da antichi ideali ateniesi, si schier\u00f2 dalla parte della coalizione antimacedone quando Tolomeo II, alleatosi con Atene e Sparta, tent\u00f2 di arrestare l'influsso macedone nell'Egeo. A seguito della sconfitta ateniese nella cosiddetta Guerra Cremonidea (267 a.C. - 263/262 a.C.), secondo una testimonianza della \"Suda\", venne giustiziato per ordine di Antigono Gonata, re di Macedonia.\nOpere.\nDelle opere di Filocoro sono pervenuti 230 frammenti e diversi titoli.&lt;br&gt;\nOpere minori.\nDi tipo monografico erano opere come \"Sulla tetrapoli\", \"Fondazione di Salamina\", una \"Storia di Delo\" in 2 libri, \"Sui misteri ateniesi\", \"Sugli agoni ad Atene\" e le \"Olimpiadi\" in 2 libri.&lt;br&gt;\nRiguardavano la letteratura opere quali \"Sui tragici\", i 5 libri \"Sui soggetti di Sofocle\",\" Su Euripide\", \"Lettera ad Asclepiade\" (sulla tragedia), \"Su Alcmane\".&lt;BR&gt;\nOpere di tipo antiquario erano i 4 libri \"Sulla profezia\" (\u03a0\u03b5\u03c1\u1f76 \u03bc\u03b1\u03bd\u03c4\u03b9\u03ba\u1fc6\u03c2, direttamente legati all'attivit\u00e0 augurale ed esegetica di Filocoro), \"Sui sacrifici\" (\u03a0\u03b5\u03c1\u1f76 \u03b8\u03c5\u03c3\u03b9\u1ff6\u03bd), \"Sulle feste\" (\u03a0\u03b5\u03c1\u1f76 \u1f11\u03bf\u03c1\u03c4\u1ff6\u03bd), \"Sui giorni\" (\u03a0\u03b5\u03c1\u1f76 \u1f21\u03bc\u03b5\u03c1\u1ff6\u03bd), \"Sulle purificazioni\", \"Epitome dell'opuscolo di Dionigi sui riti\" (\u1f18\u03c0\u03b9\u03c4\u03bf\u03bc\u1f74 \u03c4\u1fc6\u03c2 \u0394\u03b9\u03bf\u03bd\u03c5\u03c3\u03af\u03bf\u03c5 \u03c0\u03c1\u03b1\u03b3\u03bc\u03b1\u03c4\u03b5\u03af\u03b1\u03c2 \u03c0\u03b5\u03c1\u1f76 \u1f31\u03b5\u03c1\u1fb6\u03bd), \"Iscrizioni attiche\" (\u1f18\u03c0\u03b9\u03b3\u03c1\u03ac\u03bc\u03bc\u03b1\u03c4\u03b1 \u1f08\u03c4\u03c4\u03b9\u03ba\u03ac), \"Sui governanti ad Atene\" (\u03a0\u03b5\u03c1\u1f76 \u03c4\u1ff6\u03bd \u1f08\u03b8\u03ae\u03bd\u03b7\u03c3\u03b9 \u1f00\u03c1\u03be\u03ac\u03bd\u03c4\u03c9\u03bd), \"Lettera ad Alipio\" e, infine, nel solco della retorica isocratea, il trattato \"Sulle invenzioni\". A questo tipo di opere erudite si legavano forti interessi sul pitagorismo, testimoniati dai titoli \"Sui simboli\", \"Rassegna di eroine e donne pitagoriche\" (\u03a3\u03c5\u03bd\u03b1\u03b3\u03c9\u03b3\u1f74 \u1f21\u03c1\u03c9\u0390\u03b4\u03c9\u03bd, \u1f24\u03c4\u03bf\u03b9 \u03a0\u03c5\u03b8\u03b1\u03b3\u03bf\u03c1\u03b5\u03af\u03c9\u03bd \u03b3\u03c5\u03bd\u03b1\u03b9\u03ba\u1ff6\u03bd).&lt;br&gt;\n\"Atthis\".\nCapolavoro di Filocoro era l\"'Atth\u00eds\" (\u1f08\u03c4\u03b8\u03af\u03c2), in 17 libri, rimasta incompiuta per la morte dell'autore: in essa si narrava la storia dell'Attica dagli inizi mitici fino alla morte dell'autore (262/261 a.C.). Di quest'opera restano 72 frammenti, che consentono di ricostruirne contenuto e ossatura: nei primi due libri, Filocoro si occupava dei sovrani mitici, da Cecrope in poi, con una descrizione particolareggiata delle istituzioni della citt\u00e0 per poi dedicarsi, nel III libro, alle riforme di Solone e Clistene. Il quarto libro riguardava l'et\u00e0 di Pericle\nI Libri dal VII al XVII coprivano, con ampiezza di particolari, il periodo dal 338 al 262 circa, anche se degli ultimi sei libri non resta alcun frammento."}
{"id": "1643361", "revid": "1566286", "url": "https://it.wikipedia.org/wiki?curid=1643361", "title": "Jean-Baptiste Thi\u00e9rr\u00e9e", "text": "Biografia.\nSposato con Victoria Chaplin, figlia del celebre Charlie, ha creato con la moglie \"Le cirque bonjour\", quindi \"Le cirque imaginaire\", pi\u00f9 tardi \"Le cirque invisibile\", un circo moderno che alcuni ritengono fonte di ispirazione per il Cirque du Soleil. Hanno due figli: Aur\u00e9lia (1971) e James (1974), entrambi attori.\nThi\u00e8rr\u00e8e \u00e8 anche pittore e scultore. Nel suo libro \"La Folie Polaire\" (\u00e9dizione Lume, 2007) esprime tutta la sua passione per Polaire, una stella del music-hall parigino degli anni 1900, molto vicino a Colette e a Willy."}
{"id": "1643362", "revid": "599013", "url": "https://it.wikipedia.org/wiki?curid=1643362", "title": "David Theile", "text": "Specializzato nel dorso, ha vinto quattro due medaglie d'oro consecutive nei 100\u00a0m dorso ai Giochi olimpici: a Melbourne 1956 e a Roma 1960: in quest'ultima edizione ha vinto anche l'argento con la staffetta australiana dei 4x100\u00a0m misti.\nNel 1968 \u00e8 diventato uno dei Membri dell'International Swimming Hall of Fame\n\u00c8 stato primatista mondiale dei 100\u00a0m dorso."}
{"id": "1643370", "revid": "1714743", "url": "https://it.wikipedia.org/wiki?curid=1643370", "title": "Sofia di Meclemburgo-G\u00fcstrow", "text": "Biografia.\nSofia era figlia del duca Ulrico III di Meclemburgo-G\u00fcstrow e della principessa Elisabetta di Danimarca (figlia di Federico I di Danimarca e di Sofia di Pomerania). Attraverso suo padre, discendeva da Giovanni di Danimarca.\nIl 20 luglio 1572 spos\u00f2 a Copenaghen il re di Danimarca Federico II.\nDiscendenza.\nSofia e Federico ebbero sette figli:"}
{"id": "1643373", "revid": "2187500", "url": "https://it.wikipedia.org/wiki?curid=1643373", "title": "John Paul Meier", "text": "Biografia.\nHa frequentato il St. Joseph's Seminary and College (1964), la Pontificia Universit\u00e0 Gregoriana di Roma (1968) e il Pontificio Istituto Biblico (1976). Attualmente \u00e8 docente di Nuovo Testamento presso il dipartimento di Teologia della cattolica University of Notre Dame (Notre Dame, Indiana).\nOpere.\nLa sua opera pi\u00f9 nota \u00e8 \"A Marginal Jew: Rethinking the Historical Jesus\", (trad. it.: \"Un Ebreo Marginale, Ripensare il Ges\u00f9 storico\") un'indagine storico-critica su Ges\u00f9 articolata in cinque volumi pubblicati tra il 1991 e il 2016.\nNella bibliografia del suo \"Ges\u00f9 di Nazaret\", papa Benedetto XVI scrive circa l'opera di Meier: \u00abQuest'opera in pi\u00f9 volumi di un sacerdote americano rappresenta sotto molti aspetti un modello di esegesi storico-critica, in cui si palesano sia l'importanza sia i limiti di questa disciplina\" (vol. I, p. 410).\nIn alcuni punti l'opera sembra comunque allontanarsi dalla tradizionale dottrina cattolica, per esempio circa i fratelli di Ges\u00f9 e circa l'istituzione dell'eucaristia nel contesto della pasqua ebraica.\nMeier \u00e8 stato inoltre autore di altri sei libri e di oltre settanta articoli e saggi."}
{"id": "1643378", "revid": "125386285", "url": "https://it.wikipedia.org/wiki?curid=1643378", "title": "Concattedrale di Ruvo di Puglia", "text": "La concattedrale di Ruvo di Puglia, dedicata a Santa Maria Assunta, \u00e8 uno dei pi\u00f9 importanti esempi di romanico pugliese. Fu costruita tra il XII e il XIII secolo con varie modifiche successive. L'edificio si pone come la chiesa matrice e pi\u00f9 importante di Ruvo ed \u00e8 il fulcro del centro storico. \u00c8 connessa al palazzo vescovile poich\u00e9 \u00e8 stata sede, fino al 1986, della diocesi di Ruvo.\nStoria.\nFerdinando Ughelli nella sua \"Italia sacra\" riporta due diverse ipotesi riguardo alla costruzione della prima chiesa a Ruvo. Secondo alcuni infatti, il primo edificio religioso cristiano fu costruito al di sopra della cripta di San Cleto fuori dalle mura cittadine; secondo altri invece la prima chiesa fu eretta da San Cleto ed intitolata a San Pietro, costruita non troppo distante dall'odierno sito della Cattedrale. Tuttavia lo stesso Ughelli individua erroneamente nell'anno 1000 il momento di fondazione della chiesa matrice. Ettore Bernich invece ritiene che Ruvo, cos\u00ec come Bari e Conversano, abbia avuto ben tre cattedrali delle quali la prima fu la chiesa della Santissima Trinit\u00e0, la seconda quella di San Giovanni Rotondo e infine l'attuale Cattedrale dell'Assunta.\nMolto probabilmente fu deciso da Roberto II di Bassavilla, signore di Ruvo, assieme al vescovo Daniele di innalzare definitivamente una Cattedrale dopo che la citt\u00e0 venne rasa al suolo dalle invasioni barbariche e dagli eventi bellici del XII secolo. I lavori si conclusero nel XIII secolo.\nIn et\u00e0 moderna la Cattedrale sub\u00ec vari cambiamenti tanto che, come emerge dalle \"relaziones ad limina\" del vescovo Gaspare Pasquali, nel 1589 poteva contare su dodici altari laterali poi divenuti quattordici. Nonostante i numerosi altari e l'esistenza della sacrestia e del connesso episcopio (si hanno notizie del palazzo vescovile solo dal 1452), la prima cappella attestata dalle fonti risale soltanto al 1640: essa era dedicata al culto del Santissimo Sacramento, del quale si occupava l'omonima confraternita fondata nel 1543 e ora non pi\u00f9 esistente. A questa cappella se ne aggiunse una seconda consacrata al culto di e delle sue reliquie, entrambe collocate sulla navata sinistra. Nel XVII secolo il clero entr\u00f2 in continuo contrasto con la famiglia Carafa, la quale acquis\u00ec il feudo di Ruvo nel 1510 con il cardinale Oliviero Carafa. Sotto il dominio del Duca di Andria e Conte di Ruvo Ettore Carafa senior fu abbattuto l'altare maggiore per sostituirlo con il trono dello stesso Conte. Tuttavia nel 1697 fu costruito un nuovo altare mentre nel 1725 il vescovo Bartolomeo Gambadoro riedific\u00f2 e ampli\u00f2 il palazzo vescovile. Ancora nella prima met\u00e0 del Settecento la Cattedrale fu soggetta a lavori di ampliamento: nel 1744 la facciata fu allungata di 2,40 metri per lato e sotto l'episcopato di Giulio De Turris la chiesa madre si dot\u00f2 nel 1749 del controsoffitto ligneo decorato e di tre tele di Luca Alvese, inoltre presentava varie cappelle su entrambe le navate: sulla navata sinistra erano disposte le cappelle del coro di notte, del Crocifisso, di San Biagio, del Santissimo Sacramento e di San Lorenzo, mentre sulla destra furono edificate le cappelle dell'Addolorata, dei Santi Medici, della Madonna di Costantinopoli, di San Michele Arcangelo e della Madonna di Pompei.\nNella prima met\u00e0 del Novecento si mir\u00f2 ad eliminare tutte le aggregazioni e le aggiunte strutturali dell'epoca barocca cercando di ripristinare la chiesa originaria. Tra il 1901 e il 1925 fu costruito un nuovo ciborio sul modello di quello della Basilica di San Nicola a Bari da parte di Ettore Bernich, fu apposta una vetrata policroma raffigurante l'Immacolata. Inoltre fu liberato del palco il basamento della Cattedrale inserito a causa del dislivello di un metro tra il pavimento della chiesa e il manto stradale dovuto alla distruzione di Ruvo del Medioevo. Nel 1925 fu riedificato l'Episcopio dall'ingegnere Sylos Labini. Furono eliminate tutte le cappelle di cui l'ultima, quella del Santissimo Sacramento, solo nel 1935 ricostruendo cos\u00ec il muro delle due navate e conferendo una maggiore spazialit\u00e0 interna. Inoltre le tombe dei vescovi sepolti nella Cattedrale e collocate sul pavimento furono addossate alle pareti.\nDescrizione.\nFacciata.\nLa facciata \u00e8 a saliente, tipicamente romanica, con tre portali opera di artisti locali: il centrale \u00e8 il pi\u00f9 grande ed \u00e8 arricchito con bassorilievi nell'intradosso. Nell'arco esterno sono raffigurati il Cristo affiancato da due pellegrini, dalla Madonna e da San Giovanni Battista e attorno a loro sono disposte delle figure angeliche e i dodici apostoli. Nel secondo arco \u00e8 centrale la figura dell'Agnus Dei (simbolo dell'innocenza del Cristo) affiancata dai simboli dei quattro Evangelisti. Nell'arco interno sono scolpiti due pavoni nell'atto di beccare un grappolo d'uva, simbolo dell'eucaristia. Il portale centrale \u00e8 inoltre fiancheggiato da due colonnine sormontate da grifi (simboli del volo dell'anima verso Dio) che poggiano su dei leoni stilofori (simbolicamente di guardia alla chiesa) a loro volta sostenuti da dei telamoni. I due pi\u00f9 piccoli e poveri portali laterali sono individuati da due mezze colonne che forniscono l'appoggio per due archi a sesto acuto.\nLa facciata \u00e8 adornata con vari manufatti lapidei e trova la sua decorazione migliore in una bifora con il bassorilievo dell'Arcangelo Michele che sconfigge il demonio preceduto da un piccolo rosone centrale traforato e circondato da creature demoniache e angeliche. Sono presenti vari archetti pensili con figure umane, zoomorfe e fitomorfe. Il grande rosone a dodici colonnine, lavorate variamente e sovrapposte ad una lamina metallica lavorata finissimamente al traforo in una bottega locale, risalente al Cinquecento, \u00e8 il protagonista della facciata. Sopra il rosone si trova il \"sedente\" figura enigmatica da taluni identificato come Roberto II di Bassavilla (il finanziatore della chiesa). Al culmine della facciata \u00e8 presente la statuetta del Cristo Redentore che impugna una bandierina segnavento.\nInterno.\nL'interno \u00e8 suddiviso in tre navate, sfocianti in tre absidi, e in un transetto trasversale alle navate seguendo dunque la pianta a croce latina. La navata centrale \u00e8 la pi\u00f9 grande ed \u00e8 circondata in alto da un falso ballatoio (si tratta in realt\u00e0 di una mensola-cornicione interno) che si poggia su due file di colonne, ognuna diversa dall'altra e di diversa provenienza. Inoltre le colonne di destra sono cruciformi e di maggior valore artistico rispetto a quelle squadrate di sinistra. Sulle colonne destre sono rappresentate scene e storie i cui protagonisti sono uomini o animali mitologici mentre su quelle sinistre sono rappresentati motivi floreali. In fondo alla navata centrale vi \u00e8 il bellissimo ciborio realizzato nel XIX secolo su disegno dell'architetto Ettore Bernich e che si ispira a quello della basilica di San Nicola a Bari. Inoltre la navata centrale e il transetto sono coperti da una copertura a capriate, mentre le navate laterali da una volta a crociera.\nL'aspetto odierno della costruzione \u00e8 il risultato dei restauri dell'inizio del XX secolo che furono attuati all'insegna del ritorno alle forme medievali. Con i restauri furono abbattuti quasi tutte le cappelle e di questi lavori rimangono solo due rientranze nella navata sinistra e sono la nicchia del Sacro Cuore di Ges\u00f9 (secolo XIX) e l'attuale cappella del Santissimo Sacramento (da non confondersi con lo storico Cappellone intitolato allo stesso Culto).\nNumerose sono le opere d'arte custodite: la statua in legno policromo e intagliato di San Biagio, patrono della citt\u00e0, fine lavoro d'ebanisteria del XVI secolo lavorato finemente con lamina d'oro, rappresenta il santo in abito vescovile dotato di un pastorale proveniente dall'oreficeria napoletana e donato dal vescovo Andrea Taccone; il reliquario dello stesso santo di Sebaste in argento; un affresco raffigurante la \"Vergine col Bambino e San Sebastiano\" risalente al XV secolo, la tavola firmata ZT della \"Vergine di Costantinopoli\" commissionato dalla famiglia Pagano-De Leo; lo splendido crocifisso ligneo del XVI secolo; la statua in pietra del XVI secolo di San Lorenzo; l'affresco del XV secolo la \"Madonna in trono con il Bambino e il Martirio di S. Sebastiano\"; una tela della bottega di Marco Pino da Siena raffigurante l\"'Adorazione dei pastori\"; tracce di affreschi raffiguranti alcuni santi e la Madonna della misericordia.\nTesoro.\nDel tesoro della concattedrale fanno parte numerosi pezzi d'argenteria e di manifattura tessile (paramenti sacri); tra i primi sono da notare un ostensorio con statua fusa a figura intera della Fede, una croce astile d'argento e varie suppellettili sacre d'argento quali calici, patene e pissidi. Nella Cattedrale \u00e8 inoltre conservata una statua argentea di San Rocco, opera del napoletano Giuseppe Sammartino.\nIpogeo.\nIl patrimonio sotterraneo della cattedrale di Ruvo \u00e8 rimasto nascosto per secoli fino al 1925, quando durante i lavori di ristrutturazione emersero alla luce alcune monofore. Tuttavia nel 1935 con l'abbattimento della cappella del Santissimo Sacramento occorse abbassare la quota di calpestio del transetto e delle navate. La nuova pavimentazione per\u00f2 si rivelava in continuazione umida e bagnata, cos\u00ec le indagini condotte tra il 1974 e il 1975 portarono alla scoperta del ricco sottosuolo. Si pu\u00f2 dunque ritenere che la cattedrale fu costruita sulle macerie di un luogo da sempre frequentato nel corso dei secoli da peuceti, romani e dalla popolazione medievale. Nell'ipogeo infatti furono ritrovate tombe risalenti a queste civilt\u00e0 e sepolture di affiliati alle confraternite locali. Dell'et\u00e0 peuceta sono pervenute alcune tombe con uno scarso corredo funebre ma che possono far pensare ad una zona adibita a necropoli e abitato per via della presenza di una fornace. All'epoca romana risalgono invece i due pavimenti a mosaici ritrovati, i quali possono ricondurre all'esistenza di una \"domus\" sorta nel II secolo e ampliata nel III. Dall'et\u00e0 medievale provengono le due tombe ricche di monili, inoltre alla stessa epoca risalgono alcuni pilastri di un antico edificio o chiesa sui quali poggia la stessa cattedrale.\nCampanile.\nIl campanile fu costruito intorno all'anno 1000, prima della concattedrale, con funzione di torre difensiva e di vedetta tanto che da questa struttura era possibile tenere sotto controllo la pianura fino all'Adriatico. Inizialmente la torre era composta di soli tre piani, poi nel XVIII secolo furono aggiunti altri due piani copiando lo stile dei vani originari. La torre dunque rientr\u00f2 nel sistema difensivo dell'antico borgo di Ruvo per poi diventare campanile con l'edificazione della Concattedrale, il cui transetto dista solo 2,5 metri. Il fabbricato misura 6 metri per lato ed \u00e8 alta 36,85 metri. A 5 metri al di sotto del livello del suolo \u00e8 presente una cisterna per la raccolta dell'acqua piovana, all'epoca indispensabile per la sopravvivenza in caso di assedio. Nel periodo post-unitario il campanile fu dichiarato monumento nazionale italiano. La torre, a pianta quadrata, regge tre campane di 18 quintali."}
{"id": "1643380", "revid": "92723", "url": "https://it.wikipedia.org/wiki?curid=1643380", "title": "Duomo di Ruvo di Puglia", "text": ""}
{"id": "1643381", "revid": "1305772", "url": "https://it.wikipedia.org/wiki?curid=1643381", "title": "Se\u00f1or Senior", "text": "Se\u00f1or Senior, Sr. e Se\u00f1or Senior, Jr. sono due personaggi immaginari antagonisti della serie televisiva d'animazione statunitense \"Kim Possible\".\nSono doppiati in originale rispettivamente da Ricardo Montalb\u00e1n, in alcuni episodi Earl Boen (Senior Sr.) e Nestor Carbonell (Senior Jr.); mentre in italiano da Pietro Biondi (Senior Sr.) e Fabrizio Vidale, in seguito Francesco Pezzulli (Senior Jr.).\nI Se\u00f1or Senior sono un paio di multimiliardari di origine ispanica, padre e figlio, che, annoiati dalla loro vita agiata e dotati di un ampio quantitativo di tempo e di denaro, decidono di dedicarsi al crimine come passatempo.\nNonostante i piani per conquistare il mondo architettati dal duo siano poco seri ed al limite tra grottesco e macchiettistico, essi sono tra i cattivi pi\u00f9 ricorrenti della serie.\nSe\u00f1or Senior, Sr..\nPersonalit\u00e0.\nSe\u00f1or Senior, Sr. si presenta come una persona estremamente pacata e gentile, anche mentre tenta di uccidere Kim o Ron si dimostra essere immancabilmente un uomo educato e piacevole. Inoltre \u00e8 anche molto protettivo nei confronti del figlio, tanto da essere restio all'idea di fargli escogitare un piano senza la sua supervisione.\nGag ricorrente nella serie \u00e8 mostrare Senior Sr. mentre, per cercare di calarsi nella parte del \"cattivo\" legge un apposito manuale intitolato \"The Book of Evil\" (\"Il libro del male\").\nBiografia del personaggio.\nAntefatti.\nSe\u00f1or Senior, Sr. nasce presumibilmente in spagna, argentina o messico e, partendo da umili origini, diviene un multimiliardario fattosi da solo; attivo, oltre che nel campo economico, anche come atleta di successo esperto di sport estremi, da giovane si fa tatuare tre \"S\" alla base del collo.\nAll'incirca verso la cinquantina, raggiunta una tale quantit\u00e0 di ricchezze da essere considerato tra i cinque uomini pi\u00f9 ricchi del mondo, l'uomo sceglie di ritirarsi in pensione assieme al figlio Junior su un'isola privata di sua propriet\u00e0 in Europa.\nNella serie.\nUn giorno, a seguito di uno spropositato abuso elettrico da parte del figlio tramite una lampada abbronzante, riceve la visita di Kim Possible e Ron Stoppable, in quanto tale impiego d'energia provoca vari black out in tutta Europa, il vecchio e pacifico multimiliardario chiarisce l'equivoco e riceve da Kim alcuni d\u00e9pliant sul risparmio energetico, tuttavia, prima di andarsene, Ron commenta a sproposito di considerare l'abitazione dei Senior un ottimo covo da cui organizzare la conquista del mondo; consigliando di installare razzi, laser, lagune con piranha, trottole giganti, motoscafi ad alta velocit\u00e0 e altro. Sebbene il ragazzo l'avesse detto in tono colloquiale, dopo che i due abbandonano l'isola, il vecchio inizia a considerare le idee di Ron e, assieme all'inetto figlio Jr., comincia a pianificare tale intento.\nSebbene al primo tentativo egli venga sconfitto, il multimiliardario, armato di fondi pressoch\u00e9 illimitati e di parecchio tempo libero, torna pi\u00f9 volte all'attacco ed affronta in svariati episodi la protagonista, divenendo uno degli antagonisti pi\u00f9 ricorrenti, sebbene di rado interagisca con gli altri.\nEpilogo.\nNella scena di chiusura dell'ultimo episodio, i Senior sono nel bar per supercriminali, seduti allo stesso tavolo di Camille L\u00e9on.\nSe\u00f1or Senior, Jr..\nPersonalit\u00e0.\nSe\u00f1or Senior, Jr. \u00e8 fondamentalmente un inetto che si cura unicamente di s\u00e9 stesso; \u00e8 rappresentato come estremamente pigro, egocentrico, infantile e ingenuo, tanto da non rendersi conto delle conseguenze delle sue azioni e, spesso da far sembrare di non accorgersi della criminalit\u00e0 delle azioni di suo padre.\nIl suo sogno \u00e8 di diventare una pop star, obbiettivo che rincorre con dedizione e che sembra essere l'unica cosa a smuovere il suo interesse, sebbene sia stato dimostrato in pi\u00f9 episodi che il giovane non possieda alcun talento musicale.\nBiografia del personaggio.\nAntefatti.\nSe\u00f1or Senior, Jr. nasce in un ambiente estremamente lussuoso vivendo completamente a spese del padre e rintanato nell'ombra di questi. Non avendo mai lavorato nemmeno un giorno, egli considera l'unica preoccupazione il proprio divertimento e benessere.\nQuando l'anziano padre decide di ritirarsi in pensione su un'isola privata di sua propriet\u00e0 in Europa, il figlio lo segue.\nNella serie.\nUn giorno, convintosi che con la giusta abbronzatura sarebbe diventato una pop star, fa uno spropositato abuso elettrico tramite una lampada abbronzante provocando black out in tutta Europa, fatto che suscit\u00f2a l'interesse di Kim e Ron. il padre del giovane chiarisce l'equivoco e riceve dalla protagonista alcuni d\u00e9pliant sul risparmio energetico, tuttavia, prima di andarsene, Ron commenta a sproposito di considerare l'abitazione dei Senior un ottimo covo da cui organizzare la conquista del mondo; consigliando di installare razzi, laser, lagune con piranha, trottole giganti, motoscafi ad alta velocit\u00e0 e altro. Sebbene il ragazzo l'avesse detto in tono colloquiale, dopo che i due abbandonano l'isola, il vecchio inizia a considerare le idee di Ron e, assieme all'inetto figlio, comincia a pianificare tale intento.\nSebbene al primo tentativo il padre venga sconfitto, esso decide di perseverare, trascinandosi il riluttante e spesso quasi inconsapevole figlio nell'impresa.&lt;br&gt;\nNel corso delle varie attivit\u00e0 pseudo-criminali, il giovane ereditiero, avvia una relazione sentimentale con Bonnie, destinata a durare nel tempo.\nEpilogo.\nNella scena di chiusura dell'ultimo episodio, i Senior sono nel bar per supercriminali, seduti allo stesso tavolo di Camille L\u00e9on."}
{"id": "1643384", "revid": "1649409", "url": "https://it.wikipedia.org/wiki?curid=1643384", "title": "Roger Deakins", "text": "Biografia.\nDeakins \u00e8 nato a Torquay nella contea del Devon in Inghilterra, figlio di Josephine, attrice e William Albert Deakins, costruttore. Deakins dedicava molto tempo alla sua passione per la pittura. Tempo dopo si iscrisse nella scuola di arte e disegno nella citt\u00e0 di Bath dove studi\u00f2 graphic design. Durante la permanenza a Bath scopr\u00ec la sua passione per la fotografia. Dimostr\u00f2 un grande talento fotografico che lo port\u00f2 a creare un documentario fotografico della sua citt\u00e0, Torquay. Dopo un anno decise di studiare alla scuola di cinema nel Buckinghamshire.\nInizia la sua carriera lavorando come cameraman e assistente di produzione per vari documentari, in seguito cura diversi documentari sull'Africa, dedicati a paesi come lo Zimbabwe, devastato dalla guerra civile, Sudan ed Eritrea. Parallelamente ai documentari, lavora assiduamente come direttore della fotografia per film come \"Sid &amp; Nancy\", \"L'isola di Pascali\" e \"Le montagne della luna\".\nNel 1991 cura la fotografia di \"Barton Fink - \u00c8 successo a Hollywood\", dando inizio ad un sodalizio con i fratelli Coen, per i quali lavorer\u00e0 in tutti i loro film, da \"Fargo\", passando da \"Il grande Lebowski\", \"Fratello, dove sei?\", \"L'uomo che non c'era\", \"Non \u00e8 un paese per vecchi\", fino a \"Il Grinta\" per il quale viene candidato nuovamente all'Oscar nel 2011 e vince il premio BAFTA 2011. Ha lavorato inoltre per pellicole di successo come \"Le ali della libert\u00e0\", \"Dead Man Walking - Condannato a morte\", \"Hurricane - Il grido dell'innocenza\", \"The Village\", \"Nella valle di Elah\" e molte altre.\nNel 2018, dopo ben 13 candidature andate a vuoto, vinse il suo primo Oscar per \"Blade Runner 2049\". Nel 2020 vinse il secondo per il film \"1917\"."}
{"id": "1643389", "revid": "110157", "url": "https://it.wikipedia.org/wiki?curid=1643389", "title": "Birjusinsk", "text": "Birjusinsk (anche traslitterata come \"Biryusinsk\") \u00e8 una citt\u00e0 della Russia asiatica sudorientale (Oblast' di Irkutsk), situata sulle sponde del fiume Birjusa, 682 km a nordovest del capoluogo Irkutsk; dipende amministrativamente dalla vicina citt\u00e0 di \"Taj\u0161et\".\nFondata come insediamento operaio con il nome di \"Sueticha\" (\u0421\u0443\u0435\u0442\u0438\u0445\u0430) dal nome di un piccolo affluente della Birjusa che vi confluisce nei pressi, si vide concesso lo \"status\" di citt\u00e0 nel 1967, allorquando venne ribattezzata con il nome attuale dal nome del maggiore fiume che la bagna.\nLa cittadina \u00e8 un centro prevalentemente industriale (stabilimenti chimici, sfruttamento delle foreste).\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1643390", "revid": "80339", "url": "https://it.wikipedia.org/wiki?curid=1643390", "title": "Biryusinsk", "text": ""}
{"id": "1643393", "revid": "75435", "url": "https://it.wikipedia.org/wiki?curid=1643393", "title": "John P. Meier", "text": ""}
{"id": "1643394", "revid": "287204", "url": "https://it.wikipedia.org/wiki?curid=1643394", "title": "Frank McKinney", "text": "Specializzato nel dorso, ha vinto tre medaglie ai Giochi olimpici: il bronzo nei 100\u00a0m dorso a Melbourne 1956 e la medaglia d'oro nella staffetta 4x100\u00a0m misti a Roma 1960, in aggiunta all'argento nuovamente nei 100\u00a0m dorso.\n\u00c8 uno dei Membri dell'International Swimming Hall of Fame\n\u00c8 stato primatista mondiale della staffetta 4x100\u00a0m misti."}
{"id": "1643396", "revid": "2014155", "url": "https://it.wikipedia.org/wiki?curid=1643396", "title": "Carlo Augusto Federico di Waldeck e Pyrmont", "text": "Biografia.\nCarlo Augusto Federico era figlio secondogenito del principe Federico Antonio Ulrico di Waldeck e Pyrmont (1676-1728) e della principessa Luisa di Birkenfeld-Bischweiler (1678-1753).\nFin dalla sua nascita venne destinato alla carriera militare e prest\u00f2 servizio prima di salire al trono nel reggimento francese di stanza in Alsazia, unendosi dal 1725 all'esercito prussiano. Nel 1728, dopo la sua ascesa al principato, lasci\u00f2 temporaneamente il proprio servizio militare per dedicarsi ad un \"grand tour\" in Europa, in particolare in Italia, fatto che lo ispir\u00f2 per tutta la vita a raccogliere tesori d'arte.\nDivenne principe di Waldeck e Pyrmont alla morte del fratello maggiore, Cristiano Filippo, nel 1728, il quale aveva regnato alla morte del padre solo per alcuni mesi, nello stesso anno, ed era morto senza eredi.\nNella guerra di successione polacca, dal 1733 al 1738, prest\u00f2 servizio come aiutante di campo nell'esercito imperiale e pertanto combatt\u00e9 al fianco di Eugenio di Savoia nella campagna del 1735 sul Reno, cogliendo l'occasione per distinguersi nella battaglia di Clausen. Nel 1736 prese parte alla campagna militare in Ungheria. Negli anni seguenti fu coinvolto nelle campagne militari contro gli ottomani. Nel 1737 venne ferito nel corso dell'assedio della fortezza di Rissa e nel 1739 a Krozka.\nNel 1742, Carlo Augusto Federico venne nominato generale dell'esercito olandese durante la guerra di successione austriaca. Anche in quel caso si distinse in diversi scontri, ma l'esercito olandese fin\u00ec per essere sconfitto sotto il suo comando nelle battaglie di Fontenoy, Roucoux e Lauffeldt. La sua sconfitta nei Paesi Bassi port\u00f2 a dei disordini anche a livello amministrativo in tutto il territorio olandese e pertanto, per ragioni politiche interne, il principe di Waldeck venne sostituito dal principe Guglielmo IV d'Orange-Nassau.\nNel 1746 venne nominato feldmaresciallo imperiale. Dopo la morte del conte Federico di Sayn-Wittgenstein-Hohenstein, gli subentr\u00f2 nel 1756 alla reggenza della contea di Sayn-Wittgenstein-Hohenstein, in quanto il suo successore Giovanni Ludovico (1740-1796), non aveva ancora l'et\u00e0 per regnare autonomamente.\nA livello nazionale, nel governo del proprio stato, cerc\u00f2 di limitare il debito accumulato dal principato. Colse comunque l'occasione per ristrutturare ed ampliare il castello di Arolsen, sua residenza, in stile rococ\u00f2.\nCarlo Augusto Federico diede inoltre protezione a molti ebrei, a condizione che potessero dimostrare di possedere una fortuna di almeno 1000 talleri; questo fatto port\u00f2 ad una notevole immigrazione degli ebrei nel principato.\nDurante la guerra dei sette anni, la terra del principato di Waldeck sub\u00ec molti attraversamenti di eserciti e battaglie. Lo stesso castello di Waldeck, occupato dalle truppe francesi, venne assediato per due anni ed infine bombardato nel 1762.\nCarlo Augusto Federico, mor\u00ec il 29 agosto del 1763 e gli succedette il figlio secondogenito Federico Carlo Augusto in quanto il primogenito, Carlo, gli era premorto nel 1756.\nMatrimonio e figli.\nA Zweibr\u00fccken, il 19 agosto 1741, Carlo Augusto Federico, spos\u00f2 una sua cugina di primo grado, la contessa palatina Cristiana Enrichetta di Birkenfeld-Bischweiler (1725-1816), figlia del conte palatino Cristiano III del Palatinato-Zweibr\u00fccken, dalla quale ebbe i seguenti figli:"}
{"id": "1643408", "revid": "132266", "url": "https://it.wikipedia.org/wiki?curid=1643408", "title": "Vedetta (nave)", "text": ""}
{"id": "1643412", "revid": "1632387", "url": "https://it.wikipedia.org/wiki?curid=1643412", "title": "Sarah Ferguson", "text": "Biografia.\nSarah Margaret Ferguson \u00e8 la secondogenita del maggiore Ronald Ferguson e della sua prima moglie, Susan Mary Wright. La sorella maggiore di Sarah \u00e8 Jane Ferguson Luedecke, una PR che ora vive in Australia. Dopo il divorzio della coppia nel 1974, la madre di Sarah spos\u00f2 il giocatore di polo Hector Barrantes e si trasfer\u00ec a Trenque Lauquen, nella pampa argentina. Sarah rimase con il padre nella fattoria di famiglia a Dummer, nell'Hampshire. Il maggiore Ferguson in seguito si rispos\u00f2 ed ebbe altri tre figli.\nSarah frequent\u00f2 la Daneshill School, la Stratfield Turgis e infine la Hurst Lodge School, ad Ascot. All'et\u00e0 di 18 anni, dopo aver terminato un corso da segretaria, Sarah trov\u00f2 lavoro in una societ\u00e0 di pubbliche relazioni di Londra. In seguito lavor\u00f2 in una galleria d'arte e infine in una rinomata compagnia pubblicitaria.\nMatrimonio con il principe Andrea.\nIl 17 marzo 1986, Buckingham Palace annunci\u00f2 il fidanzamento del principe Andrea, terzogenito della regina Elisabetta e quarto in linea di successione al trono, con Sarah Ferguson. Il principe Andrea conosceva Sarah sin dall'infanzia, e i due si erano visti occasionalmente durante alcune partite di polo, incominciando a frequentarsi dopo un ulteriore incontro ad Ascot nel gennaio del 1986. L'anello di fidanzamento di Sarah, composto da dieci diamanti attorno a un grosso rubino birmano, venne scelto dal principe in omaggio ai capelli rosso fuoco di lei.\nDopo aver ottenuto il permesso della regina (come richiesto dal \"Royal Marriage Act 1772\" britannico), Andrea e Sarah si sposarono nell'abbazia di Westminster il 23 luglio 1986. Sarah indossava un abito in satin bianco disegnato dalla stilista Lindka Cierach, con ricami interamente realizzati a mano e uno strascico di 5 metri, sul quale spiccavano le iniziali intrecciate degli sposi. Durante la cerimonia, Sarah ebbe un momento di panico nel pronunciare i nomi del marito, Andrew Albert Christian Edward, ed espresse, al contrario della principessa di Galles, voto di obbedienza al marito. La coppia, dopo una festa al Claridge Hotel, part\u00ec per la luna di miele, che trascorse nell'arcipelago delle Azzorre.\nPrima della cerimonia, Andrea ottenne dalla madre il titolo di \"duca di York\" e Sarah, in quanto consorte, assunse automaticamente sia il titolo ducale sia quello reale, diventando \"Sua Altezza Reale la duchessa di York\". Con il matrimonio, ha inoltre raggiunto il rango di principessa del Regno Unito.\nFigli.\nL'8 agosto 1988, nel Portland Hospital di Londra, Sarah diede alla luce la primogenita, Beatrice Elizabeth Mary. Una secondogenita, Eugenia Victoria Helena, nacque il 23 marzo 1990.\nProblemi e separazione.\nNel 1991 il matrimonio entra irrimediabilmente in crisi e la coppia si allontana. Ma gi\u00e0 da tempo i due avevano incominciato ad avere problemi: Andrea, ufficiale di marina con un passato da elicotterista per la Royal Navy, trascorreva poco tempo a casa con la moglie e Sarah, sola e senza un suo appoggio tangibile, era costantemente presa di mira dalla stampa scandalistica, che la ridicolizzava per il suo peso e il suo scarso guardaroba, spesso paragonando la sua mancanza di stile con il gusto raffinato di Diana. Sarah rispondeva ai suoi problemi con frequenti viaggi all'estero e, mentre il marito era via per doveri militari o reali, la duchessa era spesso vista in compagnia di altri uomini, in particolare del multimilionario texano Steve Wyatt.\nAndrea e Sarah annunciarono la loro separazione il 19 marzo 1992, precedendo di pochi mesi quella tra Carlo e Lady Diana.\nDivorzio.\nNell'agosto del 1992, il tabloid britannico \"Daily Mirror\" pubblic\u00f2 in prima pagina degli scatti clandestini della duchessa che prendeva il sole in topless, seduta al fianco di John Bryan, un finanziere americano. Lo scandalo, data la promiscuit\u00e0 delle fotografie, che ritraevano Sarah in atteggiamenti intimi con l'uomo, minarono definitivamente il suo rapporto gi\u00e0 incrinato con la famiglia reale. Dopo quattro anni di separazione, nel maggio 1996 il duca e la duchessa di York annunciarono la loro scelta di divorziare.\nIn seguito al divorzio, ufficializzato il 30 maggio 1996, e alla redazione delle lettere patenti, che regolano i titoli reali in caso di annullamento del matrimonio, Sarah perse il trattamento di \"Altezza Reale\" e i titoli del marito, e assunse il nome attuale, \"Sarah, Duchessa di York\", insieme con le onorificenze spettanti a un membro della famiglia reale britannica. In quanto tale, Sarah partecipa ancora ad alcune cerimonie ufficiali assieme alle figlie, in particolare a quelle riguardanti il duca di York.\nVita privata dopo il divorzio.\nDopo il divorzio, alcuni tabloid inglesi divennero ancora pi\u00f9 critici nei confronti della stravaganza e del tenore di vita di Sarah. La duchessa ha affermato di aver rifiutato un cospicuo accordo di divorzio al fine di restare in buoni rapporti con la famiglia reale: il suo appannaggio, pagato dalla regina, include 350.000 \u00a3 in contanti e 500.000 \u00a3 per l'acquisto di una casa, entrambi senza restrizioni. Inoltre Sarah non \u00e8 stata costretta a firmare accordi di riservatezza come clausola di divorzio, il che le ha permesso di trarre profitto dalla sua vita all'interno della famiglia reale: ha infatti ricevuto oltre 2 milioni di sterline per scrivere la sua prima autobiografia. Dal 1997 al 2008, Sarah \u00e8 stata portavoce per la Weight Watchers International e i suoi prodotti dimagranti.\nFino al 2004, Sarah condivideva con l'ex marito la casa di famiglia, Sunninghill Park nel Berkshire. Lo stesso anno, infatti, il duca si \u00e8 trasferito nella restaurata Royal Lodge, in precedenza dimora di sua nonna, la Regina Madre, che vi risiedette fino alla sua morte nel 2002. Nel 2007, la duchessa ha affittato Dolphin House, diventando cos\u00ec vicina del suo ex-marito. Nel 2008, tuttavia, un incendio scoppiato a Dolphin House ha costretto Sarah a sgomberare i locali e a trasferirsi nella Royal Lodge con il duca di York.\nProblemi finanziari e giudiziari.\nNel 2010 ha dato adito a uno scandalo quando si \u00e8 fatta pagare da un giornalista che voleva entrare nelle grazie dell'ex marito Andrea. Secondo voci indiscrete, la duchessa avrebbe debiti per circa 6 milioni di euro. Tale notizia ha messo a rischio l'immagine della famiglia reale nei confronti della nazione e la regina Elisabetta II ne ha dovuto discutere con il Primo Ministro. A causa di questo e di altri scandali, la duchessa \u00e8 stata considerata dalla famiglia reale persona non gradita a corte, e quindi bandita. Per questo motivo non \u00e8 stata invitata alle nozze del principe William, tenutesi il 29 aprile 2011 a Londra. \u00c8 stata riammessa a corte nel 2018.\nIn seguito a un documentario girato in orfanotrofi turchi nel 2008, la Turchia ha chiesto l'estradizione della Duchessa di York per processarla per appropriazione illegale di filmati e violazione della privacy di cinque bambini ripresi. La richiesta \u00e8 stata respinta dal Regno Unito il 13 gennaio 2012."}
{"id": "1643415", "revid": "1714743", "url": "https://it.wikipedia.org/wiki?curid=1643415", "title": "Cristiano Filippo di Waldeck e Pyrmont", "text": "Biografia.\nCristiano Filippo era il figlio primogenito del Principe Federico Antonio Ulrico di Waldeck e Pyrmont (1676-1728) e della Principessa Luisa di Birkenfled-Bichwiller (1678-1753).\nDivenne Principe di Waldeck e Pyrmont alla morte del padre nel gennaio 1728, rimanendo in carica solo per pochi mesi, in quanto venne colpito da una malattia che lo uccise nel maggio di quello stesso anno, mentre si trovava a soggiornare a Mannheim.\nCristiano Filippo non contrasse mai matrimonio e non ebbe figli e per questo motivo, alla sua morte, gli succedette il fratello minore Carlo Augusto Federico."}
{"id": "1643416", "revid": "39884", "url": "https://it.wikipedia.org/wiki?curid=1643416", "title": "Wieger Mensonides", "text": "Specializzato nella rana, ha vinto la medaglia di bronzo olimpica nei 200\u00a0m rana a Roma 1960. Per quarant'anni \u00e8 stato l'unico vincitore di medaglie olimpiche nel nuoto del suo paese, fino al 2000 quando Pieter van den Hoogenband si \u00e8 imposto nei 100\u00a0m e 200\u00a0m sl."}
{"id": "1643417", "revid": "767487", "url": "https://it.wikipedia.org/wiki?curid=1643417", "title": "The Doors Greatest Hits", "text": "The Doors Greatest Hits \u00e8 una raccolta dei Doors pubblicata nel 1980 e presenta una selezione di successi del gruppo. La raccolta \u00e8 stata ripubblicata nel 1996 con una lista di tracce differente ma con la stessa copertina di quella in LP del 1980.\nIl disco.\nLa raccolta \"The Doors Greatest Hits\" conquist\u00f2 il disco d'oro e successivamente quello di platino vendendo moltissime copie negli anni."}
{"id": "1643425", "revid": "83549", "url": "https://it.wikipedia.org/wiki?curid=1643425", "title": "Muscolo Elevatore dell'Ano", "text": ""}
{"id": "1643426", "revid": "599013", "url": "https://it.wikipedia.org/wiki?curid=1643426", "title": "Segreto bancario svizzero", "text": "Il segreto bancario svizzero era l'istituto del segreto bancario vigente in Svizzera.\nIl sistema bancario elvetico, uno dei pi\u00f9 importanti a livello internazionale, deve probabilmente parte del suo sviluppo e del suo successo al segreto bancario, introdotto nel 1934.\nStoria.\nDopo l'emanazione della legge istitutiva nel 1934, nel corso dei decenni seguenti alcuni casi (tra cui quello degli averi ebraici in giacenza dopo la seconda guerra mondiale) hanno portato alla ribalta internazionale il segreto bancario svizzero gettando ombre sull'etica degli affari delle banche elvetiche e danneggiando l'immagine dell'intera piazza finanziaria.\nA partire dalla fine degli anni settanta del XX secolo l'Associazione Svizzera dei Banchieri, in accordo con le banche associate, ha introdotto la Convenzione relativa all'obbligo di diligenza delle banche, che ha come obiettivi la salvaguardia dell'immagine della piazza finanziaria elvetica e la lotta contro il riciclaggio di denaro, in cui le banche affiliate, in una sorta di autocontrollo, ribadiscono la necessit\u00e0 di identificare il contraente, determinare l'avente diritto economico (ovvero il reale beneficiario dei fondi). In caso di violazione della Convenzione di diligenza la banca \u00e8 tenuta a versare all'ASB fino a 10 milioni di CHF che verranno donati alla Croce Rossa Svizzera.\nCaratteri generali.\nSi tratta di un segreto professionale, assimilabile a quello del medico o dell'avvocato, che mira a tutelare la riservatezza del cittadino vietando a chi lavora o ha lavorato in una banca di fornire informazioni a terzi.\nDisciplina normativa.\nL'articolo 47 della legge federale sulle banche e le casse di risparmio del 1934 indica che:\nIn quest'ottica \u00e8 anche stata abolita l'esistenza di libretti di risparmio al portatore, implementati i controlli d'identificazione (per esempio agli sportelli in caso di movimentazione sospetta e superiore ai 10 franchi svizzeri) oppure potenziata la classificazione, il controllo e pure l'accettazione in banca dei clienti politicamente esposti (che comportano un rischio di riciclaggio o di corruzione maggiore). Le affiliate estere delle banche svizzere sono inoltre tenute a rispettare il codice e le normative elvetiche anche se operano in nazioni con legislature meno restrittive in materia di riciclaggio.\nLimiti del segreto.\nIl segreto bancario elvetico \u00e8 un segreto parziale, poich\u00e9 esiste l'obbligo per gli istituti di credito di collaborare e consegnare tutta la documentazione richiesta dalla magistratura in caso di attivit\u00e0 criminali, processi penali, procedimenti di esecuzione forzata e di frode fiscale.\nIl diritto di accedere alle informazioni bancarie vale anche, a prescindere che il reato sia commesso in Svizzera o all'estero, per le autorit\u00e0 estere in virt\u00f9 di trattati come la Convenzione europea di assistenza giudiziaria penale (CEAG) oppure della legge federale sull'assistenza internazionale in materia penale (AIMP).\nA seguito delle pressioni internazionali per la crisi economica, il 13 marzo 2009 il consigliere federale e capo del dicastero delle finanze Hans-Rudolf Merz ha annunciato la revisione delle norme sul segreto bancario svizzero, allineandosi con le richieste dell'OCSE. A ci\u00f2 \u00e8 seguita la stipula di una serie di nuove convenzioni per la doppia imposizione che prevedono la possibilit\u00e0 di scambio di dati tra gli istituti di credito elvetici e le istituzioni straniere anche qualora vi sia richiesta esplicita e fondati sospetti di evasione fiscale. La decisione ha sollevato forti polemiche interne. Nel febbraio 2011 il governo ha annunciato l'intenzione di estendere l'assistenza alla comunicazione del numero di conto bancario del presunto reo.\nA partire dal 2017 le banche svizzere hanno iniziato a raccogliere i dati relativi ai propri clienti che risiedono all'estero in modo che l'amministrazione fiscale possa procedere, dal 2018, allo scambio automatico di informazioni con le autorit\u00e0 fiscali estere.\nAspetti controversi.\nIl contenzioso che oppone da anni Svizzera ed Unione europea (Italia in particolare) verte sul fatto che le autorit\u00e0 elvetiche si rifiutano di dar seguito a rogatorie internazionali per evasione fiscale visto che la stessa (a differenza della frode fiscale che implica invece la falsificazione di documenti) non \u00e8 considerata reato dal diritto elvetico, ma \u00e8 soggetta solo a sanzioni amministrative.\nLe parti hanno trovato un accordo che prevede da parte svizzera l'applicazione di una ritenuta fiscale del 35% sugli interessi provenienti da capitali d'investitori con domicilio in un paese europeo. La stessa (in misura del 75%) viene poi bonificata all'UE garantendo l'anonimato dei clienti. Questa misura, in contrasto con i tentativi di eludere il pagamento delle tasse sul capitale, \u00e8 stata modellata su un sistema gi\u00e0 in vigore in Svizzera (imposta preventiva) che prevede, per clienti residenti in Svizzera, una ritenuta fiscale alla fonte del 35% sui ricavi da investimenti finanziari, che pu\u00f2 essere recuperata dal cliente solo ed unicamente dichiarando tali averi alle autorit\u00e0 fiscali. Nel 2015, in base ad una convenzione firmata con l'Italia, \u00e8 stato reso possibile lo scambio automatico di informazioni tra i due paesi, facendo venire meno la riservatezza nei rapporti tra i due Stati."}
{"id": "1643431", "revid": "486946", "url": "https://it.wikipedia.org/wiki?curid=1643431", "title": "US Coast Guard", "text": ""}
{"id": "1643446", "revid": "729019", "url": "https://it.wikipedia.org/wiki?curid=1643446", "title": "Stazione di Arquata Scrivia", "text": "La stazione di Arquata Scrivia \u00e8 una stazione ferroviaria posta all'incrocio delle ferrovie Torino\u2013Genova e Succursale dei Giovi. Serve l'omonimo comune.\nStoria.\nLa prima stazione di Arquata venne attivata nel 1851, \nAll'epoca, il tracciato ferroviario non era quello attuale, ma correva pi\u00f9 ad ovest, sul tracciato di via Roma; il fabbricato viaggiatori della vecchia stazione \u00e8 ancora esistente in largo Mazzini, 13, e ospita la filiale di Arquata Scrivia della Banca Carige.\nLa nuova stazione venne attivata il 1\u00ba ottobre 1916, contemporaneamente alla \"direttissima\" Tortona-Arquata. Nel 1922 venne attivato il nuovo tratto ferroviario verso Ronco Scrivia.\nStrutture e impianti.\nPer la gestione della circolazione la stazione \u00e8 dotata di un banco ACEI, telecomandabile dal DCO-SCC di Genova Teglia.\nLa stazione presenta 5 binari utilizzati per il servizio viaggiatori, oltre a due passanti; nel dettaglio:\nMovimento.\nL'impianto \u00e8 servito dai collegamenti regionali svolti da Trenitalia nell'ambito del contratto di servizio stipulato con la Regione Piemonte e da Trenord nella relazione Arquata Scrivia-Milano via Novi Ligure.\nVi effettuano fermata regionali e regionali veloci con destinazione Genova, Milano, Piacenza, Rimini, Torino e La Spezia. Alcuni treni fanno capolinea.\nServizi.\nLa stazione, che RFI classifica nella categoria \"silver\", dispone dei seguenti servizi:\nInterscambi.\nPresso la stazione sono attuati i seguenti interscambi:"}
{"id": "1643450", "revid": "712828", "url": "https://it.wikipedia.org/wiki?curid=1643450", "title": "Hina (personaggio)", "text": ""}
{"id": "1643452", "revid": "767487", "url": "https://it.wikipedia.org/wiki?curid=1643452", "title": "La mia adorabile nemica", "text": "La mia adorabile nemica (\"Anywhere but Here\") \u00e8 un film del 1999 diretto da Wayne Wang, con Susan Sarandon e Natalie Portman e basato sull'omonimo romanzo del 1987 di Mona Simpson, pubblicato in lingua italiana col titolo \"Dovunque ma non qui\". Il film \u00e8 stato presentato al Toronto International Film Festival il 17 settembre 1999.\nIl film racconta il rapporto tra una madre e sua figlia molto diverse tra loro, Adele \u00e8 un'eccentrica donna annoiata dalla provincia che sogna un futuro d'attrice per la figlia quattordicenne Ann, che invece aspira a una vita tranquilla e stabile.\nTrama.\nAdele August \u00e8 una donna piuttosto eccentrica che, con la sua riluttante figlia adolescente Ann, lascia la \"piccola\" Bay City nel Wisconsin per trasferirsi a Beverly Hills e realizzare i propri sogni. Tuttavia la stessa Adele non sa bene in cosa consistano i propri sogni, e non fa altro che combinare guai e fare i conti con i propri fallimenti, continuando a condurre uno stile di vita che non pu\u00f2 permettersi. Al contrario, Ann \u00e8 molto pi\u00f9 pratica e realista, e detesta la vita che la costringe a condurre la madre. Infatti nel tentativo di racimolare un po' di denaro per pagare l'affitto, Adele convince Ann a diventare un'attrice, nonostante questa sia molto pi\u00f9 interessata a studiare per l'universit\u00e0. I contrasti tra le due continuano, specialmente a causa di Adele e dei suoi comportamenti puerili e sconclusionati, per non parlare delle sue scelte sentimentali discutibili. Purtroppo una tragedia colpisce la famiglia, il cugino di Ann, Benny, a cui lei era molto legata, muore in un incidente stradale, e la loro nonna, dopo aver appreso la notizia, ha un attacco cardiaco. Ann e Adele vanno a trovare i loro parenti, ma Adele non pu\u00f2 fare a meno di litigare con il padre di Benny, Jimmy, sostenendo che la sua famiglia non le ha mai dato il supporto di cui lei aveva bisogno, poi decide subito di andarsene, i genitori di Benny offrono a Ann la possibilit\u00e0 di rimanere con loro, ma Ann decide ugualmente di restare al fianco della madre. Ann cerca di mettersi in contatto con suo padre telefonandogli, apprendendo che lui e la sua nuova moglie hanno avuto una bambina, ma lui non sembra entusiasta di sentire Ann, la quale, arrabbiata, gli sbatte il telefono in faccia dopo che lui aveva avanzato l'ipotesi che Ann l'avesse chiamato per avere dei soldi. Ann intraprende una relazione amorosa con un dolce ragazzo di nome Peter, intanto sua madre continua a farle pressione per diventare un'attrice convincendola ad andare a un provino, ma Ann approfitta della cosa per umiliarla, facendo un'imitazione di Adele e del modo in cui lei gestisce la sua vita. Le divergenze tra madre e figlia col tempo sembrano appianarsi, ma quando Adele scopre che Ann vuole frequentare una prestigiosa universit\u00e0, lontana da Los Angeles, si arrabbia, visto che lei preferirebbe che la figlia frequentasse un college pi\u00f9 vicino, a quel punto capisce che Ann fa tutto ci\u00f2 per allontanarsi da lei, e questo per Adele \u00e8 inconcepibile, dato che la sua vita ruota praticamente attorno a Ann. Purtroppo l'universit\u00e0 che Ann vuole frequentare \u00e8 troppo costosa, quindi la ragazza si vede costretta a ridimensionare le sue aspettative, ma proprio quando meno se l'aspetta, Adele le fa una sorpresa: la donna ha deciso di vendere la sua amata Mercedes per ottenere il denaro necessario per pagare almeno la retta del primo anno di universit\u00e0 per Ann, avendo capito quanto per lei sia importante. Peter saluta Ann suonando, sotto la finestra del suo appartamento, una canzone con la sua tromba. Adele accompagna Ann all'aeroporto, la ragazza poi, che finalmente pu\u00f2 partire per l'universit\u00e0 che desidera frequentare, si appresta a salire sul suo volo, pensando a sua madre, e al fatto che nel bene e nel male, Adele \u00e8 una donna unica nel suo tipo.\nColonna sonora.\nLa colonna sonora del film \u00e8 stata pubblicata il 2 novembre 1999, dieci giorni prima dell'uscita del film al cinema. L'album \u00e8 stato distribuito dalla Atlantic e WEA e comprende musiche originali di Lisa Loeb, Danny Elfman e k.d. lang. Inoltre sono presenti brani di LeAnn Rimes, Sarah McLachlan e Pocket Size, oltre che di altri artisti.\nBox office.\nNella sua prima settimana di proiezione, il film \u00e8 risultato il quinto pi\u00f9 visto nei cinema in America Settentrionale con un incasso di 5,6 milioni di dollari. In totale il film ha guadagnato pi\u00f9 di 23 milioni di dollari."}
{"id": "1643455", "revid": "1039155", "url": "https://it.wikipedia.org/wiki?curid=1643455", "title": "Diomed\u00e9a", "text": ", precedentemente noto come , \u00e8 uno studio di animazione giapponese con sede a Nerima, Tokyo, in Giappone. La compagnia \u00e8 stata fondata il 5 ottobre 2005 dopo l'uscita di alcuni membri dal Group TAC."}
{"id": "1643457", "revid": "73537", "url": "https://it.wikipedia.org/wiki?curid=1643457", "title": "Ashkelon", "text": ""}
{"id": "1643461", "revid": "110157", "url": "https://it.wikipedia.org/wiki?curid=1643461", "title": "Kiss + Swallow", "text": "Kiss + Swallow \u00e8 l'album di debutto di IAMX"}
{"id": "1643472", "revid": "1870058", "url": "https://it.wikipedia.org/wiki?curid=1643472", "title": "Marian Gold", "text": "Biografia.\nNato e cresciuto a Herford, nella Renania Settentrionale-Vestfalia, nel 1980 si \u00e8 trasferito a M\u00fcnster, dove ha iniziato a cantare nel gruppo collettivo studentesco \"Nelson\" fondando due anni pi\u00f9 tardi con Bernhard Lloyd e Frank Merten il trio musicale Forever Young, ma quasi subito ribattezzato Alphaville, ispirandosi al nome di un del 1965 del regista Godard. Lo stesso Hartwig ha preso il nome d'arte Marian Gold, per le sue doti vocali con grandi acuti, struggenti e in falsetto, e che ricordano i canti mariani.&lt;br&gt;\nDi buon talento e fortemente appoggiato dalle case discografiche tedesche, quali la Stradivari Gmbh e la WEA tedesca (in gran sviluppo nell'ambiente Synth pop degli anni ottanta) Marian Gold e gli Alphaville si sono fatti strada, sfondando nelle classifiche europee col primo singolo \"Big in Japan\". La fama \u00e8 stata poi consolidata coi due successivi singoli \"Sounds Like a Melody\" e \"Forever Young\".\nDopo ulteriori dischi e vari progetti multimediali, Marian ha intrapreso, nel 1990, la carriera da solista, con due album intitolati \"So Long, Celeste\" e \"United\", dai buoni riscontri commerciali.\nDal 1993 circa Marian \u00e8 tornato a ricostituire il marchio Alphaville, con varie tourn\u00e9e all'estero. Ancor oggi pubblicano vari album e remix, principalmente sul web. Tuttavia, gli altri membri della band sono stati sostituiti con gli attuali Martin Lister, Dave Goodes e Jakob Kiersch.&lt;br&gt;\nNel 2001, Marian \u00e8 apparso nella band musicale \"Sputnik Roadhouse\" per il film TV \"Reunion\" (1\u00aa serie), cui sono seguite numerose collaborazioni e apparizioni in vari spettacoli o progetti.\nNella vita privata il cantante rivendica la paternit\u00e0 di sette figli, avuti da quattro donne diverse tra il 1998 e il 2013. Risiede tuttora in Germania con la moglie Amy."}
{"id": "1643481", "revid": "123329092", "url": "https://it.wikipedia.org/wiki?curid=1643481", "title": "Monte Verlaldo", "text": "Il monte Verlaldo \u00e8 l'altura di origine sedimentaria che domina su Cornedo Vicentino, posto nella valle dell'Agno, altezza circa 500 metri sul livello del mare, sul quale i cornedesi hanno eretto una croce a protezione del paese sottostante.\nProbabilmente deve il suo nome alla nobile famiglia Verlato che su questo monte, fino alla vicina localit\u00e0 di Campipiani (frazione di Monte di Malo), aveva propriet\u00e0.\nNei giorni limpidi \u00e8 possibile vedere ad occhio nudo la laguna veneta e gran parte della pianura Padana.\n\u00c8 un luogo attrezzato con rampa di rincorsa e lancio molto utilizzata dagli amanti del parapendio e deltaplanisti.\nA fianco, verso nord-est si erge ad una quota leggermente pi\u00f9 bassa il Monte Nudo, il quale domina dall'alto Cereda, frazione di Cornedo vicentino. Anch'esso di origine vulcanica, deve il suo nome al fatto che a causa di una pastorizia molto intensa praticata fino alla met\u00e0 del secolo scorso non presentava vegetazione. Dopo l'abbandono di tale pratica, lentamente si sta coprendo di una vegetazione molto varia: carpino, rovere, ginepro.\nIl luned\u00ec di pasquetta ogni anno gli abitanti di Cereda si recano a piedi lungo dei sentieri fin sulla cima dove il parroco celebra la Santa Messa, e dove pi\u00f9 tardi il G.E.S., Gruppo Escursionisti di Cereda prepara per tutti un buon pasto."}
{"id": "1643485", "revid": "2014155", "url": "https://it.wikipedia.org/wiki?curid=1643485", "title": "Simone Augusto di Lippe-Detmold", "text": "Biografia.\nSimone Augusto era figlio del Conte Simone Enrico Adolfo di Lippe-Detmold. Deceduto il padre quando egli non aveva ancora raggiunto l'et\u00e0 per governare, regn\u00f2 sino al 1747 sotto la reggenza della madre, la Principessa Giovanna Guglielmina di Nassau-Idstein.\nSapiente governante, dal 1749 si valse dell'operato di Adolf von Hillensberg che lo assistette al governo di Lippe e consent\u00ec una notevole crescita demografica ed industriale della Contea, che nel 1776 contava gi\u00e0 49.416 abitanti.\nSimone Augusto mor\u00ec nel 1782 e venne succeduto dal figlio maggiore, Leopoldo.\nMatrimonio e figli.\nSimone Augusto si spos\u00f2 quattro volte.\nIn prime nozze, il 24 agosto 1750, a Kirchheim, spos\u00f2 la Principessa Luisa (1733-1764), figlia di Carlo Augusto di Nassau-Weilburg dalla quale ebbe una sola figlia:\nAlla morte della prima moglie, il 28 settembre 1765, a Dessau, Simone Augusto spos\u00f2 la Principessa Maria Leopoldina (1746-1769), figlia di Leopoldo II di Anhalt-Dessau, dalla quale ebbe l'unico figlio maschio erede al trono:\nDopo la morte della terza moglie, Simone Augusto si rispos\u00f2 in terze nozze a Dessau, il 9 novembre 1769, con la Principessa Casimira (1749-1778), figlia di Leopoldo II di Anhalt-Dessau (e sorella della moglie precedente, Maria Leopoldina), dalla quale ebbe una sola figlia:\nAlla morte della terza moglie, Simone Augusto si rispos\u00f2 in quarte nozze a Braunfels, il 26 marzo 1780, con la Principessa Cristina Carlotta di Solms-Braunfels (1744-1823), figlia di Federico Guglielmo di Solms-Braunfels, dalla quale per\u00f2 non ebbe figli."}
{"id": "1643497", "revid": "339392", "url": "https://it.wikipedia.org/wiki?curid=1643497", "title": "Beat Collection e Soundtrack (Bleach)", "text": ""}
{"id": "1643499", "revid": "1776051", "url": "https://it.wikipedia.org/wiki?curid=1643499", "title": "Incancellabile", "text": "Incancellabile \u00e8 un brano musicale della cantante italiana Laura Pausini. \u00c8 il 1\u00ba singolo che anticipa l'uscita dell'album \"Le cose che vivi\" del 1996, trasmesso in radio dal 26 agosto.\nIl brano.\nLa musica \u00e8 composta da Giuseppe Carella, Fabrizio Baldoni e Gino De Stefani; il testo \u00e8 scritto da Cheope; l'adattamento spagnolo \u00e8 di Badia, quello portoghese \u00e8 di Cl\u00e1udio Rabello.\nLa canzone viene tradotta in lingua spagnola con il titolo \"Inolvidable\", inserita nell'album \"Las cosas que vives\" ed estratta come 1\u00b0 singolo in Spagna e in America Latina.\nLa canzone viene tradotta anche in lingua portoghese con il titolo \"Inesquec\u00edvel\", inserita nell'album \"Le cose che vivi\" per il mercato brasiliano ed estratta come 1\u00b0 singolo in Brasile.\nI 3 brani vengono trasmessi in radio; vengono realizzati i videoclip dei brani in lingua italiana, lingua spagnola e lingua portoghese.\nLa canzone \u00e8 dedicata ad Alfredo Cerutti jr, allora fidanzato dell'artista.\nIl video.\nIl videoclip (in lingua italiana, in lingua spagnola e in lingua portoghese) \u00e8 stato diretto dal regista Jamie De La Pe\u00f1a e girato a fine luglio 1996 in Islanda nella zona di Vike su una cima di un cratere di un vulcano spento nella zona di Langisjor, nella parte sud dell'isola. Vengono alternate inquadrature terrestri a inquadrature con elicottero.\nNel 1999 i videoclip di \"Incancellabile\" e \"Inolvidable\" vengono inseriti nelle 2 VHS \"Video collection 93-99\".\nPubblicazioni.\n\"Incancellabile\" viene inserita anche nell'album \"The Best of Laura Pausini - E ritorno da te\" del 2001; in una versione rinnovata nell'album \"20 - The Greatest Hits\" del 2013; in versione \"Live\" nel DVD \"Live 2001-2002 World Tour\" del 2002 (video), negli album \"Live in Paris 05\" del 2005 (audio e video), \"San Siro 2007\" del 2007 (video), \"Laura Live World Tour 09\"/\"Laura Live Gira Mundial 09\" del 2009 (\"Medley Soft\" video) e \"Fatti sentire ancora\"/\"Hazte sentir m\u00e1s\" del 2018 (video).\n\"Inolvidable\" viene inserita anche nell'album \"Lo mejor de Laura Pausini - Volver\u00e9 junto a ti\" del 2001; in una versione rinnovata nell'album \"20 - Grandes Exitos\" del 2013; in versione \"Live\" nel DVD \"Live 2001-2002 World Tour\" del 2002 (video).\nColonna sonora.\nNel 1996 \"Incancellabile\" viene utilizzato come colonna sonora della telenovela brasiliana \"Salsa e Merengue\" e \"Inolvidable\" come colonna sonora della Serie televisiva colombiana \"La otra mitad del sol\".\nInterpretazioni dal vivo.\nIl 26 ottobre 2001 Laura Pausini esegue il brano \"Inesquec\u00edvel\" in versione live in duetto con i due cantanti brasiliani Sandy &amp; Junior al \"Credicard Hall\" di San Paolo in Brasile, tappa del \"World Tour 2001-2002\".\nIl 12 dicembre 2004 Laura Pausini esegue di nuovo il brano \"Inesquec\u00edvel\" questa volta in duetto solo con Sandy, durante il programma televisivo brasiliano di Rede Globo \"Doming\u00e3o do Faust\u00e3o\".\nCover.\nNel 1997 il cantante statunitense Frankie Negr\u00f3n realizza una cover di \"Inolvidable\" in versione salsa inserendola nell'album \"Con Amor Se Gana\" ed estratta come singolo di debutto.\nSempre nello stesso anno i due cantanti brasiliani Sandy &amp; Junior realizzano una cover di \"Inesquec\u00edvel\" inserendola nell'album \"Sonho Azul\"."}
{"id": "1643503", "revid": "287204", "url": "https://it.wikipedia.org/wiki?curid=1643503", "title": "Can Bartu", "text": "Carriera.\nPallacanestro.\nInizi\u00f2 giocando a pallacanestro nel Fenerbah\u00e7e, arrivando a disputare sei gare con la nazionale turca. Fu notato dal tecnico della sezione calcio Fikret Ar\u0131can, che gli propose di diventare calciatore. Il 25 gennaio 1957 Bartu gioc\u00f2 due incontri delle rispettive sezioni sportive, mettendo a segno 2 reti e 2 assistper il Fenerbah\u00e7e Calcio e la sera, con la squadra di pallacanestro, realizz\u00f2 dieci punti che consentirono alla squadra di Istanbul di vincere 44-43.\nCalcio.\nClub.\nA met\u00e0 degli anni cinquanta Bartu smise con la pallacanestro e gioc\u00f2 per il Fenerbah\u00e7e, con il quale disput\u00f2 cinque campionati, divenendo per due annate capitano della squadra ed il decimo marcatore nella storia della societ\u00e0 turca.\nNel 1961 Bartu si trasfer\u00ec alla Fiorentina, con la quale perse in due partite contro l'Atl\u00e9tico Madrid la finale della Coppa delle Coppe 1961-1962. L'anno seguente fu acquistato dal , e nel 1964, dopo un breve ritorno in viola, si trasfer\u00ec alla Lazio, con la quale gioc\u00f2 tre anni, soprannominato \"\"Signor\" oppure \"Barone\"\" per la tecnica, la gentilezza sul campo e fuori, per l'abbigliamento elegante.\nBartu torn\u00f2 in Turchia nel 1967 e gioc\u00f2 nel Fenerbah\u00e7e, sua ex squadra, altri tre anni.\nNazionale.\nCan Bartu \u00e8 uno dei pochi ad aver giocato in nazionale in due discipline diverse: nella nazionale di pallacanestro e 26 partite, con 6 gol, nella nazionale di calcio.\nDopo il ritiro.\nSoprannominato \"Synior\" fin da giovane, si ritir\u00f2 nel 1970, divenendo un apprezzato giornalista e commentatore sportivo.\nBartu fu l'ambasciatore in Turchia della Coppa UEFA 2008-2009, la cui finale si disput\u00f2 allo Stadio Fenerbah\u00e7e \u015e\u00fckr\u00fc Sara\u00e7o\u011flu di Istanbul.\nDopo lunga malattia mor\u00ec in casa a 83 anni l'11 aprile 2019."}
{"id": "1643507", "revid": "986213", "url": "https://it.wikipedia.org/wiki?curid=1643507", "title": "Simone Enrico Adolfo di Lippe-Detmold", "text": "Biografia.\nEra figlio quintogenito del conte Federico Adolfo di Lippe-Detmold e della principessa Giovanna Elisabetta di Nassau-Dillenburg. Fra le proprie sorelle maggiori ebbe Amalia (1701-1754), badessa di Cappel e Lemgo, Francesca (1704-1733), sposata col conte Federico Carlo di Bentheim-Steinfurt e Federica Adolfina (1711-1769), sposata col conte Federico Alessandro di Detmold.\nDopo aver compiuto i propri studi all'Universit\u00e0 di Utrecht, nel 1710 inizi\u00f2 il proprio grand tour in Europa che lo port\u00f2 in Inghilterra e in Francia.\nNel 1715 diede inizio alla propria carriera militare nell'ambito delle guerre contro i turchi ottomani, ponendosi al servizio del principe Eugenio di Savoia e combattendo con lui in Ungheria, da Belgrado sino a Vienna, per poi essere richiamato in patria alla morte del padre per assumerne il trono nel 1718.\nMor\u00ec nel 1734 e gli succedette il maggiore dei figli sopravvissuti, Simone Augusto.\nMatrimonio e figli.\nIl 16 ottobre 1719, Simone Enrico Adolfo spos\u00f2 Giovannetta Guglielmina, figlia del principe Giorgio Augusto di Nassau-Idstein, dalla quale ebbe i seguenti figli:"}
{"id": "1643512", "revid": "287204", "url": "https://it.wikipedia.org/wiki?curid=1643512", "title": "47\u00b0 Battaglione Trasmissioni &quot;Gennargentu&quot;", "text": ""}
{"id": "1643515", "revid": "287204", "url": "https://it.wikipedia.org/wiki?curid=1643515", "title": "3\u00b0 Reggimento Trasmissioni", "text": ""}
{"id": "1643521", "revid": "6923", "url": "https://it.wikipedia.org/wiki?curid=1643521", "title": "Maruti", "text": ""}
{"id": "1643524", "revid": "289247", "url": "https://it.wikipedia.org/wiki?curid=1643524", "title": "43\u00b0 Reggimento Trasmissioni", "text": ""}
{"id": "1643525", "revid": "729019", "url": "https://it.wikipedia.org/wiki?curid=1643525", "title": "Sturmtiger", "text": "Il Tiger-M\u00f6rser, 38\u00a0cm RW61 auf Sturm(panzer)m\u00f6rser Tiger, o Sturmm\u00f6rser Tiger, pi\u00f9 conosciuto come Sturmtiger o Sturmpanzer VI, era un semovente di produzione tedesca. Realizzato in un numero limitato di esemplari, era la versione del Panzer VI Tiger I armata con un mortaio navale, lo \"SturmM\u00f6rser\" RW61 L/5,4, da 380\u00a0mm che sparava grossi proiettili con propulsione a razzo, con un peso di 345\u00a0kg complessivo.\nVenne utilizzato brevemente in azioni operative dall'Heer durante le ultime fasi della seconda guerra mondiale.\nStoria.\nSviluppo.\nL'idea di un semovente da impiegare esclusivamente nella demolizione delle fortificazioni si fece strada fra l'Oberkommando der Wehrmacht (OKW) durante la battaglia di Stalingrado, i cui serratissimi combattimenti casa per casa, stanza per stanza, che spesso si trascinavano per giorni fece sorgere tra gli ufficiali tedeschi l'eufemismo \"Rattenkrieg\", cio\u00e8 guerra da topi.\nVisto il buon successo riscontrato da alcuni cannoni d'assalto realizzati in tutta fretta unendo lo scafo dello Sturmgesch\u00fctz III con un obice corto 15 cm sIG 33 da 150\u00a0mm (combinazione battezzata StuG 33B) agli ingegneri del Terzo Reich venne ordinato di realizzare veicoli simili ma ancora pi\u00f9 protetti e potenti; ne risultarono due modelli: lo Sturmpanzer IV, che aveva lo scafo del Panzer IV con un obice semi-mobile da 150mm e, appunto, lo Sturmtiger, che sfruttava lo scafo del Panzer VI Tiger I, da poco entrato in linea, per creare tuttavia un mezzo vulnerabile alla fanteria a causa della scarsa mobilit\u00e0 in ambiente urbano, e in grado di polverizzare interi edifici con un solo colpo, rendendo cos\u00ec inutile l'assalto stanza per stanza che tanta usura aveva causato a Stalingrado.\nImpiego operativo.\nLo Sturmtiger era un'arma di grande potenza e sarebbe stata micidiale se avesse avuto la possibilit\u00e0 di essere impiegata per gli scopi per i quali era stata concepita. Tuttavia, nel 1944, anno in cui furono disponibili gli unici 10 prototipi costruiti, la Wehrmacht era ovunque sulla difensiva, cosicch\u00e9 la costante necessit\u00e0 di carri spinse i tedeschi a destinarli alla spicciolata su vari scenari di guerra, dove spesso neppure giunsero a causa delle costanti incursioni di \ncaccia bombardieri ed alla penuria di benzina. Come \u00e8 facile immaginare, le granate da 380 mm lanciate da tale arma provocavano distruzioni immani: si pensi che un singolo Sturmtiger riusc\u00ec a distruggere quattro carri Sherman con un colpo solo, durante la battaglia della Ruhr nel 1945. In ogni caso, lo Sturmtiger non fu un'arma risolutiva poich\u00e9 prodotto in un numero irrisorio e perch\u00e9 alla fine del 1944 la sconfitta dell'esercito tedesco era ormai segnata.\nSolo durante la repressione dell'insurrezione di Varsavia, lanciata dai partigiani bianchi del generale Bor-Komorowski, lo Sturmtiger riusc\u00ec a venire impiegato nel suo ruolo precipuo, livellando senza piet\u00e0 gli edifici trasformati in fortini dagli insorti.\nDescrizione tecnica.\nIl cannone da 88\u00a0mm, in dotazione all'originale Tiger I, venne sostituito da un lanciarazzi da 380\u00a0mm (RW 61) installato \nin una casamatta a piastre inclinate che sostituiva la torretta, mentre per il combattimento ravvicinato contro la fanteria nemica una MG 34 era posta alla destra del pezzo. La sovrastruttura era composta da piastre inclinate ad angoli razionali elettrosaldate che gli garantivano una protezione frontale di circa 150\u00a0mm e laterale di circa 80\u00a0mm. Manteneva lo scafo del Tiger con tutti i suoi difetti legati alla trasmissione ed all'enorme massa, che ora era aumentata notevolmente.\nEsemplari superstiti.\nSono attualmente conservati due esemplari del semovente:"}
{"id": "1643528", "revid": "287204", "url": "https://it.wikipedia.org/wiki?curid=1643528", "title": "43\u00b0 Battaglione Trasmissioni &quot;Abetone&quot;", "text": ""}
{"id": "1643530", "revid": "110157", "url": "https://it.wikipedia.org/wiki?curid=1643530", "title": "The Alternative", "text": "The Alternative \u00e8 il secondo album di IAMX."}
{"id": "1643532", "revid": "767487", "url": "https://it.wikipedia.org/wiki?curid=1643532", "title": "Dane Richards", "text": ""}
{"id": "1643538", "revid": "1868962", "url": "https://it.wikipedia.org/wiki?curid=1643538", "title": "Batucada", "text": "La Batucada \u00e8 un sottostile del samba e fa riferimento ad uno stile percussivo brasiliano influenzato dalla musica e cultura africana, solitamente eseguito da un gruppo piuttosto che da singoli, \u00e8 considerata da alcuni come il compendio dell'insieme di percussioni ed \u00e8 caratterizzata dal suo ritmo ripetitivo e rapido.\nVariet\u00e0 di strumenti.\nSono utilizzati:"}
{"id": "1643541", "revid": "36426", "url": "https://it.wikipedia.org/wiki?curid=1643541", "title": "Gli artisti del Clima dell'arco", "text": ""}
{"id": "1643543", "revid": "767487", "url": "https://it.wikipedia.org/wiki?curid=1643543", "title": "Niagara (gruppo musicale spagnolo)", "text": "I Niagara furono un gruppo heavy metal fondato in Spagna nel 1985."}
{"id": "1643544", "revid": "599013", "url": "https://it.wikipedia.org/wiki?curid=1643544", "title": "Nicol\u00e1s Hern\u00e1ndez", "text": "Carriera.\nHa trascorso la maggior parte della sua carriera in Argentina, fatta eccezione per le parentesi in Italia e Cile con rispettivamente le maglie di Cremonese e Cobreloa.\nDal 2006 al 2008 ha giocato nella Major League Soccer statunitense.\nIl 15 gennaio 2009 viene ingaggiato dalla squadra costaricana della Liga Deportiva Alajuelense."}
{"id": "1643548", "revid": "287204", "url": "https://it.wikipedia.org/wiki?curid=1643548", "title": "Massacro della Lena", "text": "L'espressione massacro della Lena (in russo: \u041b\u0435\u043d\u0441\u043a\u0438\u0439 \u0440\u0430\u0441\u0441\u0442\u0440\u0435\u043b, trasl.:\"Lenskij rasstrel\") si riferisce all'uccisione da parte dall'esercito zarista di parecchie centinaia di lavoratori delle miniere d'oro di Bodajbo, citt\u00e0 e centro minerario posto sul fiume Vitim nel bacino della Lena; il fatto ebbe luogo il 17 aprile del 1912.\nI fatti.\nI lavoratori erano impiegati dalla compagnia \"Lenzoloto\" (da \"zoloto\", in russo \"oro\"), proprietaria di numerose miniere d'oro nell'intera zona (che veniva chiamata \"distretto dell'oro\" della Lena), che portavano ingenti profitti valutati, in quegli anni, intorno ai sette milioni di rubli all'anno. Le condizioni in cui essi operavano erano molto dure, con turni di lavoro lunghissimi, paghe basse e incidenti molto frequenti dovuti alla mancanza di misure di sicurezza; a ci\u00f2 si aggiungeva l'infima qualit\u00e0 del cibo servito dalla compagnia negli spacci del villaggio, ai quali dovevano per forza di cose servirsi gli operai.\nTale stato di cose port\u00f2 i minatori esasperati ad intraprendere una serie di azioni volte al danneggiamento della compagnia. Scioperi spontanei iniziarono il 29 febbraio di quell'anno, da parte di alcune centinaia di lavoratori del campo di \"Andreevskij\"; a questi si aggiunsero, entro la met\u00e0 di marzo, altri 6.000 operai di campi vicini, che portarono all'arresto la produzione della compagnia. Gli scioperanti costituirono un comitato con l'obiettivo di negoziare con i proprietari della Lenzoloto migliori condizioni di lavoro e di salario.\nLa compagnia Lenzoloto sembr\u00f2 dapprima intenzionata a negoziare con gli scioperanti, ma il 22 marzo le trattative si arrestarono e vennero inviate truppe provenienti dalla vicina citt\u00e0 di Kirensk. Entro l'alba del 17 aprile ogni attivit\u00e0 del comitato venne sospesa; in risposta, venne subito organizzata una marcia, alla quale presero parte circa 2.500 lavoratori. Le truppe, al comando di un ufficiale della gendarmeria, aprirono il fuoco sui dimostranti nei pressi del campo di \"Nade\u017edinskij\", lasciando sul terreno circa 500 fra morti e feriti (i giornali riportarono, per la precisione, 270 morti e 250 feriti).\nLe reazioni.\nLa notizia del massacro si diffuse con rapidit\u00e0 nell'intera Russia, portando a numerose agitazioni ed astensioni dal lavoro dei dipendenti di fabbriche di Mosca, di San Pietroburgo e di altri importanti centri industriali del Paese.\nLa tragicit\u00e0 dell'evento ebbe come risultato una \"ricompattazione\" della classe operaia russa: nonostante negli anni immediatamente precedenti all'avvenimento si fosse osservata una consistente diminuzione del numero degli scioperi in Russia, in breve tempo i movimenti di protesta arrivarono a coinvolgere 300.000 lavoratori nelle manifestazioni che ebbero luogo il 1\u00ba maggio di quell'anno.\nLe agitazioni a Bodajbo continuarono fino al 12 agosto, quando si arrese e lasci\u00f2 il campo l'ultimo lavoratore; in totale, abbandonarono la citt\u00e0 e il loro impiego circa 9.000 operai con le loro famiglie."}
{"id": "1643552", "revid": "3115", "url": "https://it.wikipedia.org/wiki?curid=1643552", "title": "Legge Mancino", "text": "La legge 25 giugno 1993, n. 205 \u00e8 un atto legislativo della Repubblica Italiana che sanziona e condanna frasi, gesti, azioni e slogan aventi per scopo l\u2019incitamento all'odio, l'incitamento alla violenza, la discriminazione e la violenza per motivi razziali, etnici, religiosi o nazionali. La legge punisce anche l'utilizzo di emblemi o simboli.\nEmanata con il decreto legge 26 aprile 1993 n. 122 - convertito con modificazioni in legge 25 giugno 1993, n. 205 - \u00e8 nota come legge Mancino, dal nome dell'allora Ministro dell'Interno che ne fu proponente (Nicola Mancino).\nEssa \u00e8 oggi il principale strumento legislativo che l'ordinamento italiano offre per la repressione dei crimini d'odio e dell\u2019incitamento all'odio.\nContenuto.\nL'art. 1 (\"Discriminazione, odio o violenza per motivi razziali, etnici, nazionali o religiosi\") dispone quanto segue: \"Salvo che il fatto costituisca pi\u00f9 grave reato, [...] \u00e8 punito: \n\u00c8 vietata ogni organizzazione, associazione, movimento o gruppo avente tra i propri scopi l'incitamento alla discriminazione o alla violenza per motivi razziali, etnici, nazionali o religiosi. Chi partecipa a tali organizzazioni, associazioni, movimenti o gruppi, o presta assistenza alla loro attivit\u00e0, \u00e8 punito, per il solo fatto della partecipazione o dell'assistenza, con la reclusione da sei mesi a quattro anni.\nColoro che promuovono o dirigono tali organizzazioni, associazioni, movimenti o gruppi sono puniti, per ci\u00f2 solo, con la reclusione da uno a sei anni.\"\nL'art. 2 (\"Disposizioni di prevenzione\") stabilisce che \"chiunque, in pubbliche riunioni, compia manifestazioni esteriori od ostenti emblemi o simboli propri o usuali delle organizzazioni, associazioni, movimenti o gruppi\" come sopra definiti \"\u00e8 punito con la pena della reclusione fino a tre anni e con la multa da lire duecentomila a lire cinquecentomila.\" Inoltre lo stesso articolo vieta la propaganda negli stadi, disponendo che \"\u00e8 vietato l'accesso ai luoghi dove si svolgono competizioni agonistiche alle persone che vi si recano con emblemi o simboli\" di cui sopra. \"Il contravventore \u00e8 punito con l'arresto da tre mesi ad un anno.\"\nL'art. 4 punisce con la reclusione da sei mesi a due anni e con la multa da lire 400.000 a lire 1.000.000 \"chi pubblicamente esalta esponenti, principi, fatti o metodi del fascismo, oppure le sue finalit\u00e0 antidemocratiche. Se il fatto riguarda idee o metodi razzisti, la pena \u00e8 della reclusione da uno a tre anni e della multa da uno a due milioni di lire.\"\nInquadramento sistematico.\nLa \"legge Mancino\" si colloca all'interno di un complessivo quadro normativo volto a sanzionare le condotte riconducibili al fascismo e al razzismo. Le principali fonti normative al riguardo sono le seguenti:\nTale Convenzione dichiara nel suo preambolo, fra l'altro, che \"gli stati parti della presente convenzione [sono] convinti che qualsiasi dottrina di superiorit\u00e0 fondata sulla distinzione tra le razze \u00e8 falsa scientificamente, condannabile moralmente ed ingiusta e pericolosa socialmente, e che nulla potrebbe giustificare la discriminazione razziale, n\u00e9 in teoria n\u00e9 in pratica, [e che gli stati stessi sono] risoluti ad adottare tutte le misure necessarie alla rapida eliminazione di ogni forma e di ogni manifestazione di discriminazione razziali nonch\u00e9 a prevenire ed a combattere le dottrine e le pratiche razziali\".\nIn conseguenza la medesima Convenzione, all'art. 4, stabilisce che \"gli Stati contraenti condannano ogni propaganda ed ogni organizzazione che s'ispiri a concetti ed a teorie basate sulla superiorit\u00e0 di una razza o di un gruppo di individui di un certo colore o di una certa origine etnica, o che pretendano di giustificare o di incoraggiare ogni forma di odio e di discriminazione razziale\".\nSempre nel medesimo art. 4 della Convenzione, gli Stati contraenti \"si impegnano ad adottare immediatamente misure efficaci per eliminare ogni incitamento ad una tale discriminazione od ogni atto discriminatorio, tenendo conto, a tale scopo, dei principi formulati nella Dichiarazione universale dei diritti dell'uomo [...] ed in particolare:\nLa \"legge Mancino\" si richiama esplicitamente alle predette normative di riferimento.\nOltre alle problematiche di natura costituzionale e la sua compatibilit\u00e0 con l'art. 21 Costituzione (Libert\u00e0 di espressione), parte della dottrina italiana ne ha rilevato un utilizzo sistematico a macchia di leopardo, rilevando categorie di persone a cui non viene applicata nella prassi giudiziale.\nDibattito sulle modifiche.\nDa tempo si discute in merito ad una possibile estensione della Legge Mancino ai reati basati sulla discriminazione in base all'orientamento sessuale e all'identit\u00e0 di genere. La proposta, anche in alternativa all'introduzione di una legge specifica, pi\u00f9 volte proposta ma ancora non approvata, \u00e8 stata sostenuta da partiti come PD e IdV, oltre che da tutte le principali associazioni LGBT italiane.\nUn tentativo di estensione della legge Mancino ai reati di omofobia e transfobia \u00e8 avvenuto durante la XVII legislatura, grazie all'accordo tra PD e PdL: il dibattito in aula inizia il 26 luglio 2013 e trova la forte opposizione della Lega Nord. La proposta \u00e8 stata presentata da 221 parlamentari e porta la prima firma dei deputati Ivan Scalfarotto (PD), Alessandro Zan (SEL), Irene Tinagli (SC) e Silvia Chimienti (M5S). La legge \u00e8 stata approvata alla Camera dei deputati il 19 settembre 2013 con 228 voti favorevoli, 57 contrari e 108 astenuti, ma non \u00e8 mai arrivata all'approvazione del Senato.\nProposte di abrogazione.\nNel 2014 il partito di estrema destra Forza Nuova ha proposto nel suo programma l'abolizione della legge Mancino e la Lega Nord ha proposto un referendum abrogativo.\nIl 3 agosto 2018 l'allora Ministro per la famiglia e le disabilit\u00e0, il leghista Lorenzo Fontana, ha espresso con un post su Facebook il desiderio abolire la legge Mancino perch\u00e9 a suo parere, \u00abin questi anni si \u00e8 trasformata in una sponda normativa usata dai globalisti per ammantare di antifascismo il loro razzismo anti-italiano\u00bb, proposta che \u00e8 stata subito respinta dal Presidente del Consiglio Giuseppe Conte, ma non dal Ministro dell'Interno Matteo Salvini. Sostiene l'abrogazione anche il partito di destra/estrema destra Fratelli d'Italia di Giorgia Meloni, affermando che la legge introduce un reato d'opinione\nDdl Zan.\nUn nuovo tentativo di estensione della legge Mancino ai reati di omo-transfobia \u00e8 avvenuto durante la XVIII legislatura, grazie all'accordo tra PD e M5S: il dibattito in aula inizia il 27 ottobre 2020 e trova la forte opposizione di Lega e Fratelli d'Italia. Nella discussione in Parlamento sono state aggiunte delle tutele ulteriori anche per le persone disabili (proposta di Lisa Noja) e contro la misoginia. La proposta porta la prima firma del deputato Alessandro Zan (PD). La legge \u00e8 stata approvata alla Camera dei deputati il 4 novembre 2020 con 265 voti favorevoli, 193 contrari e un astenuto, passando quindi all'esame del Senato. Il percorso resta per\u00f2 controverso.\nIl 27 ottobre 2021 la legge non passa al Senato per via dell'approvazione della procedura detta \"tagliola\", la cui applicazione \u00e8 stata proposta da Lega e Fratelli d'Italia e votata (a scrutinio segreto) con 154 voti a favore, 131 contrari e 2 astenuti (e 28 assenti). Tale \"tagliola\", prevista dal regolamento del Senato, tecnicamente non permette di procedere all'esame dei singoli articoli che costituiscono il disegno di legge in questione e ha l'effetto di interrompere l'iter di approvazione della legge, fornendo dunque un chiaro segno della mancanza di un accordo politico tra i partiti in merito alla questione in oggetto. Oltretutto, sempre stando al regolamento del Senato, non \u00e8 possibile poter ricalendarizzare tale disegno di legge (o anche uno sostanzialmente simile a quello appena rigettato) per almeno sei mesi.\nStoria.\nSebbene la paternit\u00e0 della legge 205/1993 sia ormai comunemente attribuita dalla opinione pubblica all'ex Ministro Nicola Mancino, la sua responsabilit\u00e0 nella stesura finale del testo fu in realt\u00e0 assai marginale e limitata alla proposta di un Decreto Legge in grado di perseguire penalmente la diffusione di ideologie relative al razzismo. Un contributo importante al testo finale della legge attualmente in vigore \u00e8 da attribuirsi all'attivit\u00e0 parlamentare svolta dell'allora deputato repubblicano Enrico Modigliani.\nI critici della legge Mancino asseriscono fra l'altro che essa sarebbe incostituzionale, in quanto in contrasto con l'art. 21 della Costituzione, che garantisce la libert\u00e0 di manifestazione del pensiero. La Corte costituzionale, ad oggi, non ha avuto occasione di pronunciarsi su tale asserito contrasto fra l'art. 21 Cost. e la legge Mancino, tuttavia in due sentenze risalenti agli anni '50 (la n. 1 del 1957 e la n. 74 del 1958) dichiar\u00f2 infondate le questioni di legittimit\u00e0 costituzionale di norme analoghe a quelle di cui si discute, contenute negli art. 4 e 5 della sopra citata legge 645/52, con la motivazione che \"Chi esamini il testo dell'art. 5 della legge isolatamente dalle altre disposizioni, e si limiti a darne una interpretazione letterale, pu\u00f2 essere indotto, come \u00e8 accaduto alle autorit\u00e0 giudiziarie che hanno proposto la questione di legittimit\u00e0 costituzionale, a supporre che la norma denunziata preveda come fatto punibile qualunque parola o gesto, anche il pi\u00f9 innocuo, che ricordi comunque il regime fascista e gli uomini che lo impersonarono ed esprima semplicemente il pensiero o il sentimento, eventualmente occasionale o transeunte, di un individuo, il quale indossi una camicia nera o intoni un canto o lanci un grido. Ma una simile interpretazione della norma non si pu\u00f2 ritenere conforme alla intenzione del legislatore, il quale, dichiarando espressamente di voler impedire la riorganizzazione del disciolto partito fascista, ha inteso vietare e punire non gi\u00e0 una qualunque manifestazione del pensiero, tutelata dall'art. 21 della Costituzione, bens\u00ec quelle manifestazioni usuali del disciolto partito che, come si \u00e8 detto prima, possono determinare il pericolo che si \u00e8 voluto evitare\" e, all'ulteriore capoverso \"Il legislatore ha compreso che la riorganizzazione del partito fascista pu\u00f2 anche essere stimolata da manifestazioni pubbliche capaci di impressionare le folle; ed ha voluto colpire le manifestazioni stesse, precisamente in quanto idonee a costituire il pericolo di tale ricostituzione.\"\nSoggiacente all'impianto della legge Mancino \u00e8 possibile rintracciare un argomento classico del liberalismo europeo, vale a dire quello secondo cui le opinioni che apertamente incitano alla violenza e alla discriminazione per motivi razziali, etnici o religiosi, non debbano godere della tutela riservata alla libert\u00e0 di manifestazione del pensiero. Tale argomento fu formulato per la prima volta da John Locke il quale, con riferimento alle pratiche autoritarie del cattolicesimo a lui contemporaneo, asser\u00ec che \"I papisti non devono godere del beneficio della tolleranza, perch\u00e9, dove hanno il potere, si ritengono obbligati a negare la tolleranza agli altri\". Nel secolo scorso una simile argomentazione fu riproposta da Jean-Paul Sartre il quale, polemizzando contro gli antisemiti, dopo aver rilevato con sfavore che \"In nome delle istituzioni democratiche, in nome della \"libert\u00e0 d'opinione\", l'antisemita reclama il diritto di predicare ovunque la crociata antiebraica\", e dopo aver definito pericolosa e falsa tale pretesa, sapidamente comment\u00f2: \"Ammetterei a rigore che si abbia un'opinione sulla politica vinicola del governo [...]. Ma mi rifiuto di chiamare opinione una dottrina che prende di mira espressamente persone determinate, che tende a sopprimere i loro diritti e a sterminarle\".\nLo scrittore Wu Ming ha formulato una critica \"da sinistra\" alla legge Mancino, sostenendo che la stessa ha fallito nel suo intento di contrastare l'estremismo di destra e si \u00e8 anzi rivelata controproducente, in quanto, agli occhi di molti giovani, ha conferito ai neonazisti un'ingannevole attrattiva di martiri ribelli: secondo Wu Ming 1, gi\u00e0 all'epoca della sua approvazione era possibile prevedere che \"la legge avrebbe contribuito a peggiorare le cose, conferendo ancor pi\u00f9 fascino maligno a naziskin e camerateria. Chi va in cerca di un'attitudine 'antisistema' non si scoragger\u00e0 per la sua messa al bando, anzi, \u00e8 probabile che la cosa lo entusiasmi. Al primo riluttante sequestro di volantini, alla prima perquisizione all'acqua di rose in una sede d'ultradestra, la legge avrebbe trasformato in ribelle e finto martire anche il pi\u00f9 scalzacane dei nazistelli di quartiere [...] Se ad impedire a David Irving di tenere una conferenza non sono i compagni, la gente, gli ebrei autorganizzati, ma la Polizia che lo blocca all'aeroporto, allora l'ultimo dei cretini rapati lo penser\u00e0 un reietto, un perseguitato, etc... E si creder\u00e0 antagonista e trasgressivo per il fatto di stare dalla sua parte\"."}
{"id": "1643554", "revid": "122736359", "url": "https://it.wikipedia.org/wiki?curid=1643554", "title": "RIN - Le figlie di Mnemosyne", "text": " \u00e8 una serie anime prodotta da Xebec e Genco, caratterizzata da scene violente ed erotiche. La serie di \u00e8 stata prodotta per celebrare il decimo anniversario del network televisivo AT-X. La trama, ambientata nella Tokyo degli anni novanta, \u00e8 ricca di omicidi e azione ed \u00e8 centrata attorno all'investigatrice privata Rin As\u014dgi. Lo sceneggiatore dell'anime Hiroshi \u014cnogi ha cominciato a produrre un adattamento in forma di light novel il 30 gennaio 2008.\nTrama.\nRin As\u014dgi, che ha un ufficio di detective a Shinjuku insieme alla sua assistente Mimi, incontra K\u014dki Maeno mentre era alla ricerca di un gatto randagio. Il ragazzo afferma di avere i propri ricordi distorti, come se non gli appartenessero veramente. Procedendo con le indagini Maeno viene ricollegato alla Aoyama Pharmaceutical, dove il ragazzo scopre di essere solamente un clone sviluppato in laboratorio. Anche se dapprima sembra aver scelto la strada del suicidio, si presenta il giorno seguente allo studio di Rin per chiedere di diventare il suo partner.\nMedia.\nLight novel.\nUn adattamento light novel intitolato \u00e8 stato serializzato dal gennaio al settembre 2008 sulla rivista \"Charano\" edita da Hobby Japan. La light novel \u00e8 stata scritta dallo sceneggiatore dell'anime, Hiroshi \u014cnogi, e illustrata da Ch\u016b\u014d Higashiguchi. Un singolo volume contenente tutti e cinque i capitoli \u00e8 stato pubblicato il 1\u00ba aprile 2009.\nManga.\nUn adattamento manga illustrato da Miss Black \u00e8 stato serializzato dal 27 maggio al 26 luglio 2008 sulla rivista \"Comic Valkyrie\" edita da Kill Time Communication.\nAnime.\n\"Mnemosyne\" una serie televisiva anime composta da sei episodi da 45 minuti l'uno diretti da Shigeru Ueda e sceneggiati da Hiroshi \u014cnogi. La serie \u00e8 stata animata dallo studio Xebec, ma la pianificazione e la produzione sono state condivise con Genco, che ha avuto anche una parte della creazione dell'idea originale. Il character design originale \u00e8 di Ch\u016b\u014d Higashiguchi, ed \u00e8 stato utilizzato come modello dal character designer per la versione anime, Mitsuru Ishihara. La colonna sonora \u00e8 stata diretta da Takayuki Negishi. La sigla d'apertura \u00e8 \"Alsatia\" mentre quella di chiusura \u00e8 \"Cause Disarray\", entrambi i brani sono stati scritti da Yama-B, la musica \u00e8 stata composta da Syu e sono stati cantati dai Galneryus. L'anime \u00e8 stato trasmesso in Giappone dal 3 febbraio al 6 luglio 2008 su AT-X.\nIn Italia i diritti sono stati acquistati da Yamato Video che ha pubblicato la serie in versione sottotitolata sul proprio canale DailyMotion il 1\u00ba settembre 2015.\nAccoglienza.\nZac Bertschy di Anime News Network ha considerato \"RIN - Le figlie di Mnemosyne\" come un \"anime totalmente spigoloso per adulti\" e ha reputato la trama \"come erotica ed oscura, a met\u00e0 decente\" che presenta alcune idee uniche per la trama. Il recensore riconosce che \"\u00e8 difficile preoccuparsi sinceramente di uno qualsiasi di questi personaggi\", ma i suoi aspetti confusi e tuttavia avvincenti catturano l'attenzione del pubblico. Ha criticato la quantit\u00e0 di violenza e sesso che ha provocato fiacchezza e spiacevolezza che hanno portato a rendere \"l'intero appeal spazzatura\". In conclusione, questa \u00e8 una serie che non dovrebbe essere presa sul serio e raccomandata a coloro che sono alla ricerca di qualcosa di \"divertente, strano, piacevolmente immorale senza un pizzico di ironia o carineria\". Altri differiscono dall'interpretazione di Bertschy. Tom Tonthat sostiene che \"Mnemosyne\" presenta un'animazione memorabile e racconta una bella storia, con casi banali che si trasformano in trame sinistre che mettono in pericolo l'umanit\u00e0 stessa, ma \u00e8 anche una serie chiaramente adulta a causa del livello di nudit\u00e0 e sesso in essa presente. Aggiunge che mentre la serie anime \u00e8 un \"thriller erotico\", ha alti valori di produzione con alcuni combattimenti meravigliosamente animati e ben coreografati tra i personaggi. Questo \u00e8 abbinato a una storia avvincente e ogni episodio rappresenta un anno della sequenza temporale tra il 1990 e il 2055, inclusi diversi sviluppi tecnologici che cambiano i personaggi o la trama. Conclude la recensione affermando che questo anime fa un buon lavoro nel raccontare una storia, un \"anime di piacere colpevole\" per il quale dovresti pensare molto al \"frullato di sangue o sesso angelico\", concludendo che \u00e8 una forma di \"film soprannaturale noir\" merita un'occhiata, sebbene sia ostacolato dall'\"uso massiccio di sesso e violenza scioccanti\".\nIl 12 giugno 2015, il ministero della cultura cinese ha elencato \"RIN - Le figlie di Mnemosyne\" tra i 38 titoli di anime e manga vietati in Cina."}
{"id": "1643567", "revid": "712828", "url": "https://it.wikipedia.org/wiki?curid=1643567", "title": "Arlong", "text": ""}
{"id": "1643569", "revid": "124217484", "url": "https://it.wikipedia.org/wiki?curid=1643569", "title": "Dimitri Mitropoulos", "text": "Trascorse gran parte della sua carriera negli Stati Uniti.\nBiografia.\nDimitri Mitropoulos nacque ad Atene, figlio di Yannis e Angelik\u0113 Mitropoulos. Fin da piccolo si dimostr\u00f2 portato alla musica e dagli undici ai quattordici anni tenne degli incontri informali presso casa sua ogni sabato pomeriggio discutendo di musica. In quel periodo scrisse la sua prima composizione datata, una sonata per violino e pianoforte ormai persa.\nStudi\u00f2 musica al conservatorio di Atene, poi a Bruxelles, infine a Berlino con Ferruccio Busoni come insegnante. Tra il 1921 e il 1925 fu l'aiutante di Erich Kleiber a Berlino. Nel 1930, durante un concerto con la Berlin Philharmonic Orchestra, fu tra i primi a dirigere l'orchestra e a suonare il pianoforte contemporaneamente nel Concerto per pianoforte e orchestra n. 3 (Prokof'ev). \nNel 1932 dirige la prima esecuzione assoluta nel Conservatorio Ellenico Nazionale di Atene del 1\u00b0, 4\u00b0 e 5\u00b0 movimento della \"Greek Suite\" di Petros Petridis.\nAl Teatro La Fenice di Venezia nel 1933 e nel 1934 suona il pianoforte e dirige un concerto.\nNel 1936 fece il suo debutto negli Stati Uniti con la Boston Symphony Orchestra, dal 1937 al 1949 dirige l'Orchestra Sinfonica di Minneapolis e nel 1947 prese la cittadinanza americana. \nNel 1938 dirige la prima esecuzione assoluta nella Severance Hall di Cleveland del Concerto per violino e orchestra di Ernest Bloch con Joseph Szigeti.\nNel 1941 dirige le prime esecuzioni assolute nell'University of Minnesota's Northrop Auditorium di Minneapolis della Sinfonia in mi bemolle maggiore di Paul Hindemith e nella Carnegie Hall di New York della Sinfonia n. 1 di David Diamond. Nel 1942 dirige la prima esecuzione assoluta nella Carnegie Hall di \"Statements: Militant, Cryptic, Dogmatic, Subjective, Jingo, Prophetic\" di Aaron Copland e nel 1947 la prima assoluta della Sinfonia n. 4 op. 113 di Ernst Krenek.\nDal 1949 al 1958 dirige la New York Philharmonic.\nAl Teatro alla Scala di Milano dirige nel 1952 Wozzeck con Tito Gobbi ed Italo Tajo, nel 1953 due concerti, nel 1954 Elettra (Strauss) con Ram\u00f3n Vinay ed Arlecchino di Ferruccio Busoni con Giulietta Simionato, Rolando Panerai e Fernando Corena e due concerti e nel 1956 e nel 1957 due concerti.\nAncora per il Teatro La Fenice dirige nel 1954 l'Orchestra del Maggio Musicale Fiorentino in due concerti nel Teatro Verde di San Giorgio Maggiore (isola) e nel 1956 i Wiener Philharmoniker.\nA Salisburgo dirige nel 1954 due concerti con i Wiener Philharmoniker, nel 1956 Don Giovanni (opera) con Cesare Siepi, Lisa Della Casa, Corena e Walter Berry, un concerto con Robert Casadesus ed uno con musiche di Hector Berlioz, nel 1957 Elettra, un concerto con Casadesus ed uno con i Wiener Philharmoniker, nel 1958 Vanessa di Samuel Barber con Rosalind Elias, un concerto con Zino Francescatti ed uno con Glenn Gould e la Orchestra reale del Concertgebouw, nel 1959 Das Buch mit sieben Siegeln Oratorio di Franz Schmidt con Fritz Wunderlich e nell'agosto 1960 un concerto con i Berliner Philharmoniker e la Sinfonia n. 8 (Mahler) con Hermann Prey.\nAl Metropolitan Opera House di New York debutta nel dicembre 1954 con il balletto Vittorio di Giuseppe Verdi e Salom\u00e8 (opera) con Vinay. Nel 1955 dirige Un ballo in maschera con Richard Tucker, Leonard Warren, Marian Anderson e Roberta Peters e Tosca con Renata Tebaldi, nel 1956 Boris Godunov (opera), Manon Lescaut con Corena, Ernani con Mario Del Monaco e Cesare Siepi e dirige Maria Callas nel II Atto di Tosca all'Ed Sullivan Show, Madama Butterfly con Licia Albanese, Daniele Barioni e la Elias e Carmen (opera), nel 1957 Die Walk\u00fcre ed Eugene Onegin, nel 1958 la prima assoluta di Vanessa di Barber con la Elias, Gianni Schicchi, Cavalleria rusticana (opera) e Pagliacci (opera) e nel 1960 Simon Boccanegra. In questo teatro diresse 208 rappresentazioni fino al 30 aprile 1960.\nNel 1957 dirige la prima rappresentazione nel Teatro Comunale di Firenze di \"Ernani\" con Anita Cerquetti, Del Monaco, Ettore Bastianini e Boris Christoff.\nMor\u00ec il 2 novembre 1960 alla Scala, poco dopo l'inizio delle prove della Sinfonia n. 3 (Mahler).\nNel 1990 l'album Berg, Wozzeck - Dimitri Mitropoulos/New York Philharmonic Orchestra con Eileen Farrell del 1951 per la Columbia Masterworks vince il Grammy Hall of Fame Award.\nNel 1999 l'album Mahler, Symphony No. 1 In D Major \"Titan\" - Minneapolis Symphony Orchestra/Dimitri Mitropoulos del 1940 per la Columbia (Sony) vince il Grammy Hall of Fame Award."}
{"id": "1643570", "revid": "287204", "url": "https://it.wikipedia.org/wiki?curid=1643570", "title": "Ottone III (disambigua)", "text": "Il nome Ottone III viene usato per riferirsi a diversi personaggi storici:"}
{"id": "1643579", "revid": "486946", "url": "https://it.wikipedia.org/wiki?curid=1643579", "title": "Aulendur", "text": ""}
{"id": "1643586", "revid": "36426", "url": "https://it.wikipedia.org/wiki?curid=1643586", "title": "Cattedrale di Varsavia", "text": "La cattedrale di San Giovanni Battista (in lingua polacca: \"Bazylika archikatedralna \u015awi\u0119tego Jana Chrzciciela\"), situata nella Citt\u00e0 Vecchia di Varsavia, \u00e8 la cattedrale metropolitana dell'arcidiocesi di Varsavia.\nL'edificio, fondato nel XIV secolo, distrutto nel 1944 e ricostruito dopo la seconda guerra mondiale, \u00e8 considerato uno dei \"pantheon\" della nazione, perch\u00e9 al suo interno sono sepolti diversi polacchi illustri. \nHa dignit\u00e0 di basilica minore.\nStoria.\nEdificata nel XIV secolo in stile gotico baltico ed elevata al rango di collegiata nel XV secolo, la chiesa era sede dell'incoronazione e luogo di sepoltura dei duchi di Masovia. Nel XVI secolo l'edificio venne collegato al castello reale di Varsavia con la costruzione di un corridoio, voluto dalla regina Anna Jagie\u0142\u0142o. La chiesa divenne cattedrale nel 1798, in seguito alla creazione della diocesi di Varsavia. Restaurata pi\u00f9 volte, nel XIX secolo la cattedrale assunse una nuova veste in stile neogotico inglese, che la caratterizzer\u00e0 sino al 1944, quando venne distrutta dai bombardamenti tedeschi. Il tempio venne ricostruito nel dopoguerra. La ricostruzione si bas\u00f2 su antiche stampe, risalenti al XVII secolo, ispirandosi dunque all'aspetto originario della chiesa, in stile gotico baltico, e non al suo aspetto prima della distruzione.\nDiverse opere d'arte andarono perdute in seguito alla distruzione della cattedrale; si ricorda soprattutto la pala d'altare, raffigurante la \"Madonna col Bambino con san Giovanni Battista e san Stanislao\", opera di Palma il Giovane del 1618, commissionata da re Sigismondo III di Polonia, confiscata e portata a Parigi per ordine di Napoleone e restituita a Varsavia nel 1820.\nPersonalit\u00e0 sepolte.\nSotto la navata centrale sono collocate le cripte, dove si trovano le tombe di:"}
{"id": "1643589", "revid": "363629", "url": "https://it.wikipedia.org/wiki?curid=1643589", "title": "TOKKO", "text": " \u00e8 un manga giapponese da cui \u00e8 stato tratto un anime diretto da Masashi Abe, animate da AIC Spirits e Group Tac per un totale di 13 episodi. Il manga \u00e8 stato pubblicato anche negli USA grazie a Manga Entertainment, dove il primo volume \u00e8 stato pubblicato nel marzo 2007. In Italia i diritti del manga sono stati acquistati dalla Panini Comics, che ha annunciato la data di uscita per il febbraio 2016, raccogliendo i tre Tank\u014dbon originali in due volumi.\nTrama.\nDurante un'epoca remota \u00e8 stata creata una scatola che pu\u00f2 donare a chi l'apre l'immortalit\u00e0, ma nel contempo apre anche la porta dimensionale dove vivono dei demoni. In un primo tentativo esattamente 108 demoni furono liberati e assorbiti da 108 frammenti e sparsi per tutta la regione. Se venissero raccolti tutti i frammenti il portale si aprirebbe nuovamente causando la distruzione della terra. Un ragazzo che si chiama Ranmaru vive con la sua giovane sorella, Saya. Essi si sono trasferiti in Machida (una citt\u00e0 vicino a Tokyo). Qui i loro genitori vengono brutalmente uccisi e il ragazzo giura di riuscire a vendicarli. Per tale motivo si iscrive nella speciale truppa prima divisione chiamata anche TOKKI.. In seguito incontra una ragazza membro ufficiale della divisione, sente delle storie al riguardo della loro squadra sul fatto che non fossero umani. Investigando scopre che tutti i membri della seconda sezione, TOKKO da qui il nome dell'anime, hanno un tatuaggio, che li identifica come parassiti di alcuni dei 108 demoni, questi esseri possono essere malvagi o buoni, e soltanto loro possono uccidere gli altri esseri demoniaci grazie alla loro forza smisurata. I protagonisti devono quindi distruggere tutti i 108 demoni prima che si possa creare di nuovo il portale.\nColonna sonora.\nLa colonna sonora di TOKKO \u00e8 stato diffuso il 28 giugno 2006, nei negozi giapponesi e anche in America e nell'Europa. Include 11 tracce senza le sigle iniziali e finali."}
{"id": "1643590", "revid": "262227", "url": "https://it.wikipedia.org/wiki?curid=1643590", "title": "Violante Bentivoglio, Signora di Rimini", "text": "Era figlia di Giovanni II Bentivoglio, signore di Bologna, e di Ginevra Sforza.\nBiografia.\nSpos\u00f2 a Rimini nel 1489 Pandolfo IV Malatesta (luglio 1475 \u2013 giugno 1534), detto \"Pandolfaccio\", Signore di Rimini, cacciato quattro volte dalla citt\u00e0 e definitivamente allontanato nel 1528 da papa Clemente VII. Violante fu quindi l'ultima signora di Rimini.\nTrovarono rifugio a Ferrara dove vissero in povert\u00e0 chiedendo aiuti finanziari al duca Alfonso I d'Este.\nViolante \u00e8 raffigurata con la famiglia nella tela del 1488 di Lorenzo Costa, esposta nella chiesa di San Giacomo Maggiore a Bologna. Nella pala del 1494 di Domenico Ghirlandaio si trova invece con la famiglia del marito.\nDiscendenza.\nViolante e Pandolfo ebbero sette figli:"}
{"id": "1643591", "revid": "729019", "url": "https://it.wikipedia.org/wiki?curid=1643591", "title": "Savoia-Marchetti S.M.83", "text": "Il Savoia-Marchetti S.M.83 era un monoplano trimotore ad ala bassa prodotto dall'azienda italiana Savoia-Marchetti alla fine degli anni trenta ed utilizzato sia come aereo di linea ed aereo postale da compagnie aeree civili, che durante il periodo della seconda guerra mondiale dalla Regia Aeronautica come aereo da trasporto.\nStoria.\nImpiego operativo.\nCivile.\nDopo aver usato con successo l'S.M.73 per il traffico aereo europeo sin dal 1935, Sabena si procur\u00f2 a met\u00e0 del 1938 tre S.M.83 per la navigazione aerea coloniale. Un quarto esemplare fu acquistato nell'aprile 1940. Gli aerei furono usati per le rotte Bruxelles - Elisabethville e Bruxelles - Leopoldville nel Congo belga attraverso l'Algeria, l'Africa occidentale e l'Africa centrale francese. La rotta era lunga 7.175\u00a0km, che venivano percorsi in 5 giorni. Anche la compagnia rumena LARES si procur\u00f2 tre aerei per la navigazione aerea europea. Un ulteriore esemplare fu acquistato dal presidente del FAI, il principe Bibescu. La compagnia LATI acquist\u00f2 in tutto dodici aerei della seconda serie, che si differenziava dalla prima per il carico massimo di combustibile. Il 15 dicembre del 1939 la LATI assunse la navigazione aerea della rotta Roma - Lisbona - Villa Cisneros (Sahara spagnolo) - Isola do Sal (Capo Verde) - Recife - Rio de Janeiro. Fino all'entrata in guerra dell'Italia nel 10 giugno del 1940 furono eseguiti 59 voli; fino alla sospensione del traffico aereo, il 18 dicembre 1941, furono eseguiti in tutto 211 voli, di cui 132 con l'S.M.83. La velocit\u00e0 di volo arrivava oltre i 300\u00a0km/h, tuttavia il carico utile era limitato a 500\u00a0kg.\nBellico.\nDopo l'entrata dell'Italia in guerra, gli aerei delle compagnie aeree italiane furono acquisiti dalla Regia Aeronautica. La navigazione aerea fu militarizzata, ma le compagnie ALI, LATI e Ala Littoria continuarono la loro attivit\u00e0. Gli S.M.83 furono assegnati alla 615\u00aa Squadriglia della SAS. Il 22 giugno 1940 fu riaperto nuovamente il traffico aereo per il Sudamerica e gli aerei destinati a tale scopo furono ritirati dalla squadriglia. Nell'agosto 1940 furono confiscati in Algeria i velivoli della Sabena che erano scampati in questo paese e furono ceduti all'Italia. Tra questi c'erano tre S.M.83, che dovevano fungere da rinforzo per la SAS. Nella seconda met\u00e0 del 1941 furono acquisiti anche gli S.M.83 rumeni. L'8 settembre 1943 esistevano ancora 12 S.M.83, di cui cinque della LATI. La tedesca Lufthansa confisc\u00f2 tre di questi aerei, due dei quali furono rottamati e uno ceduto alla RACSA, una unit\u00e0 di connessione dell'aeronautica militare italiana. L'aeronautica militare tedesca acquis\u00ec un velivolo della LATI e probabilmente altri tre S.M.83 della SAS. Uno di questi aerei vol\u00f2 per gli Alleati. I restanti quattro furono probabilmente distrutti nel settembre 1943. I velivoli che furono confiscati dall'aeronautica militare furono con molta probabilit\u00e0 rottamati tutti. Il 23 aprile 1945 un S.M.83 dell'aeronautica militare vol\u00f2 da Milano a Barcellona con a bordo personalit\u00e0 di alto rango, tra cui i genitori dell'amante di Mussolini, Clara Petacci. L'aeroplano vol\u00f2 con la sigla croata NDH-301, dato che la Spagna aveva bloccato lo spazio aereo per aerei tedeschi e italiani. Probabilmente si tratt\u00f2 di un velivolo N. 34008 I-MTU della RACSA.\nTra il 1937 e il 1940 furono costruiti in tutto 23 aerei S.M.83. Questo aeroplano poteva trasportare dai quattro agli undici passeggeri e aveva un'autonomia di volo fino a 4.800\u00a0km. La massima velocit\u00e0 raggiungibile era di 444\u00a0km/h.\nDescrizione tecnica.\nL'S.M.83, progettato dall'ingegnere Alessandro Marchetti, deriva direttamente dal pi\u00f9 noto Savoia-Marchetti S.M.79 del quale ricalca le linee della versione iniziale da trasporto. La fusoliera, pi\u00f9 corta dell'S.M.79, conservava lo stesso principio costruttivo, ovvero telaio in tubi di acciaio saldato ricoperti di pannelli di legno e tela. L'ala bassa e le superfici del piano di coda erano costruite totalmente in legno. Il carrello d'atterraggio anteriore era retrattile e completato da un ruotino d'appoggio posteriore. La propulsione era affidata a tre motori radiali Alfa Romeo 126 RC.34 a 9 cilindri da 750 CV (552 kW) l'uno, montati sul muso e su due gondole alari."}
{"id": "1643592", "revid": "767487", "url": "https://it.wikipedia.org/wiki?curid=1643592", "title": "Bob Callero", "text": "Biografia.\nDivenuto noto come bassista nei primi anni settanta nei gruppi Osage Tribe (con Franco Battiato), Duello Madre e Il Volo, \u00e8 poi divenuto uno dei pi\u00f9 apprezzati session man italiani, collaborando, in studio e dal vivo, con Lucio Battisti (sua l'intro del brano \"Il nostro caro angelo\"), Eugenio Finardi, Anna Oxa (sua gran parte dei testi del disco \"Anna non si lascia\"), Loredana Bert\u00e8, il pianista jazz Sonny Taylor, Fausto Leali e Patty Pravo.\n\u00c8 stato inoltre uno dei pionieri italiani del Chapman stick. Dal 1984 \u00e8 il leader della Stick Band, che ha all'attivo centinaia di concerti in Italia, Germania e Francia.\nAttualmente si dedica alla produzione di artisti emergenti."}
{"id": "1643594", "revid": "842111", "url": "https://it.wikipedia.org/wiki?curid=1643594", "title": "Cattedrale di San Giovanni Battista (Varsavia)", "text": ""}
{"id": "1643596", "revid": "2216790", "url": "https://it.wikipedia.org/wiki?curid=1643596", "title": "Museo archeologico nazionale di Cividale del Friuli", "text": "Fondato nel 1817, il Museo ha sede dal 1990 nel cinquecentesco Palazzo dei Provveditori Veneti. La collezione del Museo racconta nelle sale del piano terra la storia della citt\u00e0, dal municipio di et\u00e0 romana fino al periodo della dominazione veneziana. Le tappe sono scandite dagli splendidi mosaici provenienti dalle \"domus, \"dalle lettere scolpite nelle iscrizioni pubbliche e dalle sculture provenienti dalle chiese e dai palazzi della Cividale medievale. Il piano nobile ospita la ricchissima sezione longobarda, una mirabile sequenza di oggetti provenienti dalle necropoli di Cividale e del suo ducato, che racconta il fascino e la particolarit\u00e0 della cultura dei longobardi e tramanda l'importanza del loro contributo nella formazione dell'Italia medievale. \nStoria.\nVenne fondato nel 1817 dal Conte Michele della Torre Valsassina, durante l'importante stagione di ricerche avviata grazie ai finanziamenti dell'imperatore austriaco Francesco I. L'obiettivo principale era quello di dimostrare attraverso fonti archeologiche l'attribuzione del \"municipium\" di Forum Iulii, citato da numerose fonti antiche, alla citt\u00e0 di Cividale del Friuli e non al centro carnico di Zuglio. L'obiettivo fu pienamente raggiunto visti grandi risultati degli scavi del della Torre e la vasta eco che le sue scoperte ebbero nel mondo accademico italiano e germanico.\nIl museo, collocato in un ambiente dell'ex Collegio dei Padri Somaschi in Borgo San Pietro, si rivel\u00f2 ben presto troppo ristretto per ospitare adeguatamente una collezione che continu\u00f2 ad arricchirsi per tutto il corso del XIX secolo, anche con rinvenimenti di primissimo livello come la scoperta della \"tomba di Gisulfo\". Nella seconda met\u00e0 dell'Ottocento il museo fu diretto da eruditi provenienti dal capitolo di Cividale, tra cui monsignor Jacopo Tomadini, organista e maestro di cappella noto in tutta Europa, che ricopr\u00ec l'incarico dal 1877 al 1883. Dalla fine del '800 il museo trov\u00f2 una nuova e pi\u00f9 solenne sede nei locali di Palazzo de Nordis, dove, sotto la direzione di Alvise Zorzi venne riorganizzato sulla base di una sistematica attivit\u00e0 che port\u00f2 tra l'altro all'acquisizione dell'importantissima collezione libraria e archivistica proveniente dal Capitolo di Cividale. L'attivit\u00e0 dello Zorzi si concretizzo anche nella redazione della prima guida esaustiva alla collezione. All'interno del nuovo museo, ormai statale, venne allestito nelle due sale al pianterreno il Lapidario con i reperti di et\u00e0 romana, longobarda/carolingia e patriarcale. Nella sala I del piano nobile vennero allestiti oggetti di et\u00e0 pre-romana e romana, mentre nella sala II la collezione di et\u00e0 tardo-antica e medievale. Nella sala III venne sistemato l'archivio ex capitolare e i beni provenienti dal monastero delle monache benedettine di santa Maria in Valle; nella sala IV trov\u00f2 spazio la biblioteca.\nIl museo e la sua collezione superarono le dure prove della prima guerra mondiale, quando gli eventi bellici imposero il trasferimento di molte opere a Venezia e Firenze e continuarono un percorso di crescita per tutta la prima met\u00e0 del XX secolo, scandito da personalit\u00e0 importanti come Ruggero della Torre, Mario Brozzi e Amelio Tagliaferri. Gli anni che vanno dal 1970 al 1977 sono contraddistinti da numerose difficolt\u00e0 per l'istituzione museale, chiusure prolungate, assenza di una direzione stabile e, su tutte, i danni inferti al palazzo dal sisma del 15 settembre del 1976, che determin\u00f2 la chiusura del Museo e lo spostamento della collezione nel Castello Miramare di Trieste. Amelio Tagliaferri cur\u00f2 il trasloco del Museo dalla vecchia sede di Palazzo De Nordis alla nuova sede nel palazzo dei Provveditori Veneti, restituito all'originale splendore a cura dell'architetto Domenico A. Valentino, soprintendente per i Beni Ambientali, Archeologici, Artistici e Storici della Regione Friuli-Venezia Giulia dal 1986. Un nuovo e decisivo sviluppo per la storia del museo si ebbe nel 1990 quando venne inaugurata all'interno della nuova sede del palazzo dei Provveditori Veneti, edificio attribuito a Andrea Palladio edificato tra il 1565 e il 1615 e dal 2001 e assegnato alla Soprintendenza per i Beni Archeologici del Friuli Venezia Giulia, la mostra \u201cI Longobardi\u201d ideata e allestita dal Tagliaferri insieme alla nuova direttrice Paola Loperato, contestualmente ad un ingente lavoro di riorganizzazione delle collezioni e di sistematizzazione dei reperti provenienti dalle recenti ricerche archeologiche, nello specifico le due campagne di scavo, del 1987 e 1988, nella necropoli di Santo Stefano in Pertica, funzionale all'allestimento della mostra \u201c\"I Longobard\"i\u201d. Nello stesso periodo venne ordinata la sezione lapidaria, ospitata nelle sale del pian terreno, comprendente reperti epigrafici, architettonici e musivi che narrano l'evoluzione storica della citt\u00e0 dall'et\u00e0 romana all'et\u00e0 moderna.\nLa collezione.\nIl lapidario.\nIl percorso espositivo del piano terra racconta la storia del centro urbano di Forum Iulli/Cividale declinando le varie tappe di una storia millenaria in forme di pietra. L'atrio del palazzo \u00e8 allestito in forme che richiamano la storia centenaria del museo e lo stile del vecchio allestimento della sede di Palazzo de Nordis. Le notizie sulla storia, la vita amministrativa e l'organizzazione di \"Forum Iulii, \"una delle quattro citt\u00e0 romane dell'attuale Friuli Venezia Giulia, si desumono in gran parte dai documenti epigrafici presenti nel lapidario: \"municipium\" dagli anni Quaranta del I secolo a.C., fu dotata di un territorio la cui ampiezza \u00e8 tuttora oggetto di discussione. In et\u00e0 tardoimperiale il pericolo di invasioni accrebbe l'importanza strategica delle citt\u00e0, che fu inclusa nei vari sistemi difensivi alpini; dopo l'invasione di Attila (met\u00e0 V secolo) divenne probabilmente sede del \"corrector\" (governatore) della\"Venetia et Histria \"e, per il suo importante ruolo, fu prescelta dai Longobardi come sede del primo Ducato in Italia, dopo la loro discesa del 568. I dati sulla sua organizzazione urbana sono piuttosto labili: risulta infatti ancora incerta l'ubicazione dei principali edifici pubblici, in particolare del Foro. Le strutture portate alla luce dagli inizi dell'Ottocento e musealizzate sono infatti riferibili soprattutto ad abitazioni private, spesso con raffinati pavimenti a mosaico, databili per lo pi\u00f9 alla prima et\u00e0 imperiale (fine I secolo a.C.-I d.C.) e a necropoli (monumenti funerari, urne e corredi sepolcrali). Sono attribuibili ad edifici sacri iscrizioni con dediche a Giove ed alla Fortuna Augusta. Iscrizioni, bronzetti, un \"thesauros\" sono riferibili al culto di Ercole, venerato in un santuario posto su di un'altura a sud delle citt\u00e0, di probabile origine preromana.\nI frammenti scultorei e gli oggetti d'arredo liturgico esposti nella seconda sezione del lapidario, insieme ai capolavori attualmente presenti al Museo Cristiano presso il Duomo e nel \u201cTempietto longobardo\u201d, testimoniano la ricchezza della decorazione architettonica e dell'arredo nei luoghi di culto di Cividale tra VI e IX secolo. Si tratta soprattutto di elementi dell'arredo del presbiterio: capitelli e colonnine, archetti di \"pergulae,\" cibori, teguri di fonti battesimali, plutei e e pilastrini pertinenti a recinti. Il repertorio decorativo comprende motivi derivati dalla tarda antichit\u00e0, spesso profondamente modificati nel corso del tempo (rosette, fuseruole, racemi), e motivi innovativi in buona parte riconducibili agli influssi germanici e orientali (tralci vegetali, motivi ad S, intrecci geometrici). Alcuni reperti sono riferibili all'et\u00e0 paleocristiana, pi\u00f9 numerosi sono quelli altomedievali inquadrabili in grandi fasi, che corrispondono a precisi momenti di rinnovamento dell'apparato liturgico legati a ben definiti momenti storici: la rinascenza liutprandea e l'et\u00e0 di Callisto (712-756), l'et\u00e0 di Sigualdo (756-787), l'et\u00e0 carolingia (fine VIII \u2013 inizi IX secolo).\nNel basso medioevo Cividale (\"Civitas Austriae\"), residenza stabile fino al 1238 del Patriarca\u00a0\u2013 vassallo dell'Imperatore di Germania e contemporaneamente vescovo metropolita era una delle citt\u00e0 pi\u00f9 importanti dello Stato patriarcale aquileiese. Alla decorazione dei palazzi di questo periodo storico vanno riferite le sculture presenti nella terza sezione del lapidario. Si tratta per lo pi\u00f9 di p\u00e0tere e formelle, a decorazione prevalentemente zoomorfa, cui si aggiungono alcuni pilastrini \u201ca colonnine\u201d, mensolette d'arco, fregi e cornici architettoniche, in alcuni casi recanti ancora tracce dell'originaria policromia. Il gruppo pi\u00f9 numeroso comprende rilievi comunemente definiti \u201cveneto-bizantini\u201d, appartenenti ad una produzione che si svilupp\u00f2 tra l'inizio dell'XI e l'inizio del XIV secolo d.C., che sono probabilmente appartenuti alla decorazione del Palazzo Patriarcale e di altre costruzioni del complesso episcopale.\nNella Cividale bassomedievale inizia ad essere attestata la presenza di famiglie di religione ebraica. Tra gli scavi promossi dal canonico Della Torre nei primi decenni del XIX secolo, si ricorda anche quello di un cimitero ebraico, situato nel settore anticamente denominato \"Giudaica\", a nord-est delle mura cittadine, dove vennero rinvenute numerose lastre tombali iscritte (\"macebe\"), ricca ed affascinante testimonianza della presenza della comunit\u00e0 ebraica di Cividale.\nL'ultima sezione del lapidario del museo \u00e8 dedicata alla collezione Cernazai. Pietro Cernazai (1804-1858) \u00e8 stato un colto e raffinato collezionista attivo nella Udine della prima met\u00e0 del XIX secolo. Grazie ad acquisti sul mercato antiquario e rinvenimenti nei possedimenti aquileiesi riusc\u00ec ad incrementare la gi\u00e0 cospicua collezione paterna. Particolarmente significativa fu l'acquisizione della collezione Pellegrini-Danieli di Zara, formatasi nel corso del XVIII secolo grazie ai scavi condotti da Antonio Danieli nell'antica \"Aenona\". Alla morte di Pietro nel 1858 i beni passarono al fratello maggiore il sacerdote Francesco Maria Cernazai, poco interessato alle antichit\u00e0: alla morte di quest'ultimo i beni furono incamerati dal Seminario Arcivescovile di Udine. Nel 1900 la collezione venne venduta all'asta a Milano, le iscrizioni, i materiali fittili ed i vetri, come stabilito dal Ministero dell'Istruzione Pubblica, passarono al Museo Archeologico di Cividale. La collezione giunta al Museo appare piuttosto eterogenea, composta da materiali provenienti da Roma (per la maggior parte lastre funerarie di colombario) e dall'area dalmatica (\"Issa\", \"Salona\" e \"Iader\")\nLe necropoli longobarde.\nAll'archeologia funeraria di et\u00e0 longobarda in Friuli \u00e8 dedicato quasi l'intero piano nobile del Museo. L'esposizione \u00e8 preceduta da pannelli che illustrano il percorso dalla Germania all'Italia del popolo germanico ed il contesto storico-geografico in cui avvennero i grandi spostamenti di popolazioni barbare dopo la fine dell'Impero romano di occidente. Nelle sale 1-7 che conservano con alcune modifiche e aggiornamenti l'allestimento curato nel 1990 per la grande mostra internazionale \"I Longobardi,\" \u00e8 possibile seguire l'evoluzione dei costumi funerari e dell'artigianato artistico a Cividale e nel Ducato longobardo del Friuli per quasi due secoli: dall'arrivo nel 568 d.C. della popolazione germanica a \"Forum Iulii,\" che divenne capitale del primo Ducato d'Italia, fino all'elaborazione della tipica arte longobarda d'Italia ed alla sua evoluzione in et\u00e0 carolingia.\nNel salone centrale l'allestimento inaugurato nel 2012 e dedicato alla necropoli sulla collina di S. Mauro, la pi\u00f9 settentrionale tra quelle che cingono a nord Cividale, ne costituisce l'introduzione. \u00c8 stato ricreato idealmente un settore del sepolcreto, oggetto di scavi sistematici dal 1994 al 1998. Gli oggetti di abbigliamento e le offerte di dieci sepolture sono poste su sagome nella posizione di rinvenimento, in vetrine orientate ovest-est. Ricostruzione grafiche e pannelli permettono di interpretare i corredi esposti e di riconoscere sesso, et\u00e0, ruolo del defunto ed epoca della deposizione\nI complessi sepolcrali esposti, caratteristici del modello culturale longobardo, e databili alle prime fasi dell'immigrazione in Italia, sono per lo pi\u00f9 di eccezionale ricchezza e testimoniano l'alto livello sociale del gruppo qui sepolto: guerrieri e cavalieri di alto rango deposti con l'intero equipaggiamento militare, dame di livello sociale elevato con oggetti d'ornamento in oro, argento e pietre dure tipici del costume tradizionale attestato gi\u00e0 in Pannonia; bambini con corredi comprendenti anche armi e gioielli tradizionali.\nCollezione di Aurei longobardi.\nUn valore aggiunto della collezione longobarda del Museo \u00e8 costituito dal nucleo di 56 monete auree longobarde, acquistato nel mercato antiquario dalla Cassa di Risparmio delle Provincie di Udine e Pordenone, e lasciata in comodato al museo. Tale collezione numismatica si configura come la seconda al mondo e rappresenta una chiara immagine dell'evoluzione delle forme di gestione del potere economico adottate dal potere longobardo sul suolo italiano.\nBronzi di Zuglio.\nAlcuni elementi dell'apparato decorativo bronzeo del foro di \"Iulium Carnicum \"(Zuglio in Carnia)\",\" citt\u00e0 posta sulla via per il Norico e da cui in et\u00e0 romana dipendeva un ampio territorio alpino, vennero a far parte delle collezioni del Museo di Cividale gi\u00e0 agli inizi dell'800. Vi si aggiunsero nel 1939 il ritratto bronzeo ed in seguito altri elementi decorativi, messi in luce durante gli scavi degli anni 1937-1938 e rinvenuti per lo pi\u00f9 nel vano sottostante alla basilica civile, ove erano stati ammassati per la rifusione. Il restauro e gli studi condotti consentirono di compiere la ricomposizione e la rilettura di alcuni degli importanti reperti che vennero riesposti nel 1994.\nL'attuale allestimento comprende le due iscrizioni che dovevano far parte del rivestimento di una o di due statue erette in onore Gaio Bebio Attico, che ricopr\u00ec importanti incarichi sotto il principato di Claudio (41-54 d.C.), uno straordinario clipeo bronzeo con figura di togato, frammenti di altri due clipei e di altri elementi decorativi del foro, oltre che il noto ritratto di un personaggio illustre di \"Iulium Carnicum\" di discussa attribuzione cronologica.\nIl complesso, di eccezionale rilevanza, costituisce un \"unicum\" nell'ambito del patrimonio artistico dell'Italia romana."}
{"id": "1643598", "revid": "647919", "url": "https://it.wikipedia.org/wiki?curid=1643598", "title": "Museo Archeologico Nazionale di Cividale", "text": ""}
{"id": "1643601", "revid": "424268", "url": "https://it.wikipedia.org/wiki?curid=1643601", "title": "Federazione tunisina di rugby", "text": ""}
{"id": "1643603", "revid": "1226", "url": "https://it.wikipedia.org/wiki?curid=1643603", "title": "Palazzo dei Provveditori veneti", "text": ""}
{"id": "1643604", "revid": "818832", "url": "https://it.wikipedia.org/wiki?curid=1643604", "title": "Archimede (pirofregata)", "text": ""}
{"id": "1643606", "revid": "76963", "url": "https://it.wikipedia.org/wiki?curid=1643606", "title": "Archippo (filosofo)", "text": "Biografia.\nOriginario di Taranto, riusc\u00ec a salvarsi insieme al concittadino Liside dall'incendio provocato dai Ciloniani in cui perirono i migliori pitagorici del luogo.\nDopo l'incendio Archippo ritorn\u00f2 a Taranto, dove riorganizz\u00f2 l'insegnamento pitagorico, dal quale sarebbe fiorito Archita."}
{"id": "1643608", "revid": "767487", "url": "https://it.wikipedia.org/wiki?curid=1643608", "title": "Hiroshima Mon Amour (gruppo musicale)", "text": "Hiroshima Mon Amour \u00e8 un gruppo musicale new wave italiano.\nBiografia.\nFautori di un post punk ortodosso che guarda ai Joy Division, nascono a Teramo nel 1994 ad opera di Carlo Furii, cantante/chitarrista ed autore di testi, insieme ad Antonio Campanella (basso) e Vincenzo Marchetti (tastiere). Dopo svariati demo-tapes, giungono all'esordio discografico nel 1999 con l'album \"Anno Zero\", seguito l'anno successivo da \"Dedicata\", con sopra una controversa cover di \"Siberia\" dei Diaframma. \nL'uscita del secondo album coincide con la frantumazione della formazione storica ed un periodo di inattivit\u00e0, interrotto nel 2004 con la pubblicazione dell'antologia \"Cambio 1995-2001\" (a celebrare il decennale) ed una tourn\u00e9e, Embryo Tour, che ha visto sul palco una band totalmente rinnovata e con il solo Carlo Furii come membro superstite della prima formazione.\nGli Hiroshima Mon Amour sono tuttora in attivit\u00e0 ed hanno licenziato recentemente un album di inediti dal titolo \u201cAustralasia\u201d (2015) per la giovane etichetta Danze Moderne.\nCuriosit\u00e0.\nGli Hiroshima Mon Amour prendono il nome dal film omonimo del 1959, diretto da Alain Resnais, con Emmanuelle Riva e Eiji Okada.\nNel 2020 Miro Sassolini, ex vocalista dei Diaframma, reinterpreta il brano \u201cDedicata\u201d degli Hiroshima Mon Amour pubblicandolo in digitale sulle principali piattaforme di streaming on demand."}
{"id": "1643610", "revid": "339392", "url": "https://it.wikipedia.org/wiki?curid=1643610", "title": "Giuseppe Garibaldi (fregata)", "text": ""}
{"id": "1643613", "revid": "1573940", "url": "https://it.wikipedia.org/wiki?curid=1643613", "title": "Amazing Comics", "text": " \u00e8 stata una rivista manga bimestrale giapponese, la cui pubblicazione cominci\u00f2 nell'aprile del 1989 e fin\u00ec nel maggio del 1990, con il numero 5.\n\"Amazing Comics\" si focalizz\u00f2 specialmente sulle serie manga di argomento horror e fantascienza, e ne pubblic\u00f2 alcune di famose fra cui \"Akira\" di Katsuhiro \u014ctomo (titolo di lancio), \"Kenrou Densetsu\" di Mamoru Oshii (prima pubblicazione). Le serie pi\u00f9 acclamate vennero selezionate per creare dei capitoli completamente a colori, e includendo alcuni poster di alcune serie popolari."}
{"id": "1643617", "revid": "36426", "url": "https://it.wikipedia.org/wiki?curid=1643617", "title": "Museo del Tessile e della Tradizione Industriale di Busto Arsizio", "text": ""}
{"id": "1643618", "revid": "4175", "url": "https://it.wikipedia.org/wiki?curid=1643618", "title": "Federazione di rugby a 15 della Tunisia", "text": "La federazione di rugby a 15 della Tunisia (; ) \u00e8 l'organismo di governo del rugby a 15 in Tunisia.\nNata nel 1972, fu un'affiliata F.I.R.A. fin dalla nascita e, nel 1988, divenne membro dell'International Rugby Board."}
{"id": "1643619", "revid": "36426", "url": "https://it.wikipedia.org/wiki?curid=1643619", "title": "Villa Parravicini (San Giorgio su Legnano)", "text": ""}
{"id": "1643621", "revid": "287204", "url": "https://it.wikipedia.org/wiki?curid=1643621", "title": "Roberto da Montevarchi", "text": "Di Roberto da Montevarchi non solo \u00e8 stimata la data di nascita e incerta quella di morte ma persino il suo vero nome di battesimo desta ancora perplessit\u00e0. Sebbene oggi si tenda a identificarlo come \"Roberto\", per alcuni si chiamava \"Luberto\" e per altri \"Ruberto\" Giorgio Vasari, lo dice allievo di Pietro Perugino, chiamandolo semplicemente \"il Montevarchi\" dalla citt\u00e0 dove era nato.\nSu questo infatti tutte le fonti coincidono. \"\"Il Montevarchi\" [fu] \"scolaro di Pietro Perugino, del quale non si conoscono che poche opere fatte nella sua patria di Montevarchi, che lo dimostrano fedele imitatore del maestro\" o, pi\u00f9 precisamente, \"non \u00e8 conosciuto che dal nome della patria, dove lasci\u00f2 alcune opere, che lo fanno credere allievo di Pietro Perugino, comunque vi si scorga altres\u00ec qualche imitazione de' fiorentini maestri quattrocentisti. Il Montevarchi non ebbe luogo tra gli allievi di second'ordine del Perugino, e probabilmente studi\u00f2 sotto di cos\u00ec illustre maestro avanti che la sua scuola acquistasse nome dai valenti giovani che la frequentarono negli ultimi anni del quindicesimo secolo, e ne' primi del susseguente\"\".\nTra il 1498 e il 1500 collabor\u00f2 col maestro nella realizzazione del ciclo pittorico di affreschi del Collegio del Cambio a Perugia, mentre di suo rimangono, sempre in affresco, il \"Miracolo di Monna Tancia\" nella basilica di \"Santa Maria delle Grazie\" a San Giovanni Valdarno e, ma solo attribuito, una \"Madonna con bambino e santi\" per la chiesa di San Ludovico di Montevarchi (oggi staccato e custodito nel Museo di Arte Sacra della \"Collegiata di S. Lorenzo\").\nRecentemente la Dr. K. Stahlbuhk, nella sua tesi di laurea, attribuisce allo stesso Ruberto un affresco ritrovato negli anni ottanta, durante i lavori di ristrutturazione di un'abitazione privata sul Palazzo Brandini a Montevarchi. Si tratta di un ciclo di affreschi, dove \u00e8 rappresentata la storia della Creazione tramite cinque episodi della Genesi."}
{"id": "1643622", "revid": "1498232", "url": "https://it.wikipedia.org/wiki?curid=1643622", "title": "SRF 1", "text": "SRF 1 \u00e8 un canale televisivo generalista svizzero edito da SRF, filiale di lingua tedesca dell'azienda pubblica SRG SSR.\nStoria.\nL'emittente nasce il 7 aprile 1953, ed \u00e8 stata, fino al 1997, l'unica emittente televisiva pubblica di lingua tedesca in Svizzera (nascer\u00e0 poi SF zwei). Nel 2005 vengono delineati i ruoli di entrambe le emittenti, trasformando SF 1 in un canale generalista per qualsiasi target di pubblico.\nIl 16 dicembre 2012 SF 1 \u00e8 diventata SRF 1.\nPalinsesto.\nAlcuni dei programmi trasmessi su SRF 1:\nSerie.\nL'emittente inoltre trasmette i programmi \"Cuntrasts\" e \"Telesguard\" della RTR.\nRicezione in Italia.\nCon l'introduzione della televisione digitale, tramite la Radiotelevisione Azienda Speciale i programmi sono ricevibili gratuitamente in Alto Adige e, dal giugno 2013, in Trentino."}
{"id": "1643629", "revid": "465036", "url": "https://it.wikipedia.org/wiki?curid=1643629", "title": "Canonici regolari della Congregazione dell'Immacolata Concezione", "text": ""}
{"id": "1643634", "revid": "628767", "url": "https://it.wikipedia.org/wiki?curid=1643634", "title": "Bandiera delle Isole Cocos", "text": "La bandiera delle Isole Cocos (Keeling) \u00e8 di colore verde, nel cantone in alto a sinistra \u00e8 raffigurata una palma all'interno di un disco dorato, al centro \u00e8 raffigurata una luna crescente dorata e alla sua destra la rappresentazione della costellazione della Croce del Sud come nella bandiera australiana.\nLa bandiera, usata non ufficialmente, \u00e8 stata disegnata nel 2003 per la sede dell'Amministratore delle isole."}
{"id": "1643636", "revid": "144796", "url": "https://it.wikipedia.org/wiki?curid=1643636", "title": "Federico Ernesto di Lippe-Alverdissen", "text": "Biografia.\nNato a Alverdissen, Federico Ernesto era figlio del Conte Filippo Ernesto I di Lippe-Alverdissen (1659-1723) e di sua moglie, la Duchessa Dorotea Amalia di Schleswig-Holstein-Sonderburg-Beck (1656-1739).\nEgli succedette al padre come Conte di Lippe-Alverdissen nel 1723 e govern\u00f2 sulla contea sino alla propria morte, nel 1749, quando gli succedette l'unico figlio maschio avuto, Filippo Ernesto.\nMatrimonio e figli.\nFederico Ernesto, spos\u00f2 Elisabetta Filippina di Friesenhausen (n. 1696), dalla quale ebbe un solo figlio, maschio: Filippo (1723-1787), Conte di Lippe-Alverdissen e di Schaumburg-Lippe."}
{"id": "1643640", "revid": "647919", "url": "https://it.wikipedia.org/wiki?curid=1643640", "title": "SF 1", "text": ""}
{"id": "1643641", "revid": "36426", "url": "https://it.wikipedia.org/wiki?curid=1643641", "title": "Cotonificio Cantoni di Legnano", "text": ""}
{"id": "1643643", "revid": "61051", "url": "https://it.wikipedia.org/wiki?curid=1643643", "title": "Alfa Romeo Linx", "text": ""}
{"id": "1643644", "revid": "2075278", "url": "https://it.wikipedia.org/wiki?curid=1643644", "title": "Studio Deen", "text": " \u00e8 uno studio di animazione giapponese fondato dall'ex produttore di Sunrise Hiroshi Hasegawa il 13 marzo 1975.\nStoria.\nSin dalla fondazione lo studio ha lavorato spesso in collaborazione con altre case, come la Shin-Ei D\u014dga per i film di \"Doraemon\", o la Pierrot, con cui ha lavorato sulla serie \"Lam\u00f9\", tratta dal manga di Rumiko Takahashi, e che, dopo l'uscita di Mamoru Oshii dal progetto nel 1984, ha portato a termine per conto proprio nel 1986.\nSia Oshii che la Takahashi hanno incrociato ancora la strada con Studio Deen: il primo in occasione del suo primo film, \"Tenshi no tamago\", nonch\u00e9 del primo film di \"Patlabor\" e dei relativi OAV, la seconda poich\u00e9 lo studio si \u00e8 occupato dell'animazione di serie anime come \"Maison Ikkoku\" e \"Ranma \u00bd\", tratte sempre da manga dell'autrice. Ma certamente il \"partner\" principale dello studio \u00e8 sempre stata la Sunrise.\nDopo i grandi lavori degli anni '80 ed inizio anni '90 sulle opere della Takahashi, Studio Deen produce tutte le opere dedicate a \"Sei in arresto!\" e a \"Kenshin samurai vagabondo\". Con l'avvento degli anni 2000 inizia tutta una serie di realizzazioni dedicate alle trasposizioni animate di manga di genere sh\u014dnen-ai, yaoi e yuri, come \"Gravitation\" nel 2000, \"Yami to b\u014dshi to hon no tabibito\" nel 2003, \"Simoun\" e \"Princess Princess\" nel 2006, \"Junj\u014d romantica\" nel 2008, \"Sekai-ichi hatsukoi\" nel 2011.\nLo studio ha anche una filiale cinese, cui subappalta parte delle sue produzioni, cos\u00ec come allo studio coreano \"Echo Animation\"."}
{"id": "1643645", "revid": "104265", "url": "https://it.wikipedia.org/wiki?curid=1643645", "title": "Federazione di rugby a 15 del Brasile", "text": "La Confedera\u00e7\u00e3o Brasileira de Rugby o CBRu \u00e8 l'organismo di governo del rugby a 15 in Brasile.\nFondata nel 1972, \u00e8 membro di World Rugby dal 1995.\nStoria.\nIl 6 ottobre 1963 fu venne fondata a San Paolo la \"Uni\u00e3o de rugby do Brasil\" per organizzare e diffondere lo sport nel paese.\nAll'epoca esistevano appena tre squadre a San Paolo e una a Rio de Janeiro formate in maggior parte da giocatori stranieri.\nIl 20 dicembre 1972 la URB fu sostituita dalla Associa\u00e7\u00e3o brasileira de rugby o ABR.\nIl rugby brasiliano dal 1963 al 1972 si svilupp\u00f2 nonostante la mancanza di un sostegno finanziario e materiale dagli organi sportivi locali, statali e federali. Pertanto, i dirigenti decisero assieme al Consiglio nazionale dello sport di la legalizzare l'ente. Cos\u00ec, l'associazione venne incaricata di organizzare i campionati nazionali, e di sostenere i campionati statali.\nLa ABR fu uno dei fondatori della CONSUR (\"Confederazione sudamericana di rugby\") nel 1989.\nNel 1995 ottenne l'affiliazione all'International Rugby Board.\nNei primi mesi del 2010 ABR cambi\u00f2 nome in Confedera\u00e7\u00e3o brasileira de rugby.\nIl cambiamento fu obbligato per la necessit\u00e0 di adeguarsi alla struttura amministrativa sportiva del Brasile e per facilitare l'appoggio da parte del Comitato Olimpico Brasiliano.\nDa ottobre 2019 il presidente della federazione \u00e8 Jean-Luc Jadoul.\nL'ente ha la responsabilit\u00e0 di organizzare tornei nazionali, come il Top 13, la Ta\u00e7a Tupi, e il circuito brasiliano di rugby a 7, e si occupa di promuovere la formazione di squadre brasiliane maschili e femminili.\nRugby in Brasile.\nIl rugby in Brasile non \u00e8 molto popolare, \u00e8 praticato soprattutto negli stati del Sud.\nOltre alla CBRu ogni stato brasiliano ha il suo sottocomitato che si occupa di organizzare l'attivit\u00e0 nel proprio ambito.\nCampionati.\nOrganizzati dalle federazioni statali.\nEsistono inoltre dei campionati regionali:\nGiochi olimpici.\nIl Brasile con i Giochi olimpici del 2016 a Rio de Janeiro ha ospitato il primo torneo olimpico di rugby a 7"}
{"id": "1643646", "revid": "599013", "url": "https://it.wikipedia.org/wiki?curid=1643646", "title": "Fermo Camellini", "text": "Carriera.\nNato in Italia nel 1914 si trasfer\u00ec, ancora bambino, nella cittadina di Beaulieu-sur-Mer in Francia con i genitori e i cinque fratelli. Qui lavor\u00f2 come idraulico e gli fu affidata una bicicletta del titolare per andare fare gli interventi. Correre gli piaceva e cos\u00ec partecip\u00f2 con buon successo ad alcune corse amatoriali.\nDa professionista corse per la Urago, l'Alcyon-Dunlop, la France Sport-Dunlop, la Mercier-Hutchinson, la Ray-Dunlop, la Olmo, la Benotto, la Santamaria, la Riva Sport, la Elvish e la Bertin-Wolber.\nSi aggiudic\u00f2 una cinquantina di corse: le principali vittorie furono il Circuito delle Alpi nel 1938, il Circuit du Mont Ventoux nel 1939 e 1941, la Parigi-Nizza nel 1946, due tappe e il settimo posto finale al Tour de France nel 1947 e la Freccia Vallone nel 1948. Vest\u00ec anche la maglia rosa per quattro giorni al Giro d'Italia 1946.\nNel 1948 fu naturalizzato francese e visse fino alla morte a Beaulieu-sur-Mer, dove fu il titolare di un negozio di biciclette.\nNel 1951 il Principe di Monaco lo decor\u00f2 di Medaglia di Prima classe dell'Educazione Fisica e dello Sport."}
{"id": "1643650", "revid": "131358", "url": "https://it.wikipedia.org/wiki?curid=1643650", "title": "Museo Civico (San Severo)", "text": ""}
{"id": "1643652", "revid": "36426", "url": "https://it.wikipedia.org/wiki?curid=1643652", "title": "Museo Archeologico di Guardiagrele", "text": ""}
{"id": "1643653", "revid": "196390", "url": "https://it.wikipedia.org/wiki?curid=1643653", "title": "Museo Etnografico (Bomba)", "text": ""}
{"id": "1643654", "revid": "465036", "url": "https://it.wikipedia.org/wiki?curid=1643654", "title": "Canonici Regolari dell'Immacolata Concezione", "text": ""}
{"id": "1643655", "revid": "36426", "url": "https://it.wikipedia.org/wiki?curid=1643655", "title": "Museo del Costume e della Tradizione della Nostra Gente", "text": ""}
{"id": "1643657", "revid": "486946", "url": "https://it.wikipedia.org/wiki?curid=1643657", "title": "Museo Capitolare di Ortona", "text": ""}
{"id": "1643658", "revid": "196390", "url": "https://it.wikipedia.org/wiki?curid=1643658", "title": "Museo Diocesano di Sulmona", "text": ""}
{"id": "1643660", "revid": "36426", "url": "https://it.wikipedia.org/wiki?curid=1643660", "title": "Museo Nazionale d'Abruzzo", "text": ""}
{"id": "1643662", "revid": "36426", "url": "https://it.wikipedia.org/wiki?curid=1643662", "title": "Museo d'Arte Sacra della Marsica", "text": ""}
{"id": "1643665", "revid": "36426", "url": "https://it.wikipedia.org/wiki?curid=1643665", "title": "Museo di Storia Naturale (Sulmona)", "text": ""}
{"id": "1643668", "revid": "287204", "url": "https://it.wikipedia.org/wiki?curid=1643668", "title": "Guy Hamilton", "text": ""}
{"id": "1643671", "revid": "36426", "url": "https://it.wikipedia.org/wiki?curid=1643671", "title": "Osservatorio Astronomico di Capodimonte", "text": ""}
{"id": "1643674", "revid": "36426", "url": "https://it.wikipedia.org/wiki?curid=1643674", "title": "Museo Vivo del Mare", "text": ""}
{"id": "1643676", "revid": "320578", "url": "https://it.wikipedia.org/wiki?curid=1643676", "title": "Museo dei Tarocchi (Riola)", "text": ""}
{"id": "1643677", "revid": "216538", "url": "https://it.wikipedia.org/wiki?curid=1643677", "title": "Peter R. Hunt", "text": ""}
{"id": "1643678", "revid": "36426", "url": "https://it.wikipedia.org/wiki?curid=1643678", "title": "Museo dell'Illustrazione", "text": ""}
{"id": "1643679", "revid": "36426", "url": "https://it.wikipedia.org/wiki?curid=1643679", "title": "Museo della Citt\u00e0 di Rimini", "text": ""}
{"id": "1643682", "revid": "36426", "url": "https://it.wikipedia.org/wiki?curid=1643682", "title": "Museo Civico d'Arte Industriale Davia Bargellini", "text": ""}
{"id": "1643683", "revid": "36426", "url": "https://it.wikipedia.org/wiki?curid=1643683", "title": "Museo Civico Medievale", "text": ""}
{"id": "1643686", "revid": "36426", "url": "https://it.wikipedia.org/wiki?curid=1643686", "title": "Donazione Putti e Raccolta Rizzoli Codivilla", "text": ""}
{"id": "1643688", "revid": "256896", "url": "https://it.wikipedia.org/wiki?curid=1643688", "title": "Museo Civico (Albano Laziale)", "text": ""}
{"id": "1643690", "revid": "174925", "url": "https://it.wikipedia.org/wiki?curid=1643690", "title": "Cantieri Odero di Genova", "text": ""}
{"id": "1643691", "revid": "838137", "url": "https://it.wikipedia.org/wiki?curid=1643691", "title": "Camellini", "text": ""}
{"id": "1643692", "revid": "267975", "url": "https://it.wikipedia.org/wiki?curid=1643692", "title": "Studio-Museo Raccolta Ettore de Conciliis", "text": ""}
{"id": "1643694", "revid": "36426", "url": "https://it.wikipedia.org/wiki?curid=1643694", "title": "Casa della Memoria e della Storia", "text": ""}
{"id": "1643695", "revid": "36426", "url": "https://it.wikipedia.org/wiki?curid=1643695", "title": "Galleria Nazionale d'Arte Moderna e Contemporanea", "text": ""}
{"id": "1643697", "revid": "36426", "url": "https://it.wikipedia.org/wiki?curid=1643697", "title": "Museo Nazionale Romano di Palazzo Altemps", "text": ""}
{"id": "1643699", "revid": "36426", "url": "https://it.wikipedia.org/wiki?curid=1643699", "title": "Museo Storico della Liberazione", "text": ""}
{"id": "1643701", "revid": "1494169", "url": "https://it.wikipedia.org/wiki?curid=1643701", "title": "Museo dell'Alto Medioevo", "text": ""}
{"id": "1643703", "revid": "36426", "url": "https://it.wikipedia.org/wiki?curid=1643703", "title": "Planetario e Museo Astronomico", "text": ""}
{"id": "1643705", "revid": "320578", "url": "https://it.wikipedia.org/wiki?curid=1643705", "title": "Museo della Citt\u00e0 e del Territorio", "text": ""}
{"id": "1643707", "revid": "36426", "url": "https://it.wikipedia.org/wiki?curid=1643707", "title": "Piccolo Museo Pietro Rosa", "text": ""}
{"id": "1643708", "revid": "1543377", "url": "https://it.wikipedia.org/wiki?curid=1643708", "title": "Federazione di rugby a 15 di Mauritius", "text": "L'Unione di Rugby di Mauritius (inglese: \"Rugby Union Mauritius\") \u00e8 il corpo che governa il rugby a 15 di Mauritius.\nLa RUM \u00e8 stata fondata nel 1998 e si \u00e8 unita all'International Rugby Board nello stesso anno."}
{"id": "1643711", "revid": "339392", "url": "https://it.wikipedia.org/wiki?curid=1643711", "title": "Museo Nazionale dell'Antartide &quot;Felice Ippolito&quot;", "text": ""}
{"id": "1643713", "revid": "163465", "url": "https://it.wikipedia.org/wiki?curid=1643713", "title": "Farmaco orfano", "text": ""}
{"id": "1643714", "revid": "36426", "url": "https://it.wikipedia.org/wiki?curid=1643714", "title": "Galleria d'Arte Moderna (Genova)", "text": ""}
{"id": "1643715", "revid": "36426", "url": "https://it.wikipedia.org/wiki?curid=1643715", "title": "Museo Speleologico del Monte Gazzo", "text": ""}
{"id": "1643716", "revid": "36426", "url": "https://it.wikipedia.org/wiki?curid=1643716", "title": "Museo civico archeologico &quot;Girolamo Rossi&quot; di Ventimiglia", "text": ""}
{"id": "1643718", "revid": "36426", "url": "https://it.wikipedia.org/wiki?curid=1643718", "title": "Museo Permanente del Presepio", "text": ""}
{"id": "1643720", "revid": "158286", "url": "https://it.wikipedia.org/wiki?curid=1643720", "title": "Museo Civico Camuno", "text": ""}
{"id": "1643721", "revid": "287204", "url": "https://it.wikipedia.org/wiki?curid=1643721", "title": "Street Fighter II V", "text": ", pronunciato \"two vee\", \u00e8 un anime basato sul gioco di combattimento \"Street Fighter II\" diretto da Gisaburo Sugii. La serie fece il suo primo approdo nelle tv giapponesi nel 1995 sul canale YTV; in seguito si diffuse in tutto il mondo arrivando anche in Italia distribuito dalla Dynamic Italia.\nTrama.\nLa storia inizia con una riunione di due vecchi amici: Ryu, di origine giapponese e Ken di ricche origini americane: i due si incontrano perch\u00e9 Ken aveva nostalgia del suo vecchio amico, e lo ha avvisato inviandogli una lettera.\nPer festeggiare l'incontro decidono di lottare con alcuni frequentatori di un bar. Qui si trovano dei marine, che vengono sconfitti in pochi secondi, ma in loro difesa interviene il sergente Guile, che sconfigge i due amici impartendo loro una lezione che non scorderanno facilmente.\nDa qui i protagonisti della serie decidono di allenarsi insieme: viaggeranno per il mondo e conosceranno la loro futura amica Chun-Li, e avranno occasione di combattere con numerosiavversari fino a quando Shadaloo, l'organizzazione criminale guidata dal generale M. Bison, far\u00e0 la sua comparsa.\nSigle.\nInglese.\nNella trasmissione dell'anime negli Stati Uniti d'America ed in Australia a cura della Manga/Animaze venne usato un tema musicale composto da Mike Egan solo strumentale e senza titolo. Quando il titolo \u00e8 stato riproposto dalla ADV Films sono state reintegrate le sigle originali giapponesi.\nManga.\nLa storia del manga presenta diverse differenze dall'anime. Particolarmente surreali i colpi mortali che subiscono alcuni personaggi, senza tuttavia morire. In Italia \u00e8 stato pubblicato ad episodi sulla rivista Game Over."}
{"id": "1643726", "revid": "339392", "url": "https://it.wikipedia.org/wiki?curid=1643726", "title": "Sistema Museale dell'Ateneo di Pavia", "text": ""}
{"id": "1643728", "revid": "109651", "url": "https://it.wikipedia.org/wiki?curid=1643728", "title": "Museo Nazionale del Cinema", "text": ""}
{"id": "1643730", "revid": "36426", "url": "https://it.wikipedia.org/wiki?curid=1643730", "title": "Cripta e Museo di Sant'Anastasio", "text": ""}
{"id": "1643732", "revid": "36426", "url": "https://it.wikipedia.org/wiki?curid=1643732", "title": "Sinagoga e Museo Ebraico di Asti", "text": ""}
{"id": "1643736", "revid": "36426", "url": "https://it.wikipedia.org/wiki?curid=1643736", "title": "Museo Etnostorico Nello Cassata", "text": ""}
{"id": "1643737", "revid": "36426", "url": "https://it.wikipedia.org/wiki?curid=1643737", "title": "Galleria d'Arte Moderna &quot;Sant'Anna&quot;", "text": ""}
{"id": "1643738", "revid": "36426", "url": "https://it.wikipedia.org/wiki?curid=1643738", "title": "Museo Euromediterraneo delle Arti Contemporanee", "text": ""}
{"id": "1643740", "revid": "36426", "url": "https://it.wikipedia.org/wiki?curid=1643740", "title": "Museo di paleontologia e geologia &quot;Gaetano Giorgio Gemmellaro&quot;", "text": ""}
{"id": "1643742", "revid": "36426", "url": "https://it.wikipedia.org/wiki?curid=1643742", "title": "Museo del Giocattolo &quot;Pietro Piraino&quot;", "text": ""}
{"id": "1643743", "revid": "466539", "url": "https://it.wikipedia.org/wiki?curid=1643743", "title": "Peter Hunt", "text": "Biografia.\nPrincipalmente noto per essere un componente della squadra di James Bond del produttore Albert R. Broccoli titolare della EON Productions, produttrice di tutti i film di James Bond, dapprima come montatore e \"regista della seconda unit\u00e0\" e successivamente come regista di \"Agente 007 - Al servizio segreto di Sua Maest\u00e0\"."}
{"id": "1643744", "revid": "339392", "url": "https://it.wikipedia.org/wiki?curid=1643744", "title": "Museo del Risorgimento &quot;V.E. Orlando&quot;", "text": ""}
{"id": "1643747", "revid": "36426", "url": "https://it.wikipedia.org/wiki?curid=1643747", "title": "Museo Regionale Agostino Pepoli", "text": ""}
{"id": "1643750", "revid": "36426", "url": "https://it.wikipedia.org/wiki?curid=1643750", "title": "Museo del Satiro Danzante", "text": ""}
{"id": "1643752", "revid": "36426", "url": "https://it.wikipedia.org/wiki?curid=1643752", "title": "Museo storico italiano della guerra (Rovereto)", "text": ""}
{"id": "1643753", "revid": "36426", "url": "https://it.wikipedia.org/wiki?curid=1643753", "title": "Museo di Icone Russe &quot;F. Bigazzi&quot;", "text": ""}
{"id": "1643754", "revid": "36426", "url": "https://it.wikipedia.org/wiki?curid=1643754", "title": "Museo di Arte Sacra (Montespertoli)", "text": ""}
{"id": "1643756", "revid": "36426", "url": "https://it.wikipedia.org/wiki?curid=1643756", "title": "Museo di Santa Verdiana (Castelfiorentino)", "text": ""}
{"id": "1643758", "revid": "320578", "url": "https://it.wikipedia.org/wiki?curid=1643758", "title": "Museo Diocesano di Spoleto", "text": ""}
{"id": "1643760", "revid": "289247", "url": "https://it.wikipedia.org/wiki?curid=1643760", "title": "Museo Nazionale del Ducato di Spoleto", "text": ""}
{"id": "1643763", "revid": "320578", "url": "https://it.wikipedia.org/wiki?curid=1643763", "title": "Museo regionale della Fauna Alpina - Alpenfaunamuseum Beck-Peccoz", "text": ""}
{"id": "1643765", "revid": "36426", "url": "https://it.wikipedia.org/wiki?curid=1643765", "title": "Museo di Apicoltura &quot;Guido Fregonese&quot;", "text": ""}
{"id": "1643767", "revid": "36426", "url": "https://it.wikipedia.org/wiki?curid=1643767", "title": "Museo dello Scarpone e della calzatura Sportiva", "text": ""}
{"id": "1643768", "revid": "36426", "url": "https://it.wikipedia.org/wiki?curid=1643768", "title": "Museo civico archeologico &quot;Eno Bellis&quot;", "text": ""}
{"id": "1643770", "revid": "36426", "url": "https://it.wikipedia.org/wiki?curid=1643770", "title": "Museo dell'Aria e dello Spazio", "text": ""}
{"id": "1643771", "revid": "36426", "url": "https://it.wikipedia.org/wiki?curid=1643771", "title": "Museo della Giostra e dello Spettacolo Popolare", "text": ""}
{"id": "1643772", "revid": "486946", "url": "https://it.wikipedia.org/wiki?curid=1643772", "title": "Museo Civico di Storia Naturale di Venezia", "text": ""}
{"id": "1643773", "revid": "36426", "url": "https://it.wikipedia.org/wiki?curid=1643773", "title": "Museo Diocesano di Castelvecchio Subequo", "text": ""}
{"id": "1643774", "revid": "339392", "url": "https://it.wikipedia.org/wiki?curid=1643774", "title": "Museo d'Arte Sacra di San Casciano Val di Pesa", "text": ""}
{"id": "1643775", "revid": "486946", "url": "https://it.wikipedia.org/wiki?curid=1643775", "title": "Museo della Collegiata di Sant'Andrea", "text": ""}
{"id": "1643782", "revid": "172866", "url": "https://it.wikipedia.org/wiki?curid=1643782", "title": "Le tenebrose avventure di Billy &amp; Mandy", "text": ""}
{"id": "1643784", "revid": "729019", "url": "https://it.wikipedia.org/wiki?curid=1643784", "title": "Breda Ba.19", "text": "Il Breda Ba.19 era un monomotore biplano da addestramento ed acrobatico prodotto dall'azienda italiana Societ\u00e0 Italiana Ernesto Breda dalla fine degli anni venti.\nGrazie alle imprese dei piloti che lo utilizzarono in diverse gare e manifestazioni aeree divenne il pi\u00f9 celebre aereo acrobatico di produzione italiana degli anni trenta.\nStoria del progetto.\nIl Ba.19 venne progettato dall'ingegnere Cesare Pallavicino, con la collaborazione dell'ingegnere Giuseppe Panzeri, alla fine degli anni venti per soddisfare la richiesta di un nuovo velivolo da addestramento che avesse anche capacit\u00e0 acrobatiche da poter fornire alle scuole di volo della neo fondata Regia Aeronautica.\nTecnica.\nIl Ba.19 era un velivolo dall'aspetto e struttura convenzionale per l'epoca: monomotore biplano a costruzione mista con carrello fisso.\nCellula.\nLa fusoliera era realizzata in tecnica mista, con la struttura in tubi d'acciaio saldati, rivestita in pannelli di legno e tela, con castello motore smontabile, ed era caratterizzata da un unico abitacolo aperto per il pilota, dotato di un parabrezza. Le versioni Ba.19 bis e ter erano invece dotate di due abitacoli in tandem.\nL'intera fusoliera era rapidamente scoperchiabile per consentire l'ispezione dei comandi ed eventuali regolazioni.\nPosteriormente terminava in un impennaggio tradizionale monoderiva in legno con piani orizzontali con bordo d'attacco a freccia e controventati.\nIl carrello d'atterraggio era costituito da due elementi indipendenti, con ammortizzatori a lunga corsa, e ruote gommate munite di freni. Posteriormente era presente un pattino d'appoggio, posizionato sotto la coda.\nMotore.\nLa propulsione era affidata ad un motore radiale posizionato sul muso e parzialmente carenato. Nelle varie versioni prodotte la motorizzazione venne cambiata pi\u00f9 volte con motori di produzione cecoslovacca, italiana e britannica, tutti per\u00f2 nella fascia tra i 200 ed i 250 CV ed abbinati ad un'elica in legno a passo fisso.\nSuperfici alari.\nLa configurazione alare era biplano-sesquiplana realizzata anch'essa in tecnica mista, con profilo biconvesso e travatura di tipo elastico.\nLa cellula resist\u00e9 a prove di carico di 11 tonnellate, distribuite uniformemente sulla superficie, senza apprezzabili danni.\nL'ala inferiore, montata bassa, era spostata verso la parte posteriore del velivolo ed era dotata, al contrario della superiore, di alettoni in legno; quest'ultima presentava una svasatura centrale per facilitare l'accesso del pilota ed era collegata alla prima tramite un doppio montante in prossimit\u00e0 delle estremit\u00e0 alari, integrate da una serie di tiranti in filo d'acciaio, ed alla parte superiore della fusoliera tramite un'intelaiatura tubolare.\nTutte le superfici di comando erano dotate di compensazione.\nImpiego operativo.\nFu fatto volare la prima volta dal pilota collaudatore della Breda Ambrogio Colombo a Cinisello Balsamo nel 1928. Conclusi i collaudi militari nel luglio 1930 fu assegnato ad alcune squadriglie di addestramento caccia all'Aeroporto di Aviano, Castiglione del Lago, Aeroporto di Taranto-Grottaglie e Aeroporto di Capua, alla Squadriglia di Alta Acrobazia Aerea dell'Aeroporto di Bresso e al 1\u00ba Stormo (agli inizi di quella che diventer\u00e0 la Pattuglia acrobatica nazionale).\nNel 1932 nove Breda Ba.19 parteciparono alla seconda edizione della \"Giornata dell'Ala\". Lo stesso anno i Ba.19 si esibirono a Torino e all'Internationalen Flugmeeting di Zurigo. Tra il 27 agosto ed il 5 settembre il tenente Andrea Zotti partecip\u00f2 alle prove dell'edizione del 1932 delle National Air Races che si svolsero con base all'aeroporto di Cleveland.\nUn Ba.19, immatricolato I-ABCR, conquist\u00f2 il 12 gennaio 1933 il primato mondiale di durata in volo rovesciato pilotato dal tenente Raffaele Colacicchi, portandolo a 41 minuti e 37 secondi. Il record venne poi infranto, sempre su un Ba.19, dal capitano Willy Bocola che, il 15 maggio di quello stesso anno, vol\u00f2 rovesciato per 65 minuti e 15 secondi.\nDopo la conquista del record mondiale di volo rovesciato del 12 gennaio 1933 il Ba.19 continu\u00f2 l'impiego come addestratore acrobatico fino a dopo il 1938.\nEsemplari attualmente esistenti.\nL'unico Ba.19 giunto ai nostri giorni \u00e8 l'esemplare matricola MM.70019 esposto presso il Museo dell'Aeronautica Gianni Caproni in un'insolita collocazione. Per ricordare le imprese in volo rovesciato l'esemplare \u00e8 dipinto nella livrea usata da Andrea Zotti, I-ABCT, che lo utilizz\u00f2 nelle sue esibizioni nei cieli degli Stati Uniti d'America alle National Air Races del 1932, e collocato, appeso al soffitto della struttura ma rovesciato."}
{"id": "1643787", "revid": "1812835", "url": "https://it.wikipedia.org/wiki?curid=1643787", "title": "Meccanica ondulatoria", "text": "La meccanica ondulatoria \u00e8, con la meccanica delle matrici, una delle due prime e fondamentali formalizzazioni della meccanica quantistica. Dopo brevissimo tempo dalla loro pubblicazione divenne evidente che i due approcci costituivano due formalismi fisico-matematici diversi, ma equivalenti della stessa teoria.\nNella meccanica ondulatoria a ogni particella \u00e8 associata la funzione d'onda, che, sebbene all'inizio il suo significato non fosse affatto chiaro, \u00e8 comunque caratterizzata, similmente all'equazione delle onde, da un'evoluzione temporale continua e deterministica secondo l'equazione di Schr\u00f6dinger. Rispetto all'astrazione delle \"entit\u00e0 essenziali\" e dei \"salti quantici\" dell'approccio matriciale di Heisenberg la meccanica ondulatoria si caratterizza, per usare le parole dell'autore, Erwin Schr\u00f6dinger, per una maggiore visualizzabilit\u00e0, oltre che per una minore complessit\u00e0 di calcolo. Si deve per\u00f2 notare come il suo andamento continuo venga bruscamente interrotto dall'atto della misurazione, che causa il cosiddetto collasso della funzione d'onda.\nStoria.\nLa meccanica ondulatoria fu essenzialmente il risultato del lavoro solitario di Erwin Schr\u00f6dinger, che, a partire dall'ipotesi di de Broglie, pubblic\u00f2 a gennaio del 1926 due articoli in cui espose due possibili derivazioni della sua famosa equazione e le sue applicazioni all'atomo idrogenoide, all'oscillatore armonico, al corpo rigido e alla molecola biatomica. A maggio di quello stesso anno pubblic\u00f2 un terzo articolo in cui mostr\u00f2 l'equivalenza della sua teoria con la meccanica delle matrici. Quest'ultima era nata l'anno precedente come lavoro di squadra di Heisenberg, Born e Jordan, pur se si deve ad Heisenberg l'idea originaria. Sempre nel 1926 Max Born propose l'interpretazione probabilistica della funzione d'onda, elemento cardine della teoria di Schr\u00f6dinger, codificata l'anno dopo nell'interpretazione di Copenaghen. Il termine meccanica ondulatoria, in tedesco \"Wellenmechanik\", venne introdotto da Schr\u00f6dinger il 20 febbraio 1926.\nEquazione di Schr\u00f6dinger e dinamica dell'elettrone.\nNel 1926 Schr\u00f6dinger scrisse una serie di quattro articoli intitolati \"Quantizzazione come problema agli autovalori\" in cui mostr\u00f2 come una meccanica ondulatoria possa spiegare gli insiemi di valori discreti anzich\u00e9 continui permessi per alcune quantit\u00e0 fisiche di certi sistemi, come l'energia degli elettroni nell'atomo di idrogeno. In particolare, basandosi sui lavori di De Broglie, osserv\u00f2 che le onde stazionarie soddisfano vincoli simili a quelli imposti dalle condizioni di quantizzazione di Bohr:\nIl numero di nodi in una normale stringa vibrante stazionaria \u00e8 intero, se questi sono associati alle quantit\u00e0 fisiche come l'energia e il momento angolare allora ne consegue che anche queste devono essere multipli interi di una grandezza fondamentale. Affinch\u00e9 questa equivalenza sia possibile, lo stato fisico deve essere associato ad un'onda che vibra e si evolve secondo le condizioni di stazionariet\u00e0.\nCome Schr\u00f6dinger stesso osserv\u00f2, condizioni di tipo ondulatorio sono presenti ed erano gi\u00e0 state scoperte anche per la meccanica classica di tipo newtoniano. Nell'ottica geometrica, il limite delle leggi dell'ottica in cui la lunghezza d'onda della luce tende a zero, i raggi di luce si propagano seguendo percorsi che minimizzano il cammino ottico, come stabilito dal principio di Fermat. Allo stesso modo, secondo il principio di Hamilton, le traiettorie classiche sono soluzioni stazionarie o di minimo dell'azione, che per una particella libera \u00e8 semplicemente legata all'energia cinetica lungo la curva.\nTuttavia l'ottica geometrica non considera gli effetti che si hanno quando la lunghezza d'onda della luce non \u00e8 trascurabile, come l'interferenza e la diffrazione. Guidato da questa analogia ottico-meccanica, Schr\u00f6dinger suppose che le leggi della meccanica classica di Newton siano solamente una approssimazione delle leggi seguite dalle particelle, una approssimazione valida per grandi energie e grandi scale come per le leggi dell'ottica geometrica, ma non in grado di catturare tutta la realt\u00e0 fisica, in particolare a piccole lunghezze, dove, come per la luce, fenomeni come l'interferenza e la diffrazione diventano dominanti. Schr\u00f6dinger postul\u00f2 quindi una equazione di stazionariet\u00e0 per un'onda formula_1 del tipo:\ndove formula_3 \u00e8 il potenziale classico ed formula_4 \u00e8 un parametro reale corrispondente all'energia. Per alcuni sistemi fisici, questa equazione non ammette soluzioni per formula_4 arbitrario, ma solo per alcuni suoi valori discreti. In questo modo Schr\u00f6dinger riusc\u00ec a spiegare la natura delle condizioni di quantizzazione di Bohr. Se si considera anche la dinamica delle soluzioni d'onda, cio\u00e8 si considera la dipendenza temporale della funzione d'onda:\nsi pu\u00f2 ottenere l'equazione di Schr\u00f6dinger dipendente dal tempo:\nsupponendo che l'energia sia proporzionale alla derivata temporale della funzione d'onda:\nQuesta equivalenza fra la derivata temporale e energia della funzione d'onda fu il primo esempio di come nella meccanica quantistica alle osservabili classiche possano corrispondere operatori differenziali.\nFunzione d'onda.\nNella rappresentazione di Schr\u00f6dinger lo stato di una particella \u00e8 descritto da una funzione d'onda che assume in generale valori complessi, diversamente dalla meccanica classica, dove a una particella viene associato il valore esatto delle due quantit\u00e0 osservabili posizione e impulso (variabili canoniche). Nell'interpretazione di Copenaghen la funzione d'onda non ha un proprio significato fisico, mentre il suo modulo quadro fornisce attraverso la trasformata di Fourier la distribuzione di probabilit\u00e0 della osservabile posizione, ovvero per ogni punto dello spazio assegna la probabilit\u00e0 di trovare la particella. Similmente, il modulo quadro della funzione d'onda dell'impulso ne fornisce la distribuzione di probabilit\u00e0. Il significato di questa probabilit\u00e0 pu\u00f2 essere interpretato nel senso che, avendo a disposizione infiniti sistemi identici ed effettuando la misura su tutti i sistemi contemporaneamente, la distribuzione dei valori ottenuti \u00e8 il modulo quadro della funzione d'onda. Per le propriet\u00e0 della trasformata di Fourier, tanto pi\u00f9 la distribuzione di probabilit\u00e0 della posizione di una particella \u00e8 concentrata (la particella quantistica \u00e8 \"ben localizzata\"), tanto pi\u00f9 la distribuzione degli impulsi si allarga, e viceversa. Si tratta di una manifestazione del principio di indeterminazione di Heisenberg: \u00e8 impossibile costruire una funzione d'onda arbitrariamente ben localizzata sia in posizione che in impulso.\nL'evoluzione temporale della funzione d'onda \u00e8 dettata dall'equazione di Schr\u00f6dinger, che \u00e8 strettamente deterministica in quanto \u00e8 possibile prevederne la forma a un qualsiasi istante successivo. Alcune funzioni d'onda descrivono distribuzioni di probabilit\u00e0 che sono costanti nel tempo come \u00e8 il caso dell'elettrone vincolato all'interno del nucleo atomico, descritto da un'onda stazionaria che presenta una determinata funzione di distribuzione.\nBench\u00e9 la meccanica quantistica non permetta di prevederne il risultato, ogni misura ottiene un valore definito, e non, per esempio, un valore medio. Secondo l'interpretazione di Copenaghen, quando viene effettuata una misura l'evoluzione del sistema secondo l'equazione di Schr\u00f6dinger viene interrotta e si determina il cosiddetto collasso della funzione d'onda, per il quale lo stato quantico dell'osservabile misurata si riduce a un suo autostato, fornendo un valore che aveva una certa probabilit\u00e0 di essere effettivamente osservato. L'aspetto probabilistico del processo di misura (problema della misura) ha dato vita ad uno dei pi\u00f9 profondi e complessi dibattiti intellettuali della storia della scienza.\nOrbitale atomico.\nCon il principio di indeterminazione, quello di complementarit\u00e0, la funzione d'onda e il relativo collasso, il modello quantizzato dell'atomo di Bohr si ridefinisce ancora: oltre alla quantizzazione dei livelli energetici, l'elettrone che ruota intorno al nucleo atomico non \u00e8 pi\u00f9 visto solo come una particella di materia, ma anche come pacchetto d'onda ovvero \"onda di materia\" delocalizzata intorno al nucleo sotto forma di orbitale atomico, pronta a \"materializzarsi\" se sottoposta ad osservazione fisica diretta."}
{"id": "1643789", "revid": "207432", "url": "https://it.wikipedia.org/wiki?curid=1643789", "title": "Same", "text": ""}
{"id": "1643790", "revid": "114805049", "url": "https://it.wikipedia.org/wiki?curid=1643790", "title": "Red Shield", "text": "Red Shield (Scudo rosso) \u00e8 un'organizzazione immaginaria statunitense all'interno dell'anime BLOOD+ \nIl gruppo.\nL'organizzazione presente anche nel film d'animazione dedicato al Blood, \u00e8 nata con il preciso scopo di difendere l'umanit\u00e0 da mostri orrendi simili ai vampiri conosciuti con il nome di Chiroptera. Sostengono Saya sapendo che \u00e8 l'unica creatura che pu\u00f2 sconfiggere il mostro. Durante il suo riposo l'hanno sorvegliata. Il fondatore della societ\u00e0 era un parente di Amshel Goldsmith e vivevano nella stessa casa."}
{"id": "1643791", "revid": "125943675", "url": "https://it.wikipedia.org/wiki?curid=1643791", "title": "Roger Spottiswoode", "text": "Biografia.\nDopo aver esordito come montatore di spot pubblicitari e documentari in Canada, si \u00e8 trasferito negli Stati Uniti d'America all'inizio degli anni settanta: il suo esordio alla regia \u00e8 avvenuto nel 1980 con il film \"Terror Train\". Nella sua carriera \u00e8 stato anche sceneggiatore, ma di due soli film: \"48 ore\" nel 1982 ed \"Ancora 48 ore\" nel 1990, entrambi diretti da Walter Hill e interpretati dalla coppia Eddie Murphy e Nick Nolte."}
{"id": "1643794", "revid": "339392", "url": "https://it.wikipedia.org/wiki?curid=1643794", "title": "Borbona (fregata)", "text": ""}
{"id": "1643795", "revid": "135224", "url": "https://it.wikipedia.org/wiki?curid=1643795", "title": "Sindrome da gambe senza riposo", "text": ""}
{"id": "1643796", "revid": "1342360", "url": "https://it.wikipedia.org/wiki?curid=1643796", "title": "Marcello Giannini", "text": "Biografia.\nLaureato in sociologia della comunicazione, con tesi di ricerca dal titolo \"Strategia del consenso nella informazione sportiva\", \u00e8 giornalista professionista dal gennaio 1956. Assunto dalla Rai di Firenze nel 1950, dopo tre anni di collaborazione esterna, diventa uno dei pi\u00f9 stretti collaboratori del caporedattore Omero Cambi. Ne assume le funzioni dopo la sua scomparsa, avvenuta nel marzo 1965.\nGiannini si distingue per i servizi di cronaca e di sport che alimentano, ogni giorno, i notiziari regionali della Toscana. \u00c8 lui a descrivere, alla radio e alla televisione, il dramma vissuto da Firenze durante l'alluvione del 4 novembre 1966. La sua testimonianza, trasmessa nelle varie edizioni del giornale radio e del telegiornale, tra le quali anche quello nazionale della sera - in diretta - documenta l'entit\u00e0 del disastro che ha colpito la citt\u00e0.\nI servizi effettuati durante e dopo l'inondazione gli valgono una lunga serie di riconoscimenti, tra i quali il premio \"Cuore d'oro\" 1966, assegnatogli dal comune di Firenze con una cerimonia pubblica a Palazzo Vecchio.\nNel 1969 i suoi commenti accompagnano il vittorioso campionato della , concluso con la conquista del secondo titolo tricolore.\nNegli anni settanta diventa uno dei corrispondenti pi\u00f9 conosciuti dai campi di \"90\u00ba minuto\". Con le sue parole narra le vicende della squadra della sua citt\u00e0, legando il proprio nome ai momenti pi\u00f9 o meno felici della formazione viola. \nLascia la Rai nel 1992 per raggiunti limiti di et\u00e0.\n\u00c8 autore di un radiodramma dal titolo \"Estate di San Martino\", per il quale vince una sezione del Premio Stresa di radiodrammaturgia nel 1949. Il lavoro viene trasmesso dalla Rai negli anni seguenti.\nAlla professione giornalistica, affianca una significativa attivit\u00e0 di scrittore. Negli anni ottanta pubblica \"Il calcio dalla A alla Z\" con Giancarlo Antognoni, e \"Arbitrare \u00e8 bello\", con l'arbitro Alberto Michelotti.\nNel febbraio 2010 esce \"Diversa e migliore\", uno sviluppo narrativo di una ricerca sociologica sulla condizione della donna.\nGiannini \u00e8 stato anche consigliere al comune di Firenze, eletto come indipendente nelle liste della Dc.\nLa salma di Marcello Giannini riposa nel piccolo cimitero di Lastra a Signa."}
{"id": "1643797", "revid": "289648", "url": "https://it.wikipedia.org/wiki?curid=1643797", "title": "Sindrome di Wittmaack-Ekbom", "text": ""}
{"id": "1643799", "revid": "610351", "url": "https://it.wikipedia.org/wiki?curid=1643799", "title": "Fondo della Guadalupa", "text": "Il Fondo della Guadalupa (in inglese: \"Guadeloupe Fund\", in svedese: \"Guadeloupefonden\") venne istituito dallo 'Riksdag degli Stati' nel 1815, a beneficio di Jean-Baptiste Jules Bernadotte, allora principe ereditario di Svezia e futuro sovrano di quel Paese, con il titolo di Carlo XIV.\nBernadotte diviene principe ereditario svedese.\nIl 21 agosto 1810 Bernadotte, gi\u00e0 ministro della guerra sotto il Direttorio, poi maresciallo del Primo Impero di Napoleone il Grande, venne eletto, dagli stati generali di \u00d6rebro, principe ereditario di Svezia. Sin dal 1811, e bench\u00e9 ancora regnasse sul trono di Stoccolma Carlo XIII, che aveva adottato il maresciallo, ag\u00ec da effettivo reggente.\nQuasi subito assunse un atteggiamento sostanzialmente ostile al Primo Impero: nel 1812 ritir\u00f3 la propria adesione al blocco continentale, poi protest\u00f2 per uno sconfinamento francese in territori del Regno. \nTale atteggiamento lo pose in una difficilissima posizione, quanto ai beni lasciati nei territori controllati dal nuovo nemico in Francia ed in Italia (ad esempio, il principato di Pontecorvo).\nLa sconfitta di Napoleone.\nLa Russia e Lipsia.\nIl 24 giugno 1812 Napoleone entr\u00f2 in Russia varcando il Njemen con 500.000 uomini, per rientrare il 10 dicembre con poco pi\u00f9 di 37.000 uomini. La sconfitta spinse al passaggio di campo i vecchi alleati: la Prussia il 28 febbraio 1813, l'Austria il 20 agosto, si unirono all'alleanza aperta con la Russia e la Gran Bretagna.\nLa Gran Bretagna decide di compensare la Svezia con la Guadalupa.\nIn tale contesto, la Gran Bretagna, assai interessata al sostegno svedese, pens\u00f2 di allettare Bernadotte tramite l'offerta personale, probabilmente recata dal Pozzo di Borgo, di una delle molte isole delle Indie Occidentali. Venne scelta la Guadalupa, in quanto prossima alla piccola isola di Saint-Barth\u00e9lemy, gi\u00e0 colonia svedese dal 1784, quando era stata ceduta dalla Francia. L'isola, formalmente una colonia francese, era, sin dal 4 febbraio 1810, sotto occupazione della Gran Bretagna, la quale ritenne di poterne disporre comunque, in vista di una prossima vittoria.\nIl 3 marzo 1813 l'isola venne ceduta dalla Gran Bretagna a \"Sua maest\u00e0 il re di Svezia ed al suo successore al trono di Svezia\".\nBernadotte accett\u00f2 l'alleanza e, nel luglio 1813, ader\u00ed alla sesta coalizione, pi\u00f9 veloce del Metternich. Sbarcato a Straslund con 30.000 soldati e posto a capo dell'A\"rmata del nord\", sconfisse Oudinot a Gro\u00dfbeeren e Ney a Dennevitz, il 23 agosto ed il 6 settembre. Ebbe quindi una parte nella grande battaglia di Lipsia del 16-19 ottobre.\nBernadotte ottiene la Norvegia.\nNapoleone si ritir\u00f2 ordinatamente oltre il Reno, riorganizzando l'esercito. Si prospettava, quindi, una lunga campagna e Bernadotte pens\u00f2 di trovare da solo la propria compensazione. Disponeva di una ghiotta occasione: la Danimarca, uno degli ultimi alleati di Napoleone, che non era pi\u00f9 in grado di difenderla. \nBernadotte si concentr\u00f2, quindi, sul facile obiettivo: occup\u00f2 Lubecca e poi l'Holstein, costringendo Federico VI di Danimarca a sottoscrivere, il 14 gennaio 1814, la pace di Kiel, con la quale cedeva alla Svezia la Norvegia.\nIl Trattato di Parigi: la mancata cessione della Guadalupa.\nNel frattempo, l'Europa assistette alla crisi finale dell'Impero francese che, al contrario delle generali aspettative, fu relativamente rapida. Schwarzenberg e Bl\u00fccher effettuarono una inattesa traversata del Reno e, dopo una ultima serie di scontri, il 31 marzo 1814 occuparono Parigi, costringendo il 6 aprile Napoleone all'abdicazione, alla successiva stipula del Trattato di Fontainebleau l'11 aprile ed alla partenza per l'Isola d'Elba.\nIl successivo 30 maggio venne firmato il Trattato di Parigi, che disponeva il quadro generale che sarebbe stato poi perfezionato dal Congresso di Vienna. Quanto alle colonie francesi, venne disposto il ritorno al restaurato \"Regno di Francia\" di Luigi XVIII della Guadalupa, della Martinica, dell'Isola della Riunione e della colonia del Senegal. \nLondra trattenne per\u00f2 Mauritius e le pi\u00f9 piccole Tobago e Saint Lucia.\nIl Fondo della Guadalupa.\nCompensazione per la mancata cessione della Guadalupa.\nRestava comunque alla Gran Bretagna da disimpegnarsi dalla formale promessa di cessione, anche perch\u00e9 gli emissari svedesi avevano preso in considerazione l'ipotesi di scambiare la Guadalupa con un'altra isola fra le molte colonie olandesi che Londra ancora occupava.\nIl metodo prescelto fu quello della compensazione monetaria: il 13 agosto 1814, la grande potenza si assunse l'onere di compensare Bernadotte del mancato guadagno territoriale, con svariati milioni di sterline (all'epoca 24 milioni di franchi). Tale donazione venne inclusa all'interno del Trattato anglo-olandese, concluso a Londra fra Gran Bretagna e Province Unite. Esso era inteso a regolare la restituzione delle antiche colonie olandesi, occupate dalla \"Royal Navy\" al pari di quelle francesi. In tale contesto gli emissari dell'appena reinsediato \"statolder\" Guglielmo d\u2019Orange-Nassau sentirono la necessit\u00e0 di chiudere definitivamente la porta ad ogni pretesa territoriale svedese.\nLa rendita perpetua.\nBernadotte utilizz\u00f2 met\u00e0 della somma per ripagare debiti dello Stato ed il resto per progetti di pubblica utilit\u00e0. In riconoscimento di tale donazione, nel 1815 il 'Riksdag degli Stati' vot\u00f2 la concessione di una rendita annua di 300.000 \"riksdaler\", pagati in perpetuit\u00e0, a beneficio del principe ereditario e dei suoi eredi.\nA met\u00e0 del XX secolo la rendita divenne, di nuovo, oggetto del dibattito politico, finch\u00e9 intervenne un accordo fra la Casa dei Bernadotte e la casa reale, cosicch\u00e9 nessun pagamento segu\u00ec quello effettuato nel 1983."}
{"id": "1643801", "revid": "78273", "url": "https://it.wikipedia.org/wiki?curid=1643801", "title": "Orphan drug", "text": ""}
{"id": "1643803", "revid": "287204", "url": "https://it.wikipedia.org/wiki?curid=1643803", "title": "Federazione Cricket Italiana", "text": "La Federazione Cricket Italiana (FCrI) \u00e8 la principale associazione sportiva di cricket in Italia, organizzatrice del Campionato italiano di cricket.\nStoria.\nL'International Cricket Council, l'istituzione che regola il cricket mondiale, l'ha riconosciuta a livello internazionale nel 1984 come membro affiliato e successivamente come membro associato a partire dal 1995. Alla fine del 1980 fu fondata a Roma lAssociazione Italiana Cricket ed ebbe luogo il primo campionato regionale vinto dal \"Doria Pamphili Cricket Club\" (oggi Capannelle Cricket Club). Successivamente furono creati altri club in tutta Italia. Nel 1997 l'Associazione Italiana Cricket viene ammessa al CONI come Disciplina Sportiva Associata con il nome di Federazione Cricket Italiana."}
{"id": "1643804", "revid": "33689", "url": "https://it.wikipedia.org/wiki?curid=1643804", "title": "FCrI", "text": ""}
{"id": "1643805", "revid": "767487", "url": "https://it.wikipedia.org/wiki?curid=1643805", "title": "Circus of Power", "text": "I Circus of Power sono una heavy metal band fondata nel 1986 a New York."}
{"id": "1643806", "revid": "1543377", "url": "https://it.wikipedia.org/wiki?curid=1643806", "title": "Leonardo Coen", "text": "Biografia.\nLeonardo Coen, milanese, \u00e8 tra i fondatori di \"Repubblica\", dopo avere avuto esperienze significative all\"'Avvenire\" e al \"Giorno\" e aver partecipato alla fondazione del \"Quotidiano dei Lavoratori\". A \"Repubblica\" ha alternato l'attivit\u00e0 di giornalista politico, cronista, inviato di guerra, giornalista sportivo (ha raccontato quindici Olimpiadi, diciannove Giri d'Italia, alcuni Tour de France, e per trent'anni ha seguito la Coppa del mondo di sci, vincendo il premio internazionale della Coppa del Mondo, ad \u00c5re, in Svezia, per l'anno 2006. Dopo esperienze a Gerusalemme, New York e Londra, \u00e8 stato corrispondente a Mosca. Ha pubblicato \"La morte del maestro: i misteri di casa Guttuso\" (1987) e \"Il caso Marcinkus\" (1991) scritti con Leo Sisti; \"Piedi Puliti\" (1998) insieme a Peter Gomez e Leo Sisti; \"Rossoneri comunque\" (2003) e \"Putingrad\" (2008). Per Dalai editore ha pubblicato \"L'ultima fuga\" con Renato Vallanzasca e \"Sodoma\" (2011) scritto con Paolo Colonnello. Su \"repubblica.it\" tiene il blog Blog Trotter, uno dei primissimi generati da un quotidiano italiano.\nAttualmente \u00e8 titolare di un blog sul \u2018Fatto Quotidiano\u2019."}
{"id": "1643809", "revid": "1573940", "url": "https://it.wikipedia.org/wiki?curid=1643809", "title": "James Ironside", "text": "James Ironside \u00e8 un personaggio dell'anime e manga \"BLOOD+\" di Junichi Fujisaku, membro delle cinque frecce, una organizzazione a cui a capo vi \u00e8 l'antagonista principale della serie, Diva.\nStoria.\nPoco ci viene rivelato sul passato di James: quando inizia la serie lo vediamo subito in uniforme della marina. Inizialmente ha solo una figura marginale nella serie poi ha una possibilit\u00e0 di mettersi in luce agli occhi della sua amata Diva: affronta Saya in un teatro allestito da Nathan. Anche se si trasforma non riesce a sconfiggere il suo avversario e alla fine viene fermato dal compagno. In seguito grazie al tradimento di Solomon rischia la vita ma a caro costo riesce a tornare in scena. Diventando un mostro per via dell'operazione chirurgica che gli ha permesso di continuare a camminare Diva non lo vuole pi\u00f9 perch\u00e9 afferma che cos\u00ec non \u00e8 divertente. Impazzisce cercando in tutti i modi di mettersi in mostra, gioca con i Schiff, illudendoli e alla fine viene ucciso da Solomon nell'ultima sfida fra i due.\nCarattere.\nScorbutico con tutti l'unica persona che ama \u00e8 la sua regina, Diva. Ogni volta che la vede in pericolo interviene e questo fa ridere la donna che si prende gioco di lui. Nathan Mahler afferma che egli vede una sorta di madre in Diva, il suo comportamento manda su tutte le furie il ragazzo di colore.\nTecniche.\nCome dice stesso il nome la sua caratteristica principale \u00e8 la durezza del suo corpo, nemmeno Saya con la sua spada riesce a tagliarlo facilmente. Mostra una notevole velocit\u00e0 ma poca cosa comparata a quella del compagno Nathan."}
{"id": "1643810", "revid": "1428919", "url": "https://it.wikipedia.org/wiki?curid=1643810", "title": "Alexander Nasmyth", "text": "Biografia.\nNato ad Edimburgo, studi\u00f2 alla \"Royal High School\" a alla \"Trustees' Academy\" con Alexander Runciman, all'et\u00e0 di sedici anni, mentre faceva apprendistato presso un costruttore di carrozze, venne notato dal pittore Allan Ramsay, che lo port\u00f2 con s\u00e9 a Londra e lo inser\u00ec nella sua bottega e gli fece dipingere piccole porzioni di suoi lavori. Tornato ad Edimburgo nel 1778 e venne aiutato a perfezionarsi come pittore di ritratti. Assistette il signor Miller di Dalswinton, nelle sue ricerche ed esperimenti in qualit\u00e0 di disegnatore ed egli gli offr\u00ec un prestito per consentirgli di continuare i suoi studi all'estero. Cos\u00ec Nasmyth lasci\u00f2 la Scozia nel 1782 per trasferirsi in Italia dove rimase per circa due anni.\nAl suo ritorno dipinse un eccellente ritratto di Robert Burns, ora esposto nella Scottish National Gallery. Le sue opinioni liberali cozzavano con i sentimenti dei suoi nobili committenti di ritratti e gli crearono grosse difficolt\u00e0 nella sua attivit\u00e0 di ritrattista. Decise cos\u00ec di dedicarsi alla pittura di paesaggi e non disdegn\u00f2, per motivi economici, di dipingere scenari per attivit\u00e0 teatrali. Egli \u00e8 stato giustamente indicato come padre della pittura paesaggistica scozzese.\nLa sua opera venne impiegata, dalla nobilt\u00e0 scozzese, nella elaborazione delle dimore in tutta la Scozia in veste di architetto. Suoi sono i progetti per il Dean Bridge di Edimburgo e del St Bernard's Well nella stessa citt\u00e0."}
{"id": "1643811", "revid": "729019", "url": "https://it.wikipedia.org/wiki?curid=1643811", "title": "CANT Z.509", "text": "Il CANT Z.509 fu un idrovolante a scarponi da trasporto passeggeri e postale trimotore, monoplano ad ala bassa, sviluppato dalla divisione aeronautica dell'azienda italiana Cantieri Riuniti dell'Adriatico nei tardi anni trenta.\nProgettato dall'ingegnere Filippo Zappata come modello transatlantico su specifiche della compagnia aerea Ala Littoria, pur dimostrando di possedere prestazioni, per l'epoca, eccezionali, paragonabili a quelle di un modello convenzionale terrestre, venne realizzato in soli tre esemplari che non operarono mai nel ruolo per i quali erano stati concepiti.\nIl 12 dicembre 1939 vennero incorporati nella Regia Aeronautica.\nStoria del progetto.\nNel 1937 la compagnia Ala Littoria, intenzionata a dotarsi di nuovi modelli idonei al trasporto di passeggeri, merci e posta aerea, per operare nelle future rotte transatlantica, in particolare quella di collegamento con l'America Meridionale, contatt\u00f2 la CRDA per la fornitura di tre prototipi da avviare a prove di valutazione.\nL'azienda affid\u00f2 il progetto all'ingegnere Filippo Zappata, a capo dell'ufficio tecnico delle Officine Aeronautiche, il quale decise di attingere alle precedenti esperienze nello sviluppo del CANT Z.506C, riprendendone la struttura generale ma introducendo un nuovo disegno della fusoliera, sensibilmente maggiorata, abbinandola all'ala gi\u00e0 utilizzata nel CANT Z.505.\nAll'agosto del 1943 dei tre Z.509 prodotti, due esemplari risultavano ancora in servizio attivo:"}
{"id": "1643813", "revid": "287204", "url": "https://it.wikipedia.org/wiki?curid=1643813", "title": "Esp\u00edrito Santo do Pinhal", "text": "Esp\u00edrito Santo do Pinhal \u00e8 un comune del Brasile nello Stato di San Paolo, parte della mesoregione di Campinas e della microregione di S\u00e3o Jo\u00e3o da Boa Vista."}
{"id": "1643815", "revid": "287204", "url": "https://it.wikipedia.org/wiki?curid=1643815", "title": "Itobi", "text": "Itobi \u00e8 un comune del Brasile nello Stato di San Paolo, parte della mesoregione di Campinas e della microregione di S\u00e3o Jo\u00e3o da Boa Vista."}
{"id": "1643816", "revid": "287204", "url": "https://it.wikipedia.org/wiki?curid=1643816", "title": "Mococa", "text": "Mococa \u00e8 un comune del Brasile nello Stato di San Paolo, parte della mesoregione di Campinas e della microregione di S\u00e3o Jo\u00e3o da Boa Vista. Circa l'80% della popolazione \u00e8 di origine italiana.\nIl comune \u00e8 composto da tre nuclei abitati principali: Mococa, Igara\u00ed e S\u00e3o Benedito das Areias."}
{"id": "1643819", "revid": "268377", "url": "https://it.wikipedia.org/wiki?curid=1643819", "title": "Centocinque (gioco)", "text": ""}
{"id": "1643822", "revid": "121774188", "url": "https://it.wikipedia.org/wiki?curid=1643822", "title": "Antonio And\u00f2", "text": "Avvocato amministrativista, \u00e8 figlio dell'ex senatore Oscar And\u00f2, che fu sindaco di Messina e primo presidente della societ\u00e0 Stretto di Messina.\nFormazione.\nDopo aver frequentato le scuole dei Padri Gesuiti e il Liceo classico Maurolico, si laurea in giurisprudenza con il massimo dei voti, discutendo la tesi in Diritto Amministrativo \u201cControlli sostitutivi sugli enti locali\u201d. Prima di diventare avvocato, compie la pratica presso lo Studio Sorrentino a Roma, tra i pi\u00f9 importanti in Italia nel campo amministrativo, e presso il prof. Enzo Silvestri a Messina. Diventa ricercatore e assistente di Diritto Pubblico e Diritto Amministrativo nell'Universit\u00e0 di Messina. \u00c8 autore di pubblicazioni e articoli giuridici. \u00c8 eletto presidente del Rotaract di Messina e governatore per l'Italia meridionale della stessa associazione giovanile del Rotary.\nAttivit\u00e0 politica.\nGi\u00e0 durante gli studi universitari matura la sua passione per l'attivit\u00e0 politica, quando viene eletto congressista dell'ORUM (l'organismo di rappresentanza degli studenti) nelle liste dell'Intesa Cattolica Universitaria, di cui diventa capogruppo, e componente della direzione provinciale della Democrazia Cristiana. Nel 1975 viene eletto consigliere comunale e immediatamente nominato assessore all'urbanistica di Messina.\nL'elezione a sindaco di Messina.\nIl 29 settembre 1976, a 29 anni, diventa sindaco di Messina, il pi\u00f9 giovane sindaco d'Italia in una citt\u00e0 capoluogo. Mantiene ininterrottamente la carica fino al 5 maggio 1987.\nMentre \u00e8 sindaco, nel 1978 Antonio And\u00f2 \u00e8 eletto presidente dell'Associazione Nazionale Comuni Italiani (ANCI) in Sicilia e nel 1979 componente del Comitato nazionale di Presidenza della stessa Associazione. Mantiene ambedue le cariche fino al termine della sindacatura.\nLa nomina a senatore.\nNel 1987 si dimette da sindaco e viene eletto senatore per la DC, nel collegio di Messina: ha 40 anni ed \u00e8 il pi\u00f9 giovane di quella legislatura. Come senatore ebbe i seguenti incarichi:\nNel 1992, dopo tanti anni di politica ad alto livello, And\u00f2 preferisce tornare a dedicarsi ai suoi studi di Diritto amministrativo e all'attivit\u00e0 legale. Per la sua riconosciuta competenza in questo campo dal 1996 al 2003 \u00e8 componente del Consiglio di Giustizia Amministrativa, sezione siciliana del Consiglio di Stato.\nDecide di tornare in politica e si candida alle Elezioni regionali in Sicilia del 2008, nella lista dell'MPA di Raffaele Lombardo nel collegio di Messina, ma ottiene solo 2.847 voti."}
{"id": "1643836", "revid": "339392", "url": "https://it.wikipedia.org/wiki?curid=1643836", "title": "*N Sync", "text": ""}
{"id": "1643841", "revid": "247222", "url": "https://it.wikipedia.org/wiki?curid=1643841", "title": "Max Gazz\u00e8 (Gadzilla)", "text": ""}
{"id": "1643842", "revid": "729019", "url": "https://it.wikipedia.org/wiki?curid=1643842", "title": "Tanegashima", "text": " \u00e8 un'isola del Giappone meridionale situata a sud di Ky\u016bsh\u016b. Fa parte del gruppo delle isole \u014csumi, che sono il segmento pi\u00f9 settentrionale del grande arcipelago delle Ry\u016bky\u016b. \u00c8 la seconda isola pi\u00f9 grande delle \u014csumi, misurando 57,5\u00a0km da nord a sud e 5\u201312\u00a0km da est a ovest.\nAmministrazione.\nIl territorio di Tanegashima rientra sotto la giurisdizione della prefettura di Kagoshima ed \u00e8 suddiviso in 3 municipalit\u00e0:\nStoria.\nAntiche tombe scoperte a Tanegashima nei siti di Yokomine e Hirota, testimoniano la presenza di una societ\u00e0 evoluta del periodo Yayoi, verso la fine del IV secolo d.C. Tra i reperti venuti alla luce vi sono \"magatama\", un ciondolo intagliato e stemmi recanti probabili iscrizioni.\nL'isola fu un importante centro di scambi commerciali tra il Regno delle Ry\u016bky\u016b e Ky\u016bsh\u016b. Il 23 settembre 1543, una nave portoghese in rotta per Okinawa fu trascinata dalle correnti a Tanegashima, che divenne cos\u00ec il luogo in cui gli europei misero piede per la prima volta in Giappone e presero contatto con il clan Tanegashima. L'avventuriero Mendes Pinto proclam\u00f2 di essere stato il primo a sbarcare, ma secondo alcune fonti sarebbe giunto poco dopo, in base alla leggenda narrata avrebbe sposato una donna locale, dalla quale avrebbe avuto un figlio.\nI portoghesi introdussero gli archibugi nell'isola, la prima arma da fuoco vista nel paese, e gli armaioli isolani iniziarono la produzione dell'ottimo modello locale di tale arma, il \"Tanegashima-tepp\u014d\". Per estensione, in seguito tutte le armi da fuoco sarebbero state chiamate \"Tanega-shima\" in Giappone fino all'era moderna. Sull'isola di Tanegashima, e in seguito sulle altre isole, sarebbero giunti altri europei (spagnoli, olandesi, britannici) dando inizio al periodo del commercio Nanban durante il quale, oltre alle armi, vennero importati sapone, tabacco e altri prodotti sconosciuti nel Giappone medievale.\nGli artigiani dell'isola hanno una lunga tradizione nella produzione di coltelli da cucina e lame in generale. Le speciali tecniche si sono raffinate con gli artigiani ed i cuochi giunti al seguito dei membri del clan Taira, esiliati nel XII secolo sull'isola dallo sh\u014dgun Minamoto no Yoritomo. I principali prodotti, famosi in tutto il paese, sono i coltelli chiamati \"Tanegashima Hocho\" e le forbici \"Tane-basami\", largamente usate nell'arte tradizionale del Bonsai.\nNel 1969 \u00e8 stato fondato nell'isola il Tanegashima Space Center, la pi\u00f9 grande installazione giapponese per lo sviluppo di applicazioni spaziali.\nTrasporti.\nL'isola \u00e8 collegata con il resto del paese dal nuovo aeroporto di Tanegashima, situato 11\u00a0km a nord del centro abitato di Nakatane. Un servizio di traghetti opera tra Tanegashima ed i porti di Kagoshima, Yakushima e Kuchinoerabujima."}
{"id": "1643844", "revid": "1305772", "url": "https://it.wikipedia.org/wiki?curid=1643844", "title": "Gorga", "text": ""}
{"id": "1643848", "revid": "287204", "url": "https://it.wikipedia.org/wiki?curid=1643848", "title": "Hoepli", "text": ""}
{"id": "1643851", "revid": "14603319", "url": "https://it.wikipedia.org/wiki?curid=1643851", "title": "Gorga (Stio)", "text": ""}
{"id": "1643854", "revid": "1543377", "url": "https://it.wikipedia.org/wiki?curid=1643854", "title": "Riserva speciale di Nosy Mangabe", "text": "La Riserva speciale di Nosy Mangabe \u00e8 una piccola area naturale protetta ubicata sulla omonima isola nella baia d'Antongil, circa 2\u00a0km al largo della citt\u00e0 di Maroantsetra, nel Madagascar orientale.\nLa riserva, che tutela un'area di circa 6\u00a0km\u00b2 di foresta pluviale, fa parte del pi\u00f9 ampio complesso del Parco nazionale di Masoala.\nFauna.\nLa riserva ospita cinque specie di lemuri: l'\"aye-aye\" (\"Daubentonia madagascariensis\"), il lemure dalla fronte bianca (\"Eulemur albifrons\"), il vari bianconero \"(Varecia variegata\"), il \"Microcebus rufus\" e il \"Cheirogaleus major\".\nUn censimento effettuato nel 2000 ha registrato la presenza di sei diverse specie di pipistrelli: \"Paremballonura atrata\", \"Miniopterus manavi\", \"Miniopterus gleni\", \"Hipposideros commersoni\", \"Myotis goudoti\" e \"Myzopoda aurita\".\nLa foresta ospita un ricco contingente di rettili tra cui il geco coda a foglia (\"Uroplatus fimbriatus\"), il geco vellutato di Antongil (\"Blaesodactylus antongilensis\"), numerose specie di camaleonti tra cui il minuscolo \"Brookesia peyrierasi\" e numerose specie di serpenti tra cui il boa arboricolo del Madagascar (\"Sanzinia madagascariensis\").\nTra gli anfibi merita una menzione \"Rhombophryne mangabensis\", una minuscola rana dallo stile di vita fossorio, endemica della riserva.\nAccessi e strutture ricettive.\nL'isola si pu\u00f2 raggiungere con piccole imbarcazioni a motore. La breve distanza dalla costa consente anche solo una semplice visita diurna, anche se \u00e8 consigliabile restarvi almeno una notte, per potere osservare l'\"aye-aye\".\nNon vi sono insediamenti umani, ma esiste un campo attrezzato con bagni e cucine, che serve da base per ricercatori ed eco-turisti."}
{"id": "1643861", "revid": "2096950", "url": "https://it.wikipedia.org/wiki?curid=1643861", "title": "Gregorio Rossi", "text": "Biografia.\nGregorio Rossi nasce nel 1951 in Maremma, terra dei Macchiaioli, e inizia la sua attivit\u00e0 verso la fine degli anni settanta. Nel 1989 cura l'antologica \"Antonio Bueno: Bueno, d'apres Bueno, e per conoscenza\", allestita a Palazzo Pretorio di Fiesole. In seguito, in qualit\u00e0 di consulente e direttore artistico, lavora per la Civica Pinacoteca Amedeo Modigliani di Follonica.\nNegli anni novanta si dedica all'arte dell'Ottocento toscano. Gi\u00e0 direttore del Museo d'Arte Contemporanea italiana in America (MACIA), nel 2007 \u00e8 curatore della collezione d'arte moderna e contemporanea, comprensiva di opere di Marc Chagall, Giorgio De Chirico, Lucio Fontana, Alberto Giacometti, Pablo Picasso e Andy Warhol, della Fondazione Rinaldi-Paladino di Lugano. Nel 2008 cura monografie e mostre di Amedeo Modigliani e Silvestro Lega. Nell'ambito della divulgazione si occupa dei Macchiaioli e, nello specifico, della \"scuola\" di Guglielmo Micheli.\nNel 2009 l'interesse di Rossi vira nuovamente sul contemporaneo, viene nominato curatore del Padiglione \"Natura e Sogni\" alla LIII Biennale di Venezia. Nello stesso periodo torna a occuparsi di Modigliani e organizza la mostra \"Modigliani: dessin \u00e0 boire\", allestita a Palazzo Mazzarosa di Capannori. Nel 2011, per la casa editrice Carlo Cambi, scrive \"Keith Haring\", pubblicazione dedicata all'avventura artistica che il pittore e writer newyorkese fece a Pisa nel 1989, per la realizzazione del celebre murale \"Tuttomondo\". L'introduzione \u00e8 scritta da Andrea Benetti. Nel 2013 si dedica all'opera di Renato Guttuso e alla documentazione dell'attivit\u00e0 di acquerellista di Hermann Hesse.\nConsulente del Centro Documentazione Amedeo Modigliani di Colle di Val d'Elsa dal 2014, nel 2016 collabora con Regina Bucher, direttrice del Museo Hermann Hesse di Montagnola e con la Fondazione Hermann Geiger di Cecina, per l'organizzazione della mostra \"Hermann Hesse Acquerelli.\" Dal 2016 al 2018 dirige la rubrica \"Storie dell'arte\" sulla rivista d'arte contemporanea \"Quid Magazine.\""}
{"id": "1643870", "revid": "24281", "url": "https://it.wikipedia.org/wiki?curid=1643870", "title": "Good Morning Revival!", "text": ""}
{"id": "1643871", "revid": "131358", "url": "https://it.wikipedia.org/wiki?curid=1643871", "title": "Fortitudo Pro Roma", "text": ""}
{"id": "1643872", "revid": "15128", "url": "https://it.wikipedia.org/wiki?curid=1643872", "title": "Baileys", "text": ""}
{"id": "1643875", "revid": "43530", "url": "https://it.wikipedia.org/wiki?curid=1643875", "title": "Unione Sportiva Alba Audace", "text": ""}
{"id": "1643878", "revid": "1538224", "url": "https://it.wikipedia.org/wiki?curid=1643878", "title": "Jazz (Loredana Bert\u00e8)", "text": "Jazz \u00e8 il nono album della cantante italiana Loredana Bert\u00e8, pubblicato nel 1983 dalla CBS in versione LP e ristampato in CD dalla CBS.\nIl disco.\nL'album, il secondo prodotto per la Bert\u00e8 da Ivano Fossati, biss\u00f2 il successo del precedente \"Traslocando\" (1982), grazie anche e soprattutto al successo de \"Il mare d\u2019inverno\", scritta da Enrico Ruggeri, il quale firma anche \"Il testimone\" e \"La donna della sera\". Maurizio Piccoli firma \"Cos\u00ec ti scrivo\" e \"Quanto costa dottore\", mentre Fossati firma \"Un\u2019automobile di trent'anni\" e il testo di \"Jazz\", cover del brano \"Sina\" del cantautore brasiliano Djavan; l\u2019anno successivo, Loredana incider\u00e0 un\u2019altra cover, \"Petala\", inserita nell\u2019album \"Savoir faire,\" e nel 1985 pubblicher\u00e0 \"Carioca\", un intero album di cover ricavate dal repertorio di quest\u2019ultimo. A chiudere l'album \u00e8 \"Ho chiuso con il rock'n'roll\", cover di Bernardo Lanzetti. Dal disco non venne estratto alcun singolo (anche se \"Il mare d'inverno\", di cui venne realizzato un videoclip diretto dalla stessa Bert\u00e8, ottenne un vasto riscontro).\nAccoglienza.\nSecondo la classifica pubblicata dal settimanale TV Sorrisi e Canzoni, la posizione pi\u00f9 alta raggiunta \u00e8 la numero 4, con una permanenza complessiva di 22 settimane nella top 50. Ad oggi questo album, anche a detta dell'artista, risulta il pi\u00f9 venduto della sua carriera, con oltre 250.000 copie."}
{"id": "1643880", "revid": "124123", "url": "https://it.wikipedia.org/wiki?curid=1643880", "title": "Nati nel 1096", "text": ""}
{"id": "1643881", "revid": "124123", "url": "https://it.wikipedia.org/wiki?curid=1643881", "title": "Nati nel 1104", "text": ""}
{"id": "1643882", "revid": "124123", "url": "https://it.wikipedia.org/wiki?curid=1643882", "title": "Morti nel 1146", "text": ""}
{"id": "1643883", "revid": "124123", "url": "https://it.wikipedia.org/wiki?curid=1643883", "title": "Morti nel 1353", "text": ""}
{"id": "1643884", "revid": "38120", "url": "https://it.wikipedia.org/wiki?curid=1643884", "title": "Canal Jimmy", "text": ""}
{"id": "1643892", "revid": "124123", "url": "https://it.wikipedia.org/wiki?curid=1643892", "title": "Morti nel 380", "text": ""}
{"id": "1643893", "revid": "124123", "url": "https://it.wikipedia.org/wiki?curid=1643893", "title": "Morti nel 381", "text": ""}
{"id": "1643900", "revid": "1305772", "url": "https://it.wikipedia.org/wiki?curid=1643900", "title": "Osservatorio Steward", "text": "L'osservatorio Steward (in inglese: Steward Observatory) \u00e8 un osservatorio astronomico statunitense gestito dall'Universit\u00e0 dell'Arizona.\nLa sede principale dell'osservatorio \u00e8 nel campus dell'universit\u00e0 ed \u00e8 strettamente collegata al dipartimento di astronomia.\nFu fondato nel 1916 dal suo primo direttore, Andrew Ellicott Douglass, grazie alla donazione di 60.000 dollari di Lavinia Steward e dedicato alla memoria del defunto marito Henry B. Steward.\nLo Steward Observatory gestisce l'osservatorio internazionale del monte Graham, e diversi altri telescopi ottici, infrarossi e sub-millimetrici situati in altri osservatori dell'Arizona, come quelli di Kitt Peak e di Monte Lemmon.\nCirca 300 persone lavorano allo Steward Observatory; un centinaio di queste sono scienziati (generalmente astronomi; ma anche fisici, informatici ed ingegneri) in possesso di un dottorato di ricerca; mediamente vi sono anche circa 40 studenti dei corsi di laurea o dottorato.\nLo Steward Observatory include molti gruppi di ricerca. Il Center for Astronomical Adaptive Optics \u00e8 all'avanguardia nello sviluppo delle ottiche adattive. Il gruppo dell'infrarosso ha costituito lo strumento NICMOS per il telescopio spaziale Hubble; pi\u00f9 di recente anche lo strumento MIPS (Multi-band Infrared Photometer for Spitzer) per il telescopio spaziale Spitzer.\nInoltre lo Steward Mirror Laboratory sviluppa nuove tecnologie per costruire specchi particolarmente grandi e leggeri, come le strutture a nido d'ape ed il cosiddetto \"spin-casting\" (in cui la forma dello specchio viene determinata centrifugando il materiale durante la sua fusione e solidificazione). Lo Steward Mirror Laboratory ha completato il secondo (ed ultimo) specchio per il Large Binocular Telescope nel settembre 2005; attualmente sta costruendo un prototipo fuori asse da 8,4 m per il Giant Magellan Telescope (GMT); il progetto del GMT comprende 7 specchi in tutto, 6 dei quali fuori asse; al termine della sua costruzione lo strumento dovrebbe avere un'apertura efficace di 21,4 m."}
{"id": "1643901", "revid": "1781168", "url": "https://it.wikipedia.org/wiki?curid=1643901", "title": "Wataru Ishijima", "text": "Ishijima \u00e8 stato uno dei pi\u00f9 prolifici ricercatori di alghe calcaree fossili. Dopo essersi laureato all'Imperial Fisheries Institute (Tokyo; attuale Tokyo University of Marine Science and Technology) nel 1927, Ishijima lavor\u00f2 presso l'Institute of Geology and Paleontology, Facolt\u00e0 di Scienze, Tohoku Imperial University (Sendai) dal 1927 al 1931. Successivamente lavor\u00f2 presso l'Institute of Geology, Taihoku Imperial University (Taipei) durante il periodo 1942\u20131945 e poi al St. Paul's University (Rikkyo University, Tokyo) nel 1945\u20131980. La sua tesi di Dottorato venne discussa all'Universit\u00e0 di Tohoku e pubblicata privatamente dall'editore Y\u016bhod\u014d (Ishijima, 1954). Ishijima descrisse 139 taxa di alghe calcaree fossili (Iryu, 2004) comprese 114 specie di Corallinales; pubblic\u00f2 pi\u00f9 di 45 pubblicazioni riguardanti la tassonomia delle alghe corallinacee."}
{"id": "1643909", "revid": "14605062", "url": "https://it.wikipedia.org/wiki?curid=1643909", "title": "Cecoslovacchi", "text": ""}
{"id": "1643913", "revid": "28592", "url": "https://it.wikipedia.org/wiki?curid=1643913", "title": "Korea air lines", "text": ""}
{"id": "1643915", "revid": "339392", "url": "https://it.wikipedia.org/wiki?curid=1643915", "title": "Taras Shevcenko", "text": ""}
{"id": "1643916", "revid": "28592", "url": "https://it.wikipedia.org/wiki?curid=1643916", "title": "Placido Don", "text": ""}
{"id": "1643917", "revid": "47767", "url": "https://it.wikipedia.org/wiki?curid=1643917", "title": "Accademia della Scienza dell'URSS", "text": ""}
{"id": "1643918", "revid": "3831", "url": "https://it.wikipedia.org/wiki?curid=1643918", "title": "Eroe del Lavoro Socialista", "text": ""}
{"id": "1643925", "revid": "1793900", "url": "https://it.wikipedia.org/wiki?curid=1643925", "title": "Praterie canadesi", "text": "Le praterie canadesi sono una regione nel Canada occidentale. Il nome pu\u00f2 corrispondere a diverse definizioni, sia naturali che politiche.\nDefinizioni.\nLa parola prateria di solito si riferisce ad un tipo particolare di pascoli, estensione settentrionale della grande prateria nordamericana che, nel senso stretto della definizione, \u00e8 riscontrabile solo nella regione meridionale compresa tra Alberta e Saskatchewan. \nTuttavia il concetto di \"prateria\" pu\u00f2 essere anche esteso a tutte quelle pianure interne del Canada, comprese tra le Montagne Rocciose Canadesi e lo scudo canadese, e che mimano in un certo verso la regione delle Grandi Pianure degli Stati Uniti. Pu\u00f2 anche fare riferimento a tutti i territori agricoli delle province di Alberta, Saskatchewan, Manitoba, una definizione basata sul tipo di utilizzazione umana.\nInfine, la prateria pu\u00f2 comprendere l'intera area di tutte e tre queste province - una regione conosciuta come le \"Prairie provinces\". Le \"Provincie delle praterie\" rientrano nel Canada occidentale, storicamente a questa regione si fa riferimento con il nome di \"Nord-Ovest canadese\" o semplicemente \"l'Occidente\".\nIl recente sviluppo.\nAlcune regioni delle praterie canadesi hanno assistito ad uno sviluppo particolarmente accentuato negli ultimi decenni, conseguenza diretta del boom dovuto alle estrazioni petrolifere a partire dalla seconda met\u00e0 del XX secolo. Capofila \u00e8 indubbiamente l'Alberta, con tassi di crescita economica e della popolazione secondi solo a quelli dell'Ontario, cos\u00ec come il Manitoba che sta assistendo a livelli record di crescita dell'immigrazione."}
{"id": "1643926", "revid": "6923", "url": "https://it.wikipedia.org/wiki?curid=1643926", "title": "Sara Ferguson", "text": ""}
{"id": "1643927", "revid": "628767", "url": "https://it.wikipedia.org/wiki?curid=1643927", "title": "Monte Logan", "text": "Il monte Logan \u00e8 la montagna pi\u00f9 alta del Canada e la seconda cima pi\u00f9 elevata del Nord America dopo il monte Denali in Alaska, appartenente ai Monti Sant'Elia (Catena Costiera Pacifica). Fu cos\u00ec chiamata in onore di sir William Logan Edmond, geologo canadese fondatore del Geological Survey of Canada (GSC - commissione geologica del Canada).\nDescrizione.\nPosta all'interno del Kluane National Park and Reserve nel sud dello Yukon e alla base, \u00e8 la montagna pi\u00f9 larga e spaziosa del pianeta (perimetro).\nA causa di movimenti tettonici il monte Logan in realt\u00e0 \u00e8 ancora in crescita. Prima del 1992 la sua esatta altezza era ancora incerta e misurazioni variavano dai 5959 metri a 6050 metri. Nel maggio 1992 una spedizione del GSC scal\u00f2 il monte Logan e fiss\u00f2 l'attuale altezza in 5959 metri, utilizzando le coordinate GPS.\nLe temperature sono estremamente rigide nei pressi del Logan. Il 26 maggio 1991 fu registrato il record di -77,5\u00a0\u00b0C in quota, che lo rende il record pi\u00f9 basso di temperatura registrato sulla Terra (ancor pi\u00f9 della Groenlandia), escludendo l'Antartide.\nAscesa.\nLa prima ascesa del Monte Logan avvenne il 23 giugno 1925, ad opera di A.H. MacCarthy, H.F. Lambart, A. Carpe, W.W. Foster, N. Ready, A. Taylor."}
{"id": "1643928", "revid": "28592", "url": "https://it.wikipedia.org/wiki?curid=1643928", "title": "Diritto di manomorta", "text": ""}
{"id": "1643931", "revid": "372624", "url": "https://it.wikipedia.org/wiki?curid=1643931", "title": "Simone dei Crocifissi", "text": "Biografia.\nFiglio del calzolaio Filippo di Benvenuto, sar\u00e0 ribattezzato Simone \u201cdei Crocifissi\u201d in epoca seicentesca per l'abilit\u00e0 nel dipingere \u201cimmagini grandi del Redentore per amor nostro confitto in croce\u201d (Malvasia). \u00c8 documentato come pittore a Bologna dal 1354 al 1399.\nInizi\u00f2 la sua attivit\u00e0 nel 1355, probabilmente dopo essersi formato nella bottega di Vitale da Bologna. \nI suoi esordi sono rintracciabili alla met\u00e0 degli anni cinquanta negli affreschi in parte firmati con le Storie di Cristo provenienti dalla chiesa di Santa Maria di Mezzaratta, oggi nella Pinacoteca nazionale, dove l'interesse per le soluzioni spaziali e plastiche di origine giottesca fiorentina \u00e8 riletto con una pungente espressivit\u00e0 tipica del gotico bolognese. Il modello della pittura di Vitale diventa pi\u00f9 incisivo in opere come il polittico n. 474 della Pinacoteca di Bologna.\nLa Piet\u00e0 di Giovanni Elthinl (1368), qui esposta, e il Crocifisso di San Giacomo (1370) testimoniano un certo aggiornamento sui modi solenni di Jacopo Avanzi, anche se alla ripresa letterale di Giotto condotta da quest'ultimo preferisce immagini efficaci dal punto di vista devozionale grazie all'essenzialit\u00e0 della composizione e all'espressivit\u00e0 semplice e immediata, come nella Madonna di Giovanni da Piacenza (1382).\nL'ambito bolognese.\nGrazie a tali prerogative raggiunge ben presto una posizione di primo piano in ambito bolognese, come autore di tavole dipinte sia per le chiese cittadine sia per l'uso devoto di singoli committenti. Le tavole da altare pervenute fino a noi si concentrano nel corso dell'ultimo trentennio del secolo, a cui risalgono anche le sue poche opere datate.\nGli ultimi anni di vita.\nLa sua attivit\u00e0 prosegue quasi senza una vera e propria evoluzione fino alla morte avvenuta nel 1399, poco prima della quale riceve ancora una commissione di particolare prestigio quale il polittico purtroppo disperso voluto dalla famiglia Cospi per la chiesa di San Petronio, allora in costruzione.\nOpere.\nPitture ad affresco.\nIn un documento del 1366 si impegnava a dipingere cinque episodi dell'Antico Testamento nella chiesa di Sant'Apollonia di Mezzaratta (nella periferia di Bologna); ma le scene a lui attribuibili stilisticamente appartengono al ciclo neotestamentario: \nGli affreschi e le relative sinopie sono oggi custoditi nella Pinacoteca Nazionale di Bologna.\nEsiste anche una Madonna in trono col Bambino (parte rimasta di una composizione pi\u00f9 ampia e variegata ormai irrimediabilmente perduta) nel santuario di Santa Maria della Vita.\nCi \u00e8 inoltre pervenuto un frammento della \"Incoronazione della Vergine\", affresco riportato su tela, oggi nella chiesa di San Silvestro a Crevalcore.\nPitture su tavola.\nLe sue opere pi\u00f9 significative sono senz'altro quelle su tavola e in particolare una serie di \"Crocefissi\" che gli hanno valso l'epiteto col quale \u00e8 universalmente conosciuto. Sono pertanto attribuite a lui queste opere:"}
{"id": "1643932", "revid": "339392", "url": "https://it.wikipedia.org/wiki?curid=1643932", "title": "Roja bregdetare", "text": ""}
{"id": "1643933", "revid": "30909", "url": "https://it.wikipedia.org/wiki?curid=1643933", "title": "Copia-incolla", "text": ""}
{"id": "1643935", "revid": "6923", "url": "https://it.wikipedia.org/wiki?curid=1643935", "title": "Sarah, Duchessa di York", "text": ""}
{"id": "1643942", "revid": "74801", "url": "https://it.wikipedia.org/wiki?curid=1643942", "title": "G\u0103taia", "text": "G\u0103taia (in ungherese \"G\u00e1talja\", in tedesco \"Gothal\", \"Gataja\" o \"Gatei\") \u00e8 una citt\u00e0 della Romania di abitanti, ubicata nel distretto di Timi\u0219, nella regione storica del Banato.\nFanno parte dell'area amministrativa anche le localit\u00e0 di Butin, Percosova, Sculia, \u0218emlacu Mare e \u0218emlacu Mic.\nNel 2004 si sono staccate da G\u0103taia le localit\u00e0 di Berecu\u021ba, Birda, M\u00e2n\u0103stire e S\u00e2ngeorge, andate a formare il comune di Birda."}
{"id": "1643943", "revid": "287204", "url": "https://it.wikipedia.org/wiki?curid=1643943", "title": "Gataia", "text": ""}
{"id": "1643955", "revid": "339392", "url": "https://it.wikipedia.org/wiki?curid=1643955", "title": "Guardia Costiera Albanese", "text": ""}
{"id": "1643956", "revid": "99064", "url": "https://it.wikipedia.org/wiki?curid=1643956", "title": "Digeridoo (singolo)", "text": ""}
{"id": "1643957", "revid": "339392", "url": "https://it.wikipedia.org/wiki?curid=1643957", "title": "Guardia costiera albanese", "text": ""}
{"id": "1643978", "revid": "104458", "url": "https://it.wikipedia.org/wiki?curid=1643978", "title": "Bibiana Perez", "text": "Polivalente, ottenne i migliori risultati nelle specialit\u00e0 veloci e nella combinata.\nBiografia.\nIn attivit\u00e0 negli anni 1980 e 1990, Bibiana Perez debutt\u00f2 nel Circo bianco ai Mondiali juniores di Madonna di Campiglio 1988, dove vinse la medaglia d'argento nello slalom gigante; in Coppa del Mondo ottenne il primo risultato di rilievo nello slalom gigante di Santa Caterina Valfurva dell'8 dicembre 1991, chiuso al 23\u00ba posto. Esord\u00ec ai Giochi olimpici invernali ad , dove fu 13\u00aa nel supergigante e non concluse lo slalom gigante e lo slalom speciale, e ai Campionati mondiali a Morioka 1993, piazzandosi 7\u00aa nella discesa libera, 16\u00aa nel supergigante e 4\u00aa nella combinata (migliore risultato di un atleta italiano in quell'edizione dei Mondiali). Nella stessa stagione, il 14 marzo a Hafjell/Kvitfjell, conquist\u00f2 in combinata la sua unica vittoria, nonch\u00e9 primo podio, in Coppa del Mondo.\nAi XVII Giochi olimpici invernali di fu 12\u00aa nella combinata e non concluse la discesa libera e il supergigante. In Coppa del Mondo la stagione 1993-1994 fu la sua migliore in carriera: fu 8\u00aa in classifica generale e 2\u00aa in quelle di supergigante (staccata da Katja Seizinger di 150 punti) e di combinata. Due anni dopo, ai Mondiali della Sierra Nevada, si piazz\u00f2 8\u00aa nella discesa libera e 12\u00aa nel supergigante, mentre nella successiva rassegna iridata di Sestriere 1997 fu 26\u00aa nel supergigante.\nOnor\u00f2 la sua ultima presenza olimpica, , classificandosi 20\u00aa nella discesa libera e 22\u00aa nel supergigante, mentre non termin\u00f2 la combinata; all'addio iridato, Vail/Beaver Creek 1999, nelle stesse specialit\u00e0 fu rispettivamente 27\u00aa, 11\u00aa e 12\u00aa. Si conged\u00f2 dalle competizioni all'inizio della stagione 2000-2001 con il 16\u00ba tempo marcato nella discesa libera di Coppa del Mondo disputata a Sankt Moritz il 17 dicembre.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nKB = combinata\nCoppa Europa.\nCoppa Europa - vittorie.\nLegenda:\nDH = discesa libera\nSouth American Cup.\nSouth American Cup - vittorie.\nLegenda:\nSG = supergigante"}
{"id": "1643989", "revid": "1718925", "url": "https://it.wikipedia.org/wiki?curid=1643989", "title": "Jimbolia", "text": "Jimbolia (in ungherese \"Zsombolya\", in tedesco \"Hatzfeld\", in serbo \"\u017dombolj-\u0416\u043e\u043c\u0431\u043e\u0459\", in dialetto bulgaro del Banato \"D\u017eimbolj\") \u00e8 una citt\u00e0 della Romania di 11.747 abitanti, ubicata nel distretto di Timi\u0219, nella regione storica del Banato. \nStoria.\nLa citt\u00e0 viene citata per la prima volta in un documento del 1332 e nei secoli successivi vari documenti la menzionano sotto diverse denominazioni, come \"Chumbul\", \"Chombol\", \"Csomboly\", \"Zsomboly\". \nCon l'arrivo dei primi coloni tedeschi nel 1776, la citt\u00e0 assunse il nome di \"Haizfeld\", mentre la denominazione attuale venne assunta nel 1924.\nLa colonizzazione tedesca port\u00f2 Jimbolia ad un consistente sviluppo economico, grazie anche all'arrivo nel 1857 del collegamento ferroviario con Timi\u0219oara, uno dei primi del Paese. Lo sviluppo industriale vero e proprio ebbe inizio nel 1864, con l'avvio della \"Bohn &amp; Co.\", una fornace specializzata nella produzione di mattoni e piastrelle.\nLa seconda met\u00e0 del XIX secolo vide anche la costruzione di alcuni importanti edifici e monumenti della citt\u00e0, come il Castello Csito (1863), il monumento a San Floriano (1866) e il Palazzo Municipale (1878).\nLa citt\u00e0 pass\u00f2 sotto il controllo militare serbo il 17 novembre 1918. A seguito della Conferenza di pace di Parigi, la citt\u00e0 entr\u00f2 a far parte del Jugoslavia. Dopo un aggiustamento del confine tra la Romania e la Jugoslavia, divenne parte della Romania con il nome Jimbolia il 9 aprile 1924. In compenso, il villaggio di Modo\u0161, in serbo Ja\u0161a Tomi\u0107, presso Se\u010danj, fu trasferito dalla Romania alla Jugoslavia.\nDopo la Seconda guerra mondiale, Jimbolia divenne, sotto la spinta degli importanti investimenti del regime comunista, un importante centro industriale e continu\u00f2 a crescere fino alla rivoluzione del dicembre 1989; la crisi economica che ne segu\u00ec non ha risparmiato la citt\u00e0 che comunque, dopo il 2000, sta nuovamente crescendo.\nEconomia.\nNonostante il grande sviluppo industriale della seconda met\u00e0 del XX secolo, Jimbolia ha mantenuto viva la tradizionale attivit\u00e0 agricola, che ancora oggi riveste una buona importanza. Dal punto di vista industriale, dopo la caduta del regime comunista le produzioni si sono concentrate pi\u00f9 verso l'industria leggera, in particolare nel comparto tessile e calzaturiero, anche se non mancano aziende nel settore della meccanica, dell'elettronica e delle materie plastiche."}
{"id": "1643991", "revid": "182193", "url": "https://it.wikipedia.org/wiki?curid=1643991", "title": "Voto disgiunto", "text": "Il voto disgiunto o panachage \u00e8 un sistema elettorale che prevede la possibilit\u00e0 di esprimere due voti, uno per la scelta del partito, l'altro per la scelta del candidato. L'elettore pu\u00f2 esprimere la preferenza anche per un candidato di un partito diverso da quello scelto. La divisione dei seggi avviene in base ai voti ottenuti dal partito, e all'interno della lista prevalgono i candidati che ottengono pi\u00f9 voti di preferenza.\nAlcuni sistemi elettorali prevedono che l'elettore esprima i due voti su due schede diverse (ad esempio la legge elettorale in vigore in Italia per la Camera dei deputati dal 1994 al 2006 prevedeva una scheda per il candidato nel collegio maggioritario uninominale e una per la quota proporzionale).\nIl sistema del voto disgiunto \u00e8 in vigore tra gli altri per le votazioni a lista aperta in Svizzera e in Lussemburgo, in alcuni Land tedeschi per le elezioni locali e in Francia per le elezioni comunali limitatamente ai comuni con meno di 1000 abitanti (di 3500 prima della riforma per le elezioni di 2014). Era anche il sistema elettorale per le votazioni comunali in Belgio fino alla legge del 5 luglio 1976.\nIl voto disgiunto in Italia.\nIn Italia il voto disgiunto \u00e8 ammesso per le elezioni regionali e, nell'ambito delle elezioni amministrative, per quelle comunali nei Comuni superiori ai 15.000 abitanti. Non era ammesso nelle elezioni provinciali.\nOgni lista elettorale presenta un proprio candidato alla presidenza della Regione (pi\u00f9 liste possono condividere lo stesso candidato) o alla carica di sindaco. L'elettore pu\u00f2 esprimere due voti sulla stessa scheda: uno per una lista (al quale pu\u00f2 aggiungere un voto di preferenza) e uno per un candidato presidente o sindaco, che pu\u00f2 anche far capo a una lista diversa.\nPer le elezioni comunali si possono aggiungere anche fino a due voti di preferenza sulla lista: se si sceglie di indicarne due, i voti devono andare a candidati di sesso diverso e non a due uomini o due donne, pena l\u2019annullamento della seconda preferenza. In assenza di altri segni sulla scheda, i voti cos\u00ec espressi, alla lista ed ai consiglieri, vanno automaticamente al candidato sindaco collegato.\nIl voto disgiunto consiste invece nel votare per una lista (un simbolo), magari esprimendo anche le preferenze, senza votare il sindaco collegato.\nIn sostanza - nei Comuni con pi\u00f9 di 15.000 abitanti - si d\u00e0 all'elettore la possibilit\u00e0 di scegliere un candidato sindaco (tracciando un segno sul rettangolo del suo nome) ma anche contemporaneamente una lista che al candidato non \u00e8 collegata (si deve tracciare un altro segno sul relativo contrassegno). Il voto cos\u00ec espresso viene attribuito sia al candidato alla carica di sindaco sia alla lista non collegata prescelta.\nIn questo modo appunto i voti vanno da una parte (alla lista ed al consigliere) e contemporaneamente anche al sindaco antagonista."}
{"id": "1643996", "revid": "99064", "url": "https://it.wikipedia.org/wiki?curid=1643996", "title": "Pac-Man (album)", "text": ""}
{"id": "1644000", "revid": "196390", "url": "https://it.wikipedia.org/wiki?curid=1644000", "title": "Macromedia ColdFusion", "text": ""}
{"id": "1644001", "revid": "767487", "url": "https://it.wikipedia.org/wiki?curid=1644001", "title": "Jack lo squartatore (film 1959)", "text": "Jack lo squartatore (\"Jack the Ripper\") \u00e8 un film del 1959 diretto da Robert S. Baker e Monty Berman.\nSi tratta della prima pellicola che metta in scena gli eventi degli omicidi seriali di Jack lo squartatore facendovi direttamente riferimento. La trama segue gli stilemi del convenzionale giallo \"whodunit\" con abituali false piste e indizi ingannevoli.\nTrama.\nLondra 1888: La citt\u00e0 \u00e8 terrorizzata dagli efferati omicidi di Jack lo squartatore. L'ispettore di Scotland Yard O'Neill accoglie la visita di un suo vecchio amico dagli Stati Uniti, il detective Sam Lowry di New York, che accetta di seguire le indagini sull'omicida insieme alla polizia. Sam si invaghisce di una ragazza di nome Anne Ford ma lo zio di lei, il dottor Tranter, non approva.\nLentamente la polizia stringe il cerchio intorno all'assassino, e dopo qualche falsa pista, lo individua e lo costringe a una fuga precipitosa che ne causa la morte. Gli omicidi cessano, ma non esistendo prove della colpevolezza del sospettato, l'identit\u00e0 del serial killer non viene rivelata alla stampa e rimarr\u00e0 per sempre ignota.\nProduzione.\nRobert S. Baker e Monty Berman, gi\u00e0 produttori di \"The Flesh and the Fiends; The Trollenberg Terror; Blood of the Vampire\", trassero il film da una sceneggiatura scritta da Jimmy Sangster (\"The Mummy; Dracula; The Curse of Frankenstein\"), basata su un copione di Peter Hammond e Colin Craig. La storia \u00e8 vagamente ispirata alla teoria di Leonard Matters secondo la quale Jack lo Squartatore era un dottore in cerca di vendetta. Nel libro di Matters, \"The Mystery of Jack the Ripper\", il killer uccide le prostitute per vendicare la morte del figlio. Tuttavia, Matters nel romanzo spiega che il figlio era morto a causa di malattie veneree, mentre nel film egli si \u00e8 suicidato dopo aver scoperto che la sua amante era una prostituta. Anche se girato in bianco e nero e a basso budget, il film ha un breve inserto a colori nel finale nella scena della morte dello squartatore che viene schiacciato da un montacarichi.\nLa trovata di inserire nella storia il detective americano, era un tentativo di accattivarsi il mercato statunitense, ma il film si rivel\u00f2 comunque un flop commerciale.\nCensura.\nLa classificazione \"X\" venne rilasciata dalla BBFC quando finalmente il film pass\u00f2 il vaglio della censura il 20 marzo 1959. Come era in uso all'epoca, inizialmente la pellicola fu sottoposta una prima volta alla commissione durante la fase di revisione del copione nel dicembre 1957, in modo che la BBFC potesse preventivamente intervenire chiedendo la rimozione di quanto non era lecito. Berman e Baker girarono anche alcune scene di nudo esplicite, mostrando i seni delle ballerine, per la versione Continentale da distribuirsi in Francia, dove la censura era molto pi\u00f9 permissiva.\nColonna sonora.\nLa versione originale ha una colonna sonora orchestrale opera di Stanley Black, mentre la versione distribuita negli Stati Uniti comprende una diversa colonna sonora jazzata composta da Jimmy McHugh e Pete Rugolo, arrangiata e diretta da quest'ultimo."}
{"id": "1644019", "revid": "1573940", "url": "https://it.wikipedia.org/wiki?curid=1644019", "title": "Aplysia punctata", "text": "Aplysia punctata () \u00e8 un mollusco gasteropode della famiglia Aplysiidae.\nDescrizione.\nLa colorazione degli esemplari adulti varia dal nero al verdastro, con macchie pallide, invece i giovani sono pi\u00f9 chiari, rosati e talvolta tendenti al rosso. I rinofori sono abbastanza lunghi e arrotolati. La conchiglia \u00e8 interna, di forma convessa. Raggiunge i 20 centimetri di lunghezza, dimensione che la rende uno degli opistobranchi pi\u00f9 grandi. Emette una secrezione biancastra o violacea che potrebbe essere velenosa per piccoli animali.\nBiologia.\nSi nutre di alghe dei generi \"Cystoseira\", \"Ulva\", \"Laminaria\" e \"Zostera\".\nDistribuzione e habitat.\n\u00c8 diffusa nel mar Mediterraneo, nel mare del Nord e nelle aree costiere dell'oceano Atlantico orientale. Vive a basse profondit\u00e0, nelle zone costiere ricche di alghe."}
{"id": "1644024", "revid": "889336", "url": "https://it.wikipedia.org/wiki?curid=1644024", "title": "Farinata degli Uberti", "text": "Biografia.\nFarinata, figlio di Jacopo degli Uberti, visse a Firenze all'inizio del XIII secolo, una delle epoche pi\u00f9 difficili per la citt\u00e0 toscana, tormentata da discordie interne tra guelfi, i sostenitori papali, e ghibellini, i sostenitori imperiali, di cui Farinata faceva parte. Su questo sfondo di divisioni politiche, vi era lo scontro molto feroce per il governo della citt\u00e0 fiorentina, che vide alternarsi le due fazioni al potere con reciproche violenze. Dal 1239 Farinata \u00e8 a capo della consorteria di parte ghibellina e svolge un ruolo importantissimo nella cacciata dei guelfi avvenuta pochi anni dopo, nel 1248, sotto il regime del vicario imperiale Federico di Antiochia, figlio dell'imperatore Federico II.\nGli Uberti, come parte dell\"'\u00e9lite\" ghibellina, furono poi esiliati quando al potere tornarono gli esponenti delle famiglie di appartenenza guelfa (1251). La famiglia degli Uberti trov\u00f2 scampo a Siena nel 1258.\nFarinata poi contribu\u00ec da protagonista alla vittoria ghibellina di Montaperti (4 settembre 1260). Nella dieta di Empoli che ne segu\u00ec, Farinata dimostr\u00f2 nobilmente il suo grande amor di patria, insorgendo a viso aperto contro la proposta dei deputati di Pisa e di Siena, che avrebbero voluto radere al suolo la citt\u00e0 di Firenze.\nMor\u00ec nel 1264 e fu sepolto nella Cattedrale di Santa Reparata, dove successivamente fu costruito il Duomo di Firenze.\nSuo figlio Lapo venne nominato dall'imperatore Enrico VII suo vicario in Mantova.\nL'accusa di eresia e Dante.\nAnche dopo morti gli Uberti dovettero subire un'ulteriore vendetta da parte della fazione rivale dei guelfi: infatti nel 1283, 19 anni dopo la sua morte, i corpi di Farinata e sua moglie Adaleta subirono a Firenze un processo pubblico per l'accusa (postuma) di eresia. Per l'occasione i loro resti mortali, sepolti all'epoca nella chiesa fiorentina di Santa Reparata, vennero riesumati per la celebrazione del processo, conclusosi poi con la condanna, da parte dell'inquisitore francescano Salomone da Lucca. Quindi tutti i beni lasciati in eredit\u00e0 da Farinata vennero confiscati agli eredi.\nLa fondatezza dell'accusa d'eresia non \u00e8 certa ancor oggi: l'accusa mossa dalla fazione guelfa di Firenze, per la quale vennero considerati eretici Farinata e sua moglie, in realt\u00e0 riguardava la contestazione della supremazia religiosa della Chiesa. Ma la fazione cui Farinata apparteneva ne contestava solamente l'ingerenza politica, reclamando una suddivisione tra potere spirituale e potere temporale. La confusione venne probabilmente aumentata dalla propaganda della fazione guelfa di Firenze, pronta a sfruttare a proprio vantaggio l'accusa d'eresia. Tuttavia alcuni studiosi sostengono che Farinata fosse vicino all'eresia catara.\nGli Uberti, comunque, vennero esclusi da qualsiasi amnistia e l'odio dei guelfi fiorentini si focalizz\u00f2 su di loro.\nInfatti, nel canto X dell'Inferno, Farinata \u00e8 collocato tra gli eretici epicurei che \"l'anima col corpo morta fanno\" (v. 15), ovvero non credono nell'immortalit\u00e0 dell'anima. Tra lui e Dante, avversario politico, si svolge un colloquio al cui centro ricadono i temi della lotta politica e della famiglia (in particolare quello delle colpe dei padri che ricadono sui figli: un tema caro al poeta, che avrebbe potuto far revocare l'esilio ai figli maschi se avesse voluto far ritorno, umiliandosi e chiedendo perdono a Firenze). Dopo un alternarsi di battute cariche di tensione, Farinata pronuncia una profezia sull'esilio di Dante in cui \u00e8 facile leggere l'amarezza del poeta, gi\u00e0 esule da qualche anno:\nA Farinata degli Uberti, personaggio importante del suo tempo, Dante rese un grande omaggio, facendone uno dei protagonisti indimenticabili del suo Inferno e tratteggiandone una figura imponente e fiera, quasi omerica nel contrastare le avversit\u00e0 (\"\"com'avesse l'inferno a gran dispitto\"), tanto che la sua guida Virgilio lo esorta a non usare con lui parole comuni ma nobili (\"conte\"\")."}
{"id": "1644029", "revid": "15756", "url": "https://it.wikipedia.org/wiki?curid=1644029", "title": "Aplysia californica", "text": "Aplysia californica \u00e8 un mollusco gasteropode della famiglia Aplysiidae.\n\u00c8 stata utilizzata in laboratorio per studiare i processi biologici sinaptici dell'apprendimento e della memoria.\nDistribuzione e habitat.\nLa specie \u00e8 diffusa nell'oceano Pacifico nord-orientale (aree costiere della California e golfo di California).\nUtilizzo in laboratorio.\nIl premio Nobel Eric Kandel studi\u00f2 i processi di apprendimento e la memoria e dimostr\u00f2 che questi due processi producono delle variazioni biochimiche che stimolano l'efficacia della trasmissione sinaptica. Scelse l'Aplysia sia perch\u00e9 i segnali elettrici che i neuroni si inviano sono simili a quelli dell'uomo, sia per la semplicit\u00e0 del suo sistema nervoso composto da soli 20.000 neuroni di grandi dimensioni."}
{"id": "1644030", "revid": "6923", "url": "https://it.wikipedia.org/wiki?curid=1644030", "title": "Associazione italiana vittime del terrorismo", "text": "L'Associazione italiana vittime del terrorismo e dell'eversione contro l'ordinamento costituzionale dello Stato (AIVITER) \u00e8 un'associazione italiana fondata nel 1985 con l'intento di tutelare la memoria della vittime individuali della violenza terroristica ed eversiva in Italia.\nStoria.\nL'associazione \u00e8 stata costituita a Torino il 20 marzo 1985 da:\n\u00c8 retta da un comitato direttivo costituito da presidente, segretario e dai componenti e responsabili regionali. Essa conta oltre 500 soci, nella stragrande maggioranza superstiti del terrorismo (invalidi o feriti) e parenti delle vittime. Ha sede presso la provincia di Torino, che \u00e8 entrata a far parte come socio aderente.\nIniziative.\nTra le iniziative dell'associazione vi \u00e8 la pubblicazione di una lista delle vittime e di una scheda anagrafica per ciascuna di esse.\nNel 2010 ha collaborato con il Ministero dei Beni Culturali, Rai ed altri enti alla realizzazione del documentario \"Vittime\" proiettato al palazzo del Quirinale in occasione della cerimonia di commemorazione del \"Giorno della memoria\"."}
{"id": "1644031", "revid": "765509", "url": "https://it.wikipedia.org/wiki?curid=1644031", "title": "K\u014dtetsu tenshi Kurumi", "text": ", anche conosciuto con il titolo internazionale di Steel Angel Kurumi, \u00e8 un manga che segue le avventure del personaggio che d\u00e0 il titolo all'opera, Kurumi, creato dal gruppo di \"mangaka\" Kaishaku. La versione animata \u00e8 stata affidata alla regia di Naohito Takahashi, animata da Oriental Light and Magic e prodotta da Pony Canyon, con il \"character design\" di Yuriko Chiba e Yuji Ikeda, e la musica di Toshihiko Sahashi. \"Steel Angel Kurumi\" \u00e8 stato tradotto e pubblicato anche negli Stati Uniti dalla ADV Films, mentre in Italia \u00e8 inedito.\nL'anime di \"Steel Angel Kurumi\" consiste della prima serie televisiva di 24 episodi, quattro episodi OAV intitolati \"Steel Angel Kurumi Encore\" e la seconda serie televisiva di 12 episodi. \"Steel Angel Kurumi Zero\" invece \u00e8 una sorta di prequel dai toni molto pi\u00f9 drammatici rispetto alla serie regolare.\nTrama.\nDurante l'era Taisho, i militari hanno studiato l'impiego di androidi per scopi bellici ed hanno fatto sviluppare dei robot potentissimi unendo la scienza alla magia: gli \"Steel Angels\" infatti sono dei robot con al loro interno un \"Angel Heart\", un elemento magico in grado di dargli la vita. Il creatore degli \"Angel Heart\", il Dr. Ayanok\u014dji, tuttavia aveva progettato gli \"Steel Angel\" per scopi assolutamente pacifici. Per questa ragione, il buon dottore decide di abbandonare l'esercito e continuare i propri progetti da solo.\nTempo dopo, il piccolo Nakahito Kagura si trova ad esplorare da solo quella che si dice essere la casa di un vecchio scienziato pazzo. E mentre all'esterno della casa l'esercito comincia ad attaccare, Nakahito muovendosi al buio si trova bocca a bocca con una bellissima bambola ad altezza naturale. La bambola improvvisamente si anima e comincia a combattere, sconfiggendo in breve tempo l'intera armata. E come se non bastasse la bambola, che si chiama Kurumi, chiama Nakahito \"padrone\". Ed ancora pi\u00f9 sorpreso \u00e8 il dottor Ayanok\u014dji, che si rende conto che la pi\u00f9 potente arma del mondo \u00e8 nelle mani di un dodicenne."}
{"id": "1644033", "revid": "92723", "url": "https://it.wikipedia.org/wiki?curid=1644033", "title": "Cacopsylla pyri", "text": "La psilla comune del pero (\"Cacopsylla pyri\" ) \u00e8 uno dei pi\u00f9 importanti fitofagi del pero; a causa dei numerosi interventi chimici, la sua pericolosit\u00e0 \u00e8 aumentata, riducendo l'efficacia degli antagonisti naturali di questo insetto. Non \u00e8, comunque, considerato un insetto dannoso negli agrosistemi condotti con la difesa integrata, la quale ha favorito una ripresa dei nemici naturali della Psilla.\nGli adulti di psilla sono lunghi circa 2.5-3 mm, di colore ocra o brunastro; le ali sono trasparenti e posizionate a tetto spiovente sul corpo.\nLe neanidi sono appiattite e di colore giallastro-arancio, che col tempo s'inscuriscono, di colore bruno-nerastro.\nNegli stadi giovanili si ricoprono di melata, a scopo protettivo; anche le uova si ricoprono di melata e sono di colore giallo-arancio, inoltre, sono di forma appuntita ad un'estremit\u00e0 mentre nell'altra vi \u00e8 una coda.\nLa psilla colonizza i germogli, le foglie giovani, i giovani rami e, talvolta, anche i frutti.\nI danni possono essere diretti ed indiretti: i primi riguardano gli arresti vegetativi e deformazioni, con piccole necrosi sui germogli e sulle foglie, a seguito delle punture; i secondi provocano abbondante produzione di melata che provoca asfissie sugli organi verdi e scottature sui tessuti. Inoltre la melata deprezza i frutti e rende i trattamenti inutili; infine, la melata facilita l'instaurarsi dei funghi, che diminuiscono il rendimento fotosintetico, alterando il metabolismo della pianta.\nLa psilla \u00e8 anche un vettore di malattie, come la moria del pero.\nQuesto insetto sverna come adulto e compie 5 generazioni all'anno; l'attivit\u00e0 viene ripresa in marzo, con temperature superiori a 10 \u00b0C.\nMetodi di lotta.\nSi eseguono criteri di lotta guidata ed integrata; si effettuano trattamenti solo al superamento della soglia e considerando la presenza dei nemici naturali della Psilla.\nLe soglie di'intervento sono:\n- trattamenti, in presenza di melate o danni, sui frutti fino a met\u00e0 giugno;\n- trattare, sempre in presenza di melate o danni, in rapporto fra il N\u00b0 di getti infestanti da Psilla e da Antocoridi, che deve essere pari a 5:1; se superiore, si interviene (dalla met\u00e0 di giugno in poi).\nLe tecniche di lotta prevedono:\n- in presenza di uova, con ovicidi (\"Diflubenzuron\", \"Teflubenzuron\") o Oli bianchi, in primavera-estate;\n- in presenza di neanidi, con \"Abamectina\", preceduta da trattamenti di lavaggio con detergenti e acqua, entro la fine di maggio.\nLa lotta prevede l'utilizzo di prodotti a ristretto spettro d'azione anche per altri fitofagi del pero, per evitare danni ai nemici naturali della Psilla, ad esempio contro la Carpocapsa si utilizzano prodotti biologici come \"Bacillus thuringiensis\", in sostituzione ai prodotti chimici.\nTra i nemici naturali della Psilla, si ricordano:\n- Rincoti Antocoridi, genere \"Anthocoris\" (\"nemoralis\" e \"nemorum\"), predatori di tutti gli stadi di Psilla; genere \"Orius\", predatori di neanidi ed adulti di Psilla; gli Antocoridi compiono 2-3 generazioni all'anno e svernano come adulti;\n- Ditteri Sirfidi e Cecidomidi;\n- Neurotteri Crisopidi, Rincoti Miridi e Nabidi;\n- \"Prionomitus mitratus\", Imenottero parassitoide degli stadi preimmaginali della Psilla."}
{"id": "1644036", "revid": "767487", "url": "https://it.wikipedia.org/wiki?curid=1644036", "title": "Pure Pleasure", "text": "Pure Pleasure \u00e8 l'album di debutto del cantante giamaicano Shaggy, pubblicato nel 1993 per la Virgin Records."}
{"id": "1644038", "revid": "767487", "url": "https://it.wikipedia.org/wiki?curid=1644038", "title": "Straight Between the Eyes", "text": "Straight Between the Eyes \u00e8 il sesto album in studio dei Rainbow."}
{"id": "1644044", "revid": "1728", "url": "https://it.wikipedia.org/wiki?curid=1644044", "title": "Euro zone", "text": ""}
{"id": "1644045", "revid": "767487", "url": "https://it.wikipedia.org/wiki?curid=1644045", "title": "Stranger in Us All", "text": "Stranger in Us All \u00e8 l'ottavo e, per ora, ultimo album in studio dei Rainbow. L'album \u00e8 registrato dopo la seconda fuoriuscita di Ritchie Blackmore dai Deep Purple, e la formazione \u00e8 completamente rinnovata rispetto a quella che incise Bent Out of Shape, ultimo album in studio fino a quel periodo.\nTracce.\nLa canzone \"\"Still I'm Sad\", cover degli Yardbirds, era gi\u00e0 stata proposta negli album \"Ritchie Blackmore's Rainbow\" e \"On Stage\"\"."}
{"id": "1644046", "revid": "156341", "url": "https://it.wikipedia.org/wiki?curid=1644046", "title": "Italbyte Viterbo", "text": ""}
{"id": "1644049", "revid": "110157", "url": "https://it.wikipedia.org/wiki?curid=1644049", "title": "Original Doberman", "text": "Original Doberman \u00e8 il secondo album del cantante giamaicano Shaggy."}
{"id": "1644050", "revid": "92723", "url": "https://it.wikipedia.org/wiki?curid=1644050", "title": "Principe assistente al Soglio pontificio", "text": "Il Principe assistente al Soglio pontificio (Lat. \"Stator proximus a Solio Pontificis\" \"maximi\") era la pi\u00f9 alta dignit\u00e0 laica ereditaria della corte pontificia. La dignit\u00e0 risale all'inizio del XVI secolo e pur essendo traslata dalla Cappella pontificia, ora di natura esclusivamente religiosa, alla Famiglia pontificia laica, \u00e8 sopravvissuta alla riforma della Casa Pontificia del 1968, pur se priva del carattere dell'ereditariet\u00e0, e della qualifica di \"principe\", e quindi concessa solo \"ad personam\" a discrezione del Papa, cos\u00ec come previsto dal motu proprio \"Pontificalis Domus\" del 1968.\nDescrizione.\nLa carica di Principe assistente al Soglio pontificio, la pi\u00f9 elevata che si potesse concedere ad un laico all'interno della corte pontificia, consentiva il privilegio di presenziare alle cerimonie papali a lato destro del trono pontificio. \nVenne accordata con diritto ereditario per privilegio perpetuo esclusivamente ai capi delle due principali famiglie baronali romane, gli Orsini ed i Colonna, anche se i papi non mancarono di gratificare \"ad personam\" con questa alta dignit\u00e0, alte personalit\u00e0 per i loro servigi alla Chiesa cattolica.\nGli Assistenti al Soglio (lat. \"Adstatores ad Solium\"), secondo le disposizioni del citato \"motu proprio\", \"offrono le loro prestazioni al Prefetto del palazzo Apostolico; ad essi spetta fare gli onori di casa in occasione delle cerimonie civili pi\u00f9 solenni...\" quali le udienze concesse dal pontefice ai capi di Stato raccordandosi con il decano di sala e gli altri membri dell'Anticamera Pontificia.\nStoria.\nL'Ufficio si ritiene sia stato istituito da Giulio II a seguito della \"pax romana\" del 1511, tuttavia i Colonna, famiglia in cui la carica venne sempre tenuta dal ramo dei duchi di Paliano, con Prospero Colonna duca di Traetto ricoprivano la carica almeno dal 1514; mentre negli Orsini che in quegli anni era rappresentata da Gian Giordano (+ 1517) conte di Albe e Tagliacozzo, fu goduta dal ramo di Bracciano come il principale dei rami romani della famiglia, di cui per\u00f2 si ha memoria solo dal 1560, anno dell'elevazione di quel feudo a ducato, e all'estinzione di questo, con la morte dell'ultimo duca Flavio alla fine del secolo XVII, la carica venne trasferita dopo circa trenta anni di vacanza, non senza l'opposizione dei Colonna, al ramo dei duchi di Gravina dallo stesso papa Benedetto XIII di questa famiglia; ma per poter perfezionare tale passaggio che necessitava che la famiglia per poter ricoprire tale carica, esprimente la massima rappresentanza del baronaggio romano, possedesse feudi nello Stato Pontificio, gli Orsini dovettero acquistare nel 1722 circa il feudo di Roccagorga su cui fu appoggiato il titolo di principe.\nFu probabilmente Sisto V ad istituire l'ufficio con tale denominazione, nominandone i capi delle due famiglie Colonna e Orsini con privilegio perpetuo, stabilendo inizialmente il diritto di precedenza l'uno sull'altro in relazione all'et\u00e0. Ma numerose furono le dispute e le liti giudiziarie note dal secolo XVI tra i capi delle due famiglie tradizionalmente nemiche, per far valere ognuno il diritto di precedenza sull'altro, derivante da lunghe serie di privilegi conseguiti, nel corso dei secoli, dai rispettivi casati comprovati da numerose memorie e diplomi, grazie al mutare del favore dei Papi per l'una o per l'altra famiglia, tanto che per ovviare alle vive controversie sulla precedenza che risalivano almeno sin dal pontificato di Clemente XI, Benedetto XIII fiss\u00f2 l'alternanza tra i due capi di famiglia.\nNell'Annuario pontificio del 2013, ricopriva ancora questo ruolo Alessandro Torlonia che entr\u00f2 nell'ufficio nel 1962 quando da Giovanni XXIII venne chiamato ad affiancare Aspreno Colonna in veste di \"Custode del Concilio Ecumenico Vaticano II\", venendo successivamente confermato nelle funzioni di Principe assistente al Soglio, succedendo di fatto agli Orsini del ramo dei duchi di Gravina, che erano stati principi assistenti dal 1724 circa al 1958, quando vennero sollevati dall'incarico da papa Pio XII nella persona di Filippo Napoleone per la sua relazione extraconiugale con l'attrice inglese Belinda Lee .\nCon la scomparsa di Alessandro Torlonia ultimo a ricoprire l'ufficio, la dignit\u00e0 non \u00e8 stata pi\u00f9 conferita dai pontefici."}
{"id": "1644051", "revid": "15756", "url": "https://it.wikipedia.org/wiki?curid=1644051", "title": "Phorusrhacos", "text": "Phorusrhacos (il cui nome significa \"portatore di rughe\") \u00e8 un genere estinto di grande uccello terricolo della famiglia dei phorusrhacidi, vissuto nel Miocene, circa 20-13 milioni di anni fa (Burdigaliano-Serravalliano), in quella che oggi \u00e8 la Patagonia. Soprannominato \"uccello del terrore\", fu uno dei pi\u00f9 grandi uccelli carnivori mai esistiti. I pi\u00f9 stretti parenti attualmente viventi di questi animali sono i seriema (famiglia Cariamidae), uccelli sudamericani dalle dimensioni nettamente inferiori rispetto a quelle dei loro parenti fossili. I paleontologi pensano che questi uccelli abitassero e cacciassero nei boschi e nelle praterie.\nDescrizione.\nUn esemplare adulto di \"Phorusrhacos\" era uno dei pi\u00f9 grandi uccelli carnivori mai esistiti, raggiungendo un'altezza compresa tra i 1,40 e 2,50 metri (8,2 piedi), per un peso di ben 150 kg. L'animale era dotato di lunghe e potenti gambe dotate di tre dita fornite di artigli ricurvi, in grado di infliggere gravi ferite. Il collo era lungo e sorreggeva una testa enorme dotata di un becco grande e robusto terminante in un uncino con cui poteva dilaniare la preda. Non ci sono prove sul piumaggio dell'animale, ma dal raffronto con specie simili e con i suoi parenti in vita, l'animale doveva avere un piumaggio stretto simile a quello dei seriema. In passato si pensava che il \"Phorusrhacos\", cos\u00ec come la maggior parte dei phorusrhacidi, avessero ali terminanti in artigli, simili a ganci da macellaio, che potevano essere utilizzati come vere e proprie braccia per afferrare e abbattere le prede. Ma tutte le scoperte successive smentirono questa ipotesi. Tuttavia le ali erano fin troppo piccole e corte per avere un scopo determinante nella caccia.\nIl becco era l'arma pi\u00f9 formidabile per questi animali. Il cranio da solo era lungo ben 60 centimetri, e terminava sulla punta del becco ad uncino. La mandibola era saldamente agganciata al cranio, dando al becco una presa notevole. Durante la caccia il becco veniva usato come un'accetta, presumibilmente per rompere la spina dorsale della vittima.\nClassificazione.\nIl \"Phorosrhacos\" appartiene e d\u00e0 il nome alla famiglia dei phorusrhacidae, una famiglia di grandi uccelli predatori incapaci di volare ma ottimi corridori, caratterizzati da grandi becchi uncinati. I ricercatori hanno spesso messo a confronto i phorusrhacidi con gli animali oggi pi\u00f9 vicini a loro come i Cariamidae e i Sagittaridae, ma le loro differenze di massa corporea sono troppo drastiche, perci\u00f2 gli scienziati non possono affidarsi totalmente ad essi per ricostruire le sembianze e le abitudini di questi animali.\nSinonimi.\nCi sono diversi sinonimi sia della specie che del genere:\nStoria della scoperta.\nTra le ossa ritrovate negli strati della Formazione Santa Cruz (oggi considerata come risalente al Miocene medio), da Florentino Ameghino (1887), vi fu un frammento di una mandibola, che nello stesso anno il paleontologo identific\u00f2 come la mandibola di un mammifero xenarthro, che nomin\u00f2 e descrisse come \"Phorusrhacos longissimus\".\nIl nome generico, \"Phorusrhacos\", deriva dal greco antico \u03c6\u03cc\u03c1\u03bf\u03c2/\"phoros\" parola che significa \"portatore\", unita alla parola \u1fe5\u03ac\u03ba\u03bf\u03c2/\"rhakos\" che significa \"straccio\" o \"rugoso\", probabilmente in riferimento alla superficie rugosa mascella. Quando la derivazione originale non fu capita, furono introdotte altre traduzioni, come ad esempio la traduzione letterale di \"ladro di rughe\", e/o \"portatore di rugosit\u00e0\", tutto sul presupposto sbagliato che il nome fosse derivato dalla parola greca \"rhakis\" ossia \"succursale\". Il nome specifico, \"longissimus\", deriva invece dal latino e significa \"molto lungo\", sempre in riferimento alle mascella inferiore.\nL'olotipo di questo animale \u00e8 composta solo da parte della sua mandibola, catalogata come il campione MLP-118 (oggi esposta al Museo de La Plata). Nel 1889, Ameghino emend\u00f2 un nuovo nome pi\u00f9 grammaticalmente corretto, ossia \"Phororhacos\", ma il nome precedente ebbe la priorit\u00e0.\nSolo nel 1891, grazie a resti fossili pi\u00f9 completi l'animale \u00e8 stato finalmente riconosciuto come un uccello. I resti sono stati ritrovati in varie localit\u00e0 della Provincia di Santa Cruz, Argentina.\nPaleobiologia.\nI paleontologi pensano che il \"Phorusrhacos\", e animali simili, abitassero e cacciassero nei boschi e nelle praterie.\nI suoi metodi di caccia probabilmente erano simili a quelli dei moderni serpentari dell'Africa. L'animale si avvicinava furtivamente alla preda, che nel caso di \"Phorusrhacos\" poteva essere una \"Macrauchenia\" o un \"Hipparion\", dopodich\u00e9 si lanciava sulla preda a tutta velocit\u00e0. Si stima che la velocit\u00e0 massima in corsa di questo animale doveva raggiungere 70 km/h. Una volta raggiunta la vittima, l'animale fletteva il collo e piantava la punta del becco nei punti vitali della sua preda. Difatti recenti studi biomeccanici dimostrano che il collo di questi animali era ben pi\u00f9 portato per sopportare trazioni e sforzi verticali, anzich\u00e9 orizzontali. Una volta resa inerme la vittima veniva finita con il becco o con gli artigli delle zampe, per poi cibarsene dilaniando la carcassa con il becco mentre la teneva ferma con gli artigli. \u00c8 inoltre possibile che questi animali fungessero anche il ruolo di spazzini, nutrendosi non solo di animali vivi ma anche carogne.\nUn attento esame sull'habitat dei phorusrhacidi, indica che quest'ultimi era forte minaccia e una spietata concorrenza per i mammiferi marsupiali predatori sparassodonti come i borhyaenidi e i thylacosmilidi, costringendo quest'ultimi a rifugiarsi negli habitat dalla densa vegetazione, per evitare scontri con i phorusrhacidi molto pi\u00f9 aggressivi e che prediligevano le pianure aperte.\nEstinzione.\nTra i 27 e i 2,5 milioni di anni, ci fu un considerevole aumento della popolazione di phorusrhacidi in Sud America, suggerendo che, in quel lasso di tempo questi animali erano i superpredatori incontrastati dei loro habitat.\nSebbene i motivi della loro estinzione siano tuttora da chiarire, tradizionalmente si pensava che l'estinzione degli \"uccelli del terrore\" combaciasse con l'emersione dell'istmo di Panama, che avrebbe consentito ai mammiferi predatori nordamericani, di espandersi in Sud America, entrando in diretta competizione per il cibo con il \"Phorusrhacos\", e con i phorusrhacidi, che avrebbero in seguito perso questa competizione estinguendosi.\nTuttavia oggi questa ipotesi \u00e8 stata messa in discussione, alla luce del fatto che i Bathornithidi, uccelli simili per anatomia e comportamento ai phorusrhacidi, vissero in Nord America per lungo tempo senza entrare in conflitto con i mammiferi carnivori nativi. Inoltre, diversi phorusrhacidi, come il \"Titanis\", migrarono in Nord America durante lo scambio faunistico e convissero per diversi milioni di anni con grandi canidi e grandi felini, come lo \"Xenosmilus hodsonae\", suggerendo che questi animali erano in grado di vivere e sopportare la concorrenza con i grandi mammiferi predatori placentati. Pertanto, l'ipotesi pi\u00f9 accreditata sull'estinzione del \"Phorusrhacos\", \u00e8 da attribuirsi ai bruschi cambiamenti climatici ed ambientali di quell'epoca.\nAlcuni paleontologi hanno proposto che il \"Phorusrhacos\" e i phorusracidi, come la maggior parte della megafauna del Pleistocene, siano stati cacciati fino all'estinzione dalle attivit\u00e0 umane. Tuttavia, questa idea non \u00e8 pi\u00f9 considerata valida, in quanto gli ultimi phorusrhacidi si sono estinti oltre un milione di anni prima dell'evoluzione degli esseri umani.\nNella cultura di massa.\nSin dal diciannovesimo secolo, il \"Phorusrhacos\" \u00e8 stato uno degli animali preistorici pi\u00f9 famosi e meglio conosciuti al mondo, nonostante il basso numero di fossili ritrovati. Per questo l'animale apparve in libri, racconti ed in seguito documentari, film e serie tv:\nL'animale fa anche varie apparizioni e cameo nei film Viaggio nella preistoria e \"L'isola misteriosa\".\nNel documentario fantascientifico della BBC \"Animali del futuro\", appare un uccello terricolo predatore futuristico chiamato \"Carakiller\", che si basa notevolmente sul \"Phorusrhacos\";"}
{"id": "1644054", "revid": "224230", "url": "https://it.wikipedia.org/wiki?curid=1644054", "title": "Leopoldo I d'Austria", "text": ""}
{"id": "1644061", "revid": "1573940", "url": "https://it.wikipedia.org/wiki?curid=1644061", "title": "8 Man", "text": ", chiamato anche , \u00e8 un manga e anime creato nel 1963 e scritto da Kazumasa Hirai con disegni di Jiro Kuwata. Tale serie \u00e8 stata considerata la prima che tratta di cyborg, precedendo di pochi mesi, Sh\u014dtar\u014d Ishinomori che cre\u00f2 \"Cyborg 009\"). Da qui deriva anche tutta la serie di film andati in onda negli anni '80 ispirati al personaggio di RoboCop.\nIl manga \u00e8 stato pubblicato da \"Weekly Sh\u014dnen Magazine\" ed \u00e8 stato commercializzato a partire dal 1963 fino al 1966.\nLa successiva serie animata prodotta da Eiken con l'appoggio di TCJ Animation Center, \u00e8 stata prodotta da Tokyo Broadcasting System ed \u00e8 stata trasmessa dal novembre 1963 al dicembre 1964, per un totale di 56 episodi.\nIn aggiunta dopo la fine della serie per accontentare i fan vi fu anche un episodio speciale di addio.\nTrama.\nYodoka, un ufficiale di polizia, sta andando alla ricerca d'una banda di gangster ma viene colpito a tradimento.\nDopo esser stato assassinato dal criminale, il corpo senza vita del Detective Yokota viene recuperato dal professor Tani (scienziato fuggito dalla dittatura vigente nel suo paese per non contribuire alla realizzazione di scopi malvagi di quel governo) che lo trasporta nel suo laboratorio. Qui riesce a farlo tornare in vita, trasferendone il cervello e la forza vitale all'interno di un robot: diventa cos\u00ec un androide.\nIl dottore aveva gi\u00e0 provato sette volte in passato a realizzar lo stesso processo creativo, ma fino ad ora non era mai riuscito completamente nel suo intento. Il detective redivivo torna cos\u00ec al mondo col nome di \"8 Man\": la sua pelle \u00e8 come una corazza, ha una forza straordinaria ed \u00e8 abilissimo nella corsa (raggiunge velocit\u00e0 impressionanti).\nIl suo solo obiettivo \u00e8 quello di salvare ogni persona si trovi in pericolo. Mantenendo la sua identit\u00e0 segreta a chiunque (nota soltanto a Tani e al capo della polizia Tanaka, neanche la fidanzata e segretaria Sachiko e l'amico ed assistente Ichiro ne verranno mai a conoscenza), combatter\u00e0 contro le ingiustizie che gli si presenteranno innanzi. Per riattivar i suoi poteri fuma sigarette energetiche che conserva in un contenitore posto nella sua cintura.\nOra, vi son sette distretti di polizia regolari in citt\u00e0 ed 8Man vien subito considerato l'ufficiale responsabile d'un'ottava zona lasciata interamente sotto la sua giurisdizione e controllo.\nVideogioco.\nNel 1991, \u00e8 stato creato un videogioco ispirato alla serie per la console Neo Geo dove si interpreta il protagonista della serie e (se si gioca in due) il suo amico 9 Man, in un combattimento contro i vari nemici della serie\nFilm.\nNel 1992, \u00e8 stato girato in Giappone un film live action intitolato \"Eitoman - Subete no Sabish\u012b Yoru no Tame ni\", letteralmente \"8 Man \u2013 Per tutti i solitari della notte\". Tale film \u00e8 stato diretto da Yasuhiro Horiuchi"}
{"id": "1644063", "revid": "486946", "url": "https://it.wikipedia.org/wiki?curid=1644063", "title": "Universit\u00e0 internazionale degli studi sociali Pro Deo", "text": ""}
{"id": "1644064", "revid": "287204", "url": "https://it.wikipedia.org/wiki?curid=1644064", "title": "Giostra", "text": ""}
{"id": "1644065", "revid": "729019", "url": "https://it.wikipedia.org/wiki?curid=1644065", "title": "Beretta M51", "text": "La M51 \u00e8 una pistola semiautomatica, sviluppata nei tardi anni quaranta e nei primi anni cinquanta dalla Pietro Beretta S.p.A italiana.\nIntrodotta in servizio dalla Pubblica Sicurezza come Modello 1951 (M51) in calibro 9 \u00d7 19 mm Parabellum, rimpiazz\u00f2 la pistola Modello 34, camerata per il meno potente 9 x 17 mm corto (.380 ACP).\nDettagli.\nAlcune modifiche furono introdotte dopo una prima produzione, fra cui: sostituzione del telaio in lega leggera di alluminio con uno in acciaio, allungamento della slitta e spostamento dello sgancio del caricatore dalla base dell'impugnatura alla destra della stessa, vicino al grilletto. La produzione in serie inizi\u00f2 nel 1955. Oltre ad essere usata dalla Polizia e dalla Marina Militare Italiana, \u00e8 o \u00e8 stata in servizio per le forze armate di Egitto (dove \u00e8 prodotta dal marchio locale Maadi come Helwan), Israele, Iraq (prodotta su licenza come Tariq), Nigeria e Tunisia. La pistola fu commercializzata come M951 Brigadier per il mercato civile, ottenibile solo in calibro 7,65 parabellum, e fu presto sostituita dalla mod.52 con modifiche al carrello che non permettevano l'intercambiabilit\u00e0 con le canne in 9 parabellum a causa della classificazione di tale calibro come \"da guerra\". Dopo il 1968 negli Stati Uniti fu promossa per un breve periodo come 104.\nLa M51 \u00e8 una pistola a corto rinculo, a chiusura stabile a blocco cadente (meccanismo copiato dalla pistola 9\u00a0mm Walther P38). Il blocco cadente, fissato sotto la canna con un perno, scivola lungo una slitta inclinata ricavata nel telaio sottostante, sganciando la canna dal movimento del carrello dopo un breve rinculo (movimento retrogrado).\nLa M51 ha un caricatore estraibile da 8 colpi. Un rilievo del carrello, intercettato da un gradino del caricatore, tiene il carrello aperto dopo che l'ultimo colpo \u00e8 stato sparato. L'arma si pu\u00f2 chiudere esercitando una pressione sulla leva di sblocco del carrello, posta sulla sinistra del telaio. L'arma ha mire fisse tarate a 50 metri, del tipo tacca di mira-mirino.\nLa canna della pistola ha una rigatura a 6 principi destrorsi con un ciclo di rivoluzione di 254\u00a0mm.\nCon l'adozione del telaio in acciaio l'arma ha potuto utilizzare i colpi M38 potenziati, studiati per il MAB.\nVarianti.\nUna versione camerata in 7,65 mm Parabellum fu prodotta per il mercato civile italiano (con il nome di \"Beretta 1952\", proprio per distinguerla dalla versione militare), per il quale l'uso del calibro 9\u00a0mm Parabellum \u00e8 vietato. Il modello fu denominato Modello 52 (prodotto anche in versione per uso sportivo: Special).\nUn'ulteriore evoluzione della M51 fu la M51R (\"R\" indica che pu\u00f2 sparare a \"raffica\"), disegnata fra gli anni sessanta e gli anni settanta su richiesta di alcuni corpi speciali italiani.\nIn Egitto, grazie ad un accordo tra la Beretta e le autorit\u00e0 militari egiziane, fu studiata anche una versione da tiro del Modello 51 chiamata Modello 51/57 o Berhama, dal nome dell'ufficiale che ne chiese la realizzazione. Quest'arma si distingue dal modello originale per la canna pi\u00f9 lunga, le mire di tipo sportivo e l'impugnatura da tiro in legno.\nIn Iraq la M51 \u00e8 stata prodotta su licenza con la denominazione di Tariq."}
{"id": "1644067", "revid": "1318658", "url": "https://it.wikipedia.org/wiki?curid=1644067", "title": "Guglielmo d'Austria", "text": "Sotto il loro governo, la marca orientale occupava un'area lungo il fiume Danubio, dal fiume bavarese Traun fino a Szombathely e il fiume R\u00e1ba, compreso il bacino di Vienna. Figli di Guglielmo I di Traungau, Guglielmo e suo fratello Engelschalk furono partigiani di Carlomanno di Baviera, figlio del re dei Franchi Orientali Ludovico il Germanico. I fratelli caddero insieme in una battaglia combattuta nell'anno 871 tra le truppe franche e l'esercito della Grande Moravia, governata dal re Svatopluk I, conflitto scaturito da una ribellione dei moravi alla supremazia franca. Come successore dei due fratelli, Ludovico il Germanico scelse Aribo d'Austria. Tuttavia, Engelschalk II, figlio di Engelschalk, guid\u00f2 i loro eredi in una ribellione contro Aribo svoltasi tra l'882 e l'884."}
{"id": "1644070", "revid": "133248", "url": "https://it.wikipedia.org/wiki?curid=1644070", "title": "Arco di Trento", "text": ""}
{"id": "1644093", "revid": "160243", "url": "https://it.wikipedia.org/wiki?curid=1644093", "title": "Problema delle montagne russe", "text": "Il problema delle montagne russe (meglio conosciuto con il nome inglese \"Roller coaster problem\") \u00e8 un problema di sincronizzazione tra processi.\nDescrizione del problema.\nSupponiamo che ci siano \"n\" passeggeri (threads) e un carrello delle montagne russe (altro thread). I passeggeri arrivano alla giostra e si mettono in attesa che arrivi il carrello che pu\u00f2 trasportare \"C\" passeggeri con \"C\" &lt; \"n\". Il carrello parte solo quando \u00e8 pieno.\nDettagli restrittivi:\n\u00c8 ovvio che questo problema pu\u00f2 essere causa di deadlock.\nSoluzione con i semafori.\nPer risolvere tale problema facciamo uso dei semafori.\nUtilizzeremo le seguenti variabili condivise tra tutti i processi in gioco cos\u00ec inizializzate:\n boarders = 0\n unboarders = 0\n mutex1 = Semaphore(1)\n mutex2 = Semaphore(1)\n boardQueue = Semaphore(0)\n unboardQueue = Semaphore(0)\n allAboard = Semaphore(0)\n allAshore = Semaphore(0)\nDove mutex protegge i passeggeri che contano il numero di passeggeri che hanno invocato codice_1. I passeggeri attendono nella codice_9 prima di montare nel carrello e nella codice_10 prima di smontare. codice_11 indica che il carrello \u00e8 pieno e codice_12 che tutti i passeggeri sono smontati.\nIn questo pseudo-codice codice_13 equivale alla classica P e codice_14 alla V di Dijkstra.\nLo pseudo-codice per il carrello pu\u00f2 essere strutturato nel seguente modo:\n load()\n boardQueue.signal(C)\n allAboard.wait()\n run()\n unload()\n unboardQueue.signal(C)\n allAshore.wait()\nQuando il carrello arriva, segnala \"C\" passeggeri, poi aspetta che l'ultimo abbia segnalato codice_11. Inizia il suo giro e quando arriva permette ai \"C\" passeggeri a boardo di smontare aspettando il segnale per codice_12.\nLo pseudo-codice per i passeggeri invece pu\u00f2 essere strutturato nel seguente modo:\nboardQueue.wait()\n board()\n mutex1.wait()\n boarders += 1\n if boarders == C:\n allAboard.signal()\n boarders = 0\n mutex1.signal()\n unboardQueue.wait()\n unboard()\n mutex2.wait()\n unboarders += 1\n if unboarders == C:\n allAshore.signal()\n unboarders = 0\n mutex2.signal()\nI passeggeri aspettano il carrello prima di montare. L'ultimo passeggero che monta segnala il carrello che pu\u00f2 partire e resetta il contatore codice_17.\nQuesta soluzione non va bene nel caso ci siano in gioco pi\u00f9 carrelli.\nImplementazione in C.\nQui di seguito il codice in C che risolve il problema col metodo dei semafori.\nSi sono utilizzati i \"pthread\" ed i semafori POSIX.\n/*************************************************************\n * Per compilare con gcc su Linux: *\n * gcc file.c -lpthread *\ntypedef struct\n int boarders, unboarders;\n Semaphore *mutex1, *mutex2;\n Semaphore *boardQueue, *unboardQueue;\n Semaphore *allAboard, *allAshore;\n} Shared;\n// Some utility functions //\nvoid\nerror (char *msg)\n perror (msg);\n exit (1);\nvoid *\ncheck_malloc (int size)\n void *p = malloc (size);\n if (p == NULL)\n error (\"malloc failed\\n\");\n return p;\nSemaphore *\nnew_semaphore (int n)\n Semaphore *sem = check_malloc (sizeof (Semaphore));\n int ret = sem_init (sem, 0, n);\n if (ret == -1)\n error (\"sem_init failed\\n\");\n return sem;\nvoid\njoin_thread (pthread_t thread)\n int ret = pthread_join (thread, NULL);\n if (ret == -1)\n error (\"pthread_join failed\\n\");\n// Roller coaster problem //\nvoid *\nrollercoaster (void *arg)\n int id = id_counter++;\n int i, turn = 1;\n Shared *shared = (Shared *) arg;\n for (turn = 1; turn &lt;= TURN; turn++)\n printf (\"\\nR: This is turn number %d\\n\", turn);\n printf (\"R: Loading passengers...\\n\");\n for (i = 0; i &lt; SEATS; i++)\n sem_post (shared-&gt;boardQueue);\n sem_wait (shared-&gt;allAboard);\n printf (\"R: Roller coaster start\\n\");\n sleep (1);\n printf (\"R: Roller coaster stop\\n\");\n printf (\"R: Unloading passengers...\\n\");\n for (i = 0; i &lt; SEATS; i++)\n sem_post (shared-&gt;unboardQueue);\n sem_wait (shared-&gt;allAshore);\n printf (\"\\nR: It's 6PM, service is close!\\n\");\n pthread_exit (NULL);\nvoid *\npassenger (void *arg)\n int id = id_counter++;\n Shared *shared = (Shared *) arg;\n sem_wait (shared-&gt;boardQueue);\n printf (\"P: Passenger %d is boarding\\n\", id);\n sem_wait (shared-&gt;mutex1);\n shared-&gt;boarders++;\n if (shared-&gt;boarders == SEATS)\n sem_post (shared-&gt;allAboard);\n shared-&gt;boarders = 0;\n sem_post (shared-&gt;mutex1);\n sem_wait (shared-&gt;unboardQueue);\n printf (\"P: Passenger %d is unboarding\\n\", id);\n sem_wait (shared-&gt;mutex2);\n shared-&gt;unboarders++;\n if (shared-&gt;unboarders == SEATS)\n sem_post (shared-&gt;allAshore);\n shared-&gt;unboarders = 0;\n sem_post (shared-&gt;mutex2);\n pthread_exit (NULL);\nint\nmain ()\n int i;\n pthread_t passengers[NUM_PASS];\n pthread_t roller_coaster;\n id_counter = 0;\n Shared *shared = new_shared ();\n roller_coaster = new_thread (rollercoaster, shared);\n for (i = 0; i &lt; NUM_PASS; i++)\n new_thread (passenger, shared);\n join_thread (roller_coaster);\n return 0;\nModellazione in CCS.\nIl Calculus of Communicating Systems (CCS) \u00e8 un linguaggio teorico che permette di studiare i sistemi reattivi.\nDi seguito \u00e8 riportato la modellazione in CCS del nostro problema (sintassi del Concurrency WorkBench) per un carrello con capienza 2 (C = 2):\n agent P = 'board.'unboard.P;\n agent BOARDQUEUE = board.board.'allAboard.0;\n agent UNBOARDQUEUE = unboard.unboard.'allAshore.0;\n agent RC = 'load.allAboard.RC1 | load.BOARDQUEUE;\n agent RC1 = run.RC2;\n agent RC2 = 'unload.allAshore.RC | unload.UNBOARDQUEUE;\n set L = {load, unload, board, unboard,allAboard,allAshore};\n agent SYS = (RC|P|P|P|P)\\L;"}
{"id": "1644100", "revid": "846943", "url": "https://it.wikipedia.org/wiki?curid=1644100", "title": "Indice di area fogliare", "text": "L'Indice di area fogliare (in inglese \"Leaf Area Index\", da cui l'acronimo LAI) \u00e8 una misura della superficie fogliare per unit\u00e0 di superficie del suolo ed \u00e8 un parametro essenziale per lo studio delle coperture forestali e agrarie.\nDefinizione.\nIl LAI \u00e8 stato inizialmente definito come l'area totale di una faccia del tessuto fotosintetizzante per unit\u00e0 di superficie di terreno (Watson, 1947). Questa definizione pu\u00f2 essere applicata senza problemi alle latifoglie, perch\u00e9 entrambe le facce della foglia hanno la stessa area. \nNel caso delle conifere, caratterizzate da aghi a sezione circolare o semicircolare, questa definizione non pu\u00f2 essere accettata perch\u00e9 non rappresenta l'effettiva superficie di scambio. Anche le latifoglie possono presentare problemi in determinate situazioni, come, ad esempio, quando le foglie sono accartocciate prima di cadere.\nPer evitare il problema dovuto alla forma delle foglie, alcuni autori (Smith, 1991; Bolstad e Gower, 1990) proposero di modificare il parametro, introducendo l'area fogliare proiettata. In questo modo si riducevano i problemi dovuti alla forma di aghi e foglie ma sorgeva quello dell'angolo di proiezione, poich\u00e9 il parametro risentiva molto della sua variazione.\nQuesto spinse Myneni et al. (1997) a definire il LAI come la massima area fogliare proiettata per unit\u00e0 di superficie.\nLang et al. (1991) e Chen &amp; Black (1992), diversamente, definirono l'indice di area fogliare come met\u00e0 dell'area di intercettazione per unit\u00e0 di superficie. Questa definizione si basava sulla capacit\u00e0 degli elementi della pianta di intercettare le radiazioni e sul calcolo di alcuni coefficienti di proiezione, che dipendono dai vari angoli di inclinazione dei raggi solari.\nNella letteratura odierna, in particolare per le latifoglie, l'indice di area fogliare \u00e8 definito come met\u00e0 dell'area fogliare totale (tutte le facce fogliari) per unit\u00e0 di superficie. Da tutte le definizioni si nota come il LAI \u00e8 sempre dato dal rapporto di due aree, quindi, da un punto di vista strettamente matematico, \u00e8 da considerarsi come un parametro adimensionale. In realt\u00e0, dato che il rapporto \u00e8 tra superficie fogliare e superficie del suolo, da un punto di vista fisico, le due unit\u00e0 di misura non si annullano. Quindi il LAI \u00e8 pi\u00f9 correttamente espresso in metri quadrati di fogliame su metro quadro di suolo (m\u00b2/m\u00b2).\nL'indice di area fogliare dipende da alcuni fattori quali: la composizione specifica, la fase di sviluppo del bosco, le condizioni del sito in cui si misura il parametro ed il metodo tramite il quale viene misurato. Per quest'ultimo fattore ha un peso anche l'abilit\u00e0 di chi lo misura.\nIl LAI \u00e8 estremamente variabile, in primavera ed in autunno pu\u00f2 cambiare anche giorno per giorno, e seguendo la dinamica di sviluppo del bosco cambia di anno in anno. In boschi maturi varia in risposta alla variabilit\u00e0 climatica, in seguito ad annate secche o umide, in presenza di gelate tardive e precoci e altri fattori che esercitano la loro variabilit\u00e0 nel corso degli anni.\nQuesta variabilit\u00e0 \u00e8 ben rappresentata dai valori riportati in letteratura.\nEsempi.\nIl valore pi\u00f9 basso pubblicato, per quanto riguarda i boschi, \u00e8 0,4 per un bosco di rovere (\"Quercus petraea\" Liebl.) (Le Dantec et al., 2000), invece il pi\u00f9 alto \u00e8 16,9 per un bosco di douglasia (\"Pseudotsuga menziesii\" Franco) (Turner et al., 2000).\nGeneralmente i valori pi\u00f9 alti si hanno per i boschi di conifere e si stima che i valori massimi per i boschi di latifoglie si aggirino intorno a 6-8.\nSulla terra tutti i biomi (escluso deserti e tundra) hanno un indice di area fogliare che varia da 3 a 19, ed il valore pi\u00f9 alto si ha nelle foreste boreali, che sono formate per lo pi\u00f9 da conifere."}
{"id": "1644102", "revid": "599013", "url": "https://it.wikipedia.org/wiki?curid=1644102", "title": "Claudia Strobl", "text": "Biografia.\nSlalomista pura in attivit\u00e0 tra la fine degli anni 1980 e il decennio successivo, in Coppa del Mondo Claudia Strobl ottenne il primo piazzamento il 5 gennaio 1986 a Maribor (6\u00aa), il primo podio il 21 dicembre dello stesso anno in Val di Zoldo (3\u00aa), l'unica vittoria il 10 dicembre 1989 a Steamboat Springs e l'ultimo podio il 13 marzo 1990 a Vemdalen (3\u00aa); in quella stagione 1989-1990 si piazz\u00f2 al 2\u00ba posto nella classifica della Coppa del Mondo di slalom speciale, superata dalla vincitrice Vreni Schneider di 17 punti. Ai XVI Giochi olimpici invernali di , sua unica presenza olimpica, non complet\u00f2 la gara; l'ultimo piazzamento della sua carriera fu il 24\u00ba posto ottenuto nello slalom speciale di Coppa del Mondo disputato il 9 gennaio 1994 ad Altenmarkt-Zauchensee. Non prese parte a rassegne iridate.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "1644104", "revid": "1573940", "url": "https://it.wikipedia.org/wiki?curid=1644104", "title": "Pleurobranchidae", "text": "Pleurobranchidae \u00e8 una famiglia di molluschi gasteropodi della superfamiglia Pleurobranchoidea.\nTassonomia.\nLa famiglia comprende i seguenti generi:\nI generi \"Euselenops\", \"Pleurobranchaea\" e \"Pleurobranchella\", in passato inclusi in questa famiglia, sono stati segregati in una famiglia a s\u00e9 stante (Pleurobranchaeidae)."}
{"id": "1644106", "revid": "208588", "url": "https://it.wikipedia.org/wiki?curid=1644106", "title": "Verrucano lombardo", "text": ""}
{"id": "1644110", "revid": "15756", "url": "https://it.wikipedia.org/wiki?curid=1644110", "title": "Varecia rubra", "text": "Il vari rosso (\"Varecia rubra\" ) \u00e8 una delle due specie del genere \"Varecia\", i lemuri vari o lemuri dal collare; l'altro \u00e8 il vari bianco e nero (\"Varecia variegata\"). Come tutti i lemuri, \u00e8 originario del Madagascar, specialmente nelle foreste pluviali di Masoala, nel nord-est dell'isola. \u00c8 uno dei primati pi\u00f9 grandi del Madagascar con una lunghezza corporea di 53 centimetri, una coda lunga 60 centimetri ed un peso di 3,3-3,6\u00a0kg. La sua pelliccia morbida e spessa \u00e8 di colore rosso e nero e sfoggia una macchia color crema o camoscio sulla nuca, ma alcuni sono noti per avere una macchia bianca o rosa sul retro degli arti o delle dita e un anello alla base della coda in un colore simile.\nDescrizione.\nI lemuri vari sono i membri pi\u00f9 grandi della famiglia Lemuridae, e il vari rosso \u00e8 la pi\u00f9 grande delle due. Un esemplare adulto presenta una lunghezza corporea (senza contare la coda) di circa 53 centimetri (21 pollici), una coda lunga 60 centimetri (24 pollici), per un peso di 3,3-3,6\u00a0kg (7,3-7,9 libbre). Le femmine sono leggermente pi\u00f9 grandi dei maschi. Hanno corpi snelli e lunghi arti, un muso stretto e lungo e piccole orecchie a volte nascoste dalla lunga pelliccia che forma il collare intorno al collo che d\u00e0 il nome lemuri dal collare a questi animali.\nCome suggerisce il nome, hanno una colorazione rosso-ruggine o rosso-mattone sulla parte superiore del corpo. La testa, lo stomaco, la coda, i piedi e l'interno degli arti sono invece neri. Hanno una macchia bianca sul retro del collo e possono anche avere segni bianchi sui piedi o sulla bocca.\nBiologia.\nHa abitudini diurne e arboricole.\nVive in piccoli gruppi di 2-16 individui, ma talora anche pi\u00f9 numerosi.\nAlimentazione.\nLa sua dieta \u00e8 costituita primariamente da frutti, nettare e polline, in misura minore da foglie e semi.\nComunicazione.\nUtilizza una gamma differenziata di vocalizzazioni. \nRiproduzione.\nL'accoppiamento avviene tra maggio e luglio.\nDopo una gestazione di 102 giorni, la femmina pu\u00f2 partorire sino a sei piccoli (il pi\u00f9 delle volte 2-3), numero alquanto inusuale tra i primati. I neonati sono ricoperti di pelo e sono in grado di vedere, ma non acquisiscono autonomia di movimento prima della sesta settimana di vita. Lo svezzamento avviene verso il quarto mese. Si stima che il 65% dei cuccioli non superi il terzo mese di et\u00e0, a causa di cadute dagli alberi o per l'azione dei predatori.\nL'aspettativa di vita del vari rosso in natura \u00e8 di 15-20 anni. In cattivit\u00e0 la soglia dei 25 anni viene raggiunta frequentemente, ed \u00e8 noto un esemplare giunto sino ai 33.\nDistribuzione e habitat.\nL'areale della specie \u00e8 ristretto alla foresta pluviale della penisola di Masoala, nel Madagascar nord-orientale. La popolazione esistente \u00e8 stimata tra 1.000 e 10.000 esemplari.\nTassonomia.\n\"V. rubra\" in passato era considerata una sottospecie di \"V. variegata\" (\"Varecia variegata rubra\") ma \u00e8 oggi riconosciuta come specie a s\u00e9 stante.\nConservazione.\nPer la ristrettezza del suo areale, minacciato dal disboscamento, e la relativa esiguit\u00e0 della popolazione residua, \"V. rubra\" \u00e8 considerata dalla IUCN una specie in pericolo critico di estinzione.\nLa specie \u00e8 inserita nell'Appendice I della CITES (specie di cui \u00e8 assolutamente vietato il commercio).\nLa creazione, nel 1997, del Parco Nazionale di Masoala ha aiutato a proteggere la specie, ma parte della popolazione residua vive fuori dai confini del parco ed \u00e8 soggetta alle minacce della caccia da parte delle popolazioni locali e della cattura per il commercio illegale internazionale."}
{"id": "1644115", "revid": "1573940", "url": "https://it.wikipedia.org/wiki?curid=1644115", "title": "Pleurobranchus", "text": "Pleurobranchus \u00e8 un genere di molluschi gasteropodi marini della famiglia Pleurobranchidae."}
{"id": "1644116", "revid": "547034", "url": "https://it.wikipedia.org/wiki?curid=1644116", "title": "I Simpson e la filosofia", "text": "I Simpson e la filosofia (\"The Simpsons and Philosophy: The D'oh! of Homer\") \u00e8 una raccolta di saggi curata da William Irwin, Mark T. Conard and Aeon J. Skoble, ciascuno dei quali ha anche scritto uno dei diciotto saggi del libro. Essi, prendendo spunto dai personaggi e dagli episodi della sitcom animata \"I Simpson\", trattano temi filosofici.\nIl titolo originale del libro, \"The Simpsons and Philosophy: The D'oh! of Homer\", \u00e8 un riferimento all'opera filosofica cinese \"Tao Te Ching\" di Lao Tzu.\nEsso \u00e8 stato pubblicato dalla casa editrice Open Court quale secondo volume della serie dedicata alla cultura popolare e alla filosofia.\nL'opera ha avuto un buon successo sia di critica che di pubblico, vendendo pi\u00f9 di 203.000 copie (libro pi\u00f9 venduto della serie) e venendo adottato come libro di testo in alcune universit\u00e0 americane."}
{"id": "1644118", "revid": "287204", "url": "https://it.wikipedia.org/wiki?curid=1644118", "title": "Bang Bang (My Baby Shot Me Down)", "text": "Bang Bang (My Baby Shot Me Down) \u00e8 una canzone scritta da Sonny Bono nel 1966, e pubblicata da Cher come secondo singolo dell'album \"The Sonny Side of Ch\u00e9r\".\nStoria e cover.\nIl singolo ebbe un notevole successo in tutto il mondo. Negli Stati Uniti si rivel\u00f2 uno dei migliori successi di Cher arrivando fino alla seconda posizione dei singoli pi\u00f9 venduti, e vendendo in totale pi\u00f9 di tre milioni di copie. Nel 1987 il singolo venne nuovamente pubblicato, come singolo dell'album \"Cher\", anche se in quella occasione il singolo non entr\u00f2 neppure in classifica.\nNel 1966 anche Nancy Sinatra pubblic\u00f2 la propria versione di \"Bang Bang\" nell'album \"How Does That Grab You?\", con l'introduzione del celebre tremolo di chitarra (di Billy Strange). Nel 2003 Quentin Tarantino inser\u00ec questa versione nella colonna sonora del film \"\". Fu campionato (nella versione della Sinatra) per il brano del 2005 degli Audio Bullys \"Shot You Down\".\nAltri artisti hanno inciso la propria versione di \"Bang Bang\", fra questi vanno ricordati Stevie Wonder, Petula Clark, Vanilla Fudge, Terry Reid, Bon Jovi, Frank Sinatra, Cliff Richard, Paul Weller, Isobel Campbell, The Raconteurs, Paolo Nutini, Lady Gaga, Dua Lipa, Gabor Szabo.\nIn Italia il brano ebbe due versioni: la prima, tradotta da Alessandro Colombini e Miki Del Prete per il Clan Celentano, venne incisa all'inizio da Milena Cant\u00f9 e successivamente dall'Equipe 84; la seconda, opera di Mario Coppola, venne incisa dal gruppo I Corvi e da Dalida. Dalida la present\u00f2 in concorso al variet\u00e0 televisivo Rai \"Scala reale\" nell'autunno 1966. Mina la ripropose dal vivo, nella puntata del 6 maggio 1967 di Sabato sera; questa versione venne pubblicata solo ventisei anni dopo dalla Raro!Records.\nAltre incisioni vennero effettuate da Ornella Vanoni, Ivan Cattaneo (1983, album \"Bandiera gialla\"), che rilanci\u00f2 il brano con notevole successo portandolo nelle discoteche di tutta Italia, e Ivana Spagna (2001, album \"La nostra canzone\"). Dalida cant\u00f2 il brano anche in francese, cos\u00ec come hanno fatto nel corso degli anni Sheila, Jacno e Mareva Galanter. In napoletano \u00e8 stata invece incisa dai Convers.\nTra gli usi televisivi pi\u00f9 recenti del brano, nel gennaio 2008 la modella e cantante Carla Bruni ha eseguito il brano per la promozione televisiva della Lancia Musa. Sempre nello stesso anno, il 29 maggio, Giusy Ferreri l'ha cantato nel programma TV \"X Factor\"; successivamente, nel dicembre 2009 ha ricantato il brano in duetto con gli Onirama, band rock greca.\nIl ritornello, che recita \u00ab\"Bang bang, my baby shot me down\"\u00bb, \u00e8 stato ripreso nel brano hard rock \"Chicas Peligrosas\" dei Gypsy Pistoleros, incluso nell'album \"Para Siempre\" del 2008. Una versione altrettanto interessante della canzone \u00e8 presente nell'album \"Ho sognato troppo l'altra notte?\" di Mauro Ermanno Giovanardi, che ne canta una traduzione insieme all'attrice Violante Placido.\nDal 2011 Francesco Baccini apre con una propria interpretazione di \"Bang Bang\", riarrangiata da Armando Corsi, lo spettacolo \"Baccini canta Tenco\", scritto dallo stesso cantautore con Marzio Angiolani. L'omonimo album, tratto dal recital, contiene il brano. Il 20 gennaio 2014 \u00e8 uscita una nuova versione del brano intitolata \"Shot Me Down\", prodotta dal DJ francese David Guetta in collaborazione con Skylar Grey.\nLady Gaga il 28 luglio 2014 si esibisce con una cover del brano al Lincoln Center di New York. Il live \u00e8 stato inserito come traccia bonus nel suo album \"Cheek to Cheek\" in collaborazione con Tony Bennett. Nel 2016 una bella versione \u00e8 cantata anche da Beth Hart nel suo album \"Fire on the Floor\". Nel 2017 il brano \u00e8 stato cantato da Dua Lipa per la campagna pubblicitaria di Patrizia Pepe."}
{"id": "1644121", "revid": "72811", "url": "https://it.wikipedia.org/wiki?curid=1644121", "title": "Steel Angel Kurumi", "text": ""}
{"id": "1644132", "revid": "6923", "url": "https://it.wikipedia.org/wiki?curid=1644132", "title": "Linea Arbatsko-Pokrovskaja", "text": "La linea Arbatsko-Pokrovskaja () o linea 3, \u00e8 una linea della metropolitana di Mosca. \u00c8 stata cronologicamente la terza ad essere aperta e collega il grande quartiere Izmajlovo ad est di Mosca e il quartiere Strogino ad ovest con il centro della citt\u00e0. Conta 21 stazioni (e una temporaneamente chiusa) e, con i suoi 45,1 km, \u00e8 la linea pi\u00f9 lunga della rete.\nStoria.\nLa storia dell'asse est-ovest \u00e8 una delle pi\u00f9 complesse della storia della metropolitana di Mosca, ed \u00e8 parzialmente dovuta ai cambiamenti politici delle priorit\u00e0. Nel 1935, quando apr\u00ec il primo tratto di metropolitana, fu costruito un ramo da Ochotnyj Rjad a Smolenskaja, che si estese poi fino alla Stazione ferroviaria Kievskij nel 1937.\nNel 1938 questo ramo divenne una linea separata, e fu inaugurato un tracciato di 3,2 km da Aleksandrovskij Sad alla stazione Kurskij. Durante la seconda guerra mondiale la costruzione della metropolitana non sub\u00ec arresti, e nel 1944 fu aperto il ramo Pokrovsky con tre stazioni (Elektrozavodskaja fu aggiunta in seguito). La parte occidentale della linea fu estesa poi tre volte, una delle quali con una fermata temporanea, Pervomajskaja, all'interno di un nuovo deposito. Questa fu sostituita nel 1961 da altre due stazioni, e nonostante la linea fosse conosciuta per la ricca architettura stalinista, i design delle nuove stazioni gettarono le fondamenta dello stile che sarebbe rimasto in voga in tutti gli anni sessanta. La linea raggiunse l'attuale capolinea nel 1963 con l'estensione a \u0160\u010d\u0451lkovskaja.\nLa parte occidentale della linea ebbe una storia pi\u00f9 complessa. Le stazioni originarie della prima tratta furono costruite sotto la superficie. Data la loro importanza nel centro di Mosca e il pericolo post-bellico della guerra nucleare, queste stazioni sarebbero state inutili come rifugio antiatomico. Per risolvere questo problema, si decise di costruire una sezione parallela pi\u00f9 profonda vicino alla vecchia stazione, il che avvenne nel 1953.\nLa linea sarebbe poco stata progettata per essere estesa ad ovest verso il quartiere Fili, ma un altro cambiamento nella politica dei trasporti imped\u00ec l'estensione da quella parte. Nikita Chru\u0161\u010d\u00ebv, dopo la visita negli Stati Uniti, fu impressionato dalla grande rete di metropolitane in superficie, e insistette nel promuovere l'idea della costruzione del ramo Fil\u00ebvsky in superficie. Pertanto, nacque la Linea Fil\u00ebvskaja, che fu aperta nel 1958 con le quattro stazioni originarie.\nPertanto, per quasi 40 anni non ci furono estensioni condotte sulla linea. Tutto questo cambi\u00f2 negli anni ottanta, quando un nuovo piano generale pens\u00f2 di correggere il cattivo esperimento della linea Fil\u00ebvskaja, e dopo quindici anni di costruzione, nel 2003 apr\u00ec una nuova stazione, la pi\u00f9 profonda della capitale russa.\nLa linea \u00e8 molto conosciuta per la sua architettura, prevalentemente stalinista. Tra gli esempi presenti ci sono Plo\u0161\u010dad' Revoljucii con i 72 gruppi sculturali di M.G. Manizer, Elektrozavodskaja, che \u00e8 illuminata da 318 lampade a incandescenza e la semi-ellittica Arbatskaja, con il suo stile Barocco moscovita.\nIncidenti.\nIl 15 luglio 2014 una vettura della metropolitana ha deragliato nel tratto tra le stazioni Park Pobedy e Slavjanskij Bul'var. Tale incidente ha cagionato la morte di venti persone e il ferimento di oltre un centinaio di passeggeri.\nMateriale rotabile.\nLa linea \u00e8 servita dal deposito Izmailovo (n\u00ba3) e conta 43 treni da sette carrozze. Tradizionalmente, nessun treno assegnato alla linea era nuovo di fabbrica, e gran parte del materiale rotabile consisteva di vecchi modelli di treni che le altre linee avevano dismesso; i convogli in servizio sono dei modelli Ezh, Ezh1, Em-508 ed Em-509.\nEventi recenti e sviluppi futuri.\nRamo occidentale.\nNel 1953, dopo la chiusura delle stazioni in superficie tra Plo\u0161\u010dad' Revoljucii e Kievskaja e la loro sostituzione con le stazioni in profondit\u00e0, dovettero iniziare le estensioni verso ovest. Tuttavia, l'ispirazione di Nikita Chru\u0161\u010d\u00ebv durante la visita della Metropolitana di New York ferm\u00f2 tutti i lavori e furono riaperte le stazioni in superficie creando un tracciato verso ovest, che cre\u00f2 la Linea Fil\u00ebvskaja. Nonostante la costruzione delle stazioni in superficie fu cos\u00ec veloce da raggiungere i quartieri occidentali di Mosca alla met\u00e0 degli anni sessanta, il clima invernale russo si fece sentire pesantemente nella gestione della Linea Fil\u00ebvskaja.\nInoltre, negli anni ottanta, furono costruiti i quartieri di Strogino e Mitino, che rimasero isolati e la loro popolazione dovette spostarsi con linee di autobus e tram verso le stazioni \u0160\u010dukinskaja e Tu\u0161inskaja della Linea Tagansko-Krasnopresnenskaja. Questo fatto rese quest'ultima linea la pi\u00f9 affollata della rete.\nDalla met\u00e0 degli anni ottanta, fu chiara la necessit\u00e0 della complessa ricostruzione per risolvere il problema della parte occidentale di Mosca. Dovevano iniziare tre progetti separati di sviluppo; dato che la linea Arbatsko-Pokrovskaja aveva un traffico di passeggeri relativamente basso, si decise di compiere l'ammodernamento in modo da far aumentare l'afflusso di utenti. Per la prima parte, la linea avrebbe seguito il viale Kutuzovskij con tre stazioni, per poi collegarsi alle stazioni occidentali della Linea Fil\u00ebvskaja e continuare verso Strogino e Mitino. I lavori iniziarono alla fine degli anni ottanta, per l'apertura della prima stazione (futuro punto di trasferimento con la linea radiale Solncevsko-Mjtishchenskaja) da aorure all'inizio degli anni novanta. Tuttavia, la prima stazione non fu aperta fino al 2003 (Park Pobedy) e l'apertura delle altre dye (Minskaja e Slavjanskij Bul'var) fu posticipata; l'ultima delle due stazioni \u00e8 prevista per il giugno 2008.\nNel 1989 fu completata la prima parte del progetto, con l'estensione a Krylatskoe. In seguito, nel 2003, fu aperta la stazione pi\u00f9 profonda del sistema, Park Pobedy; nel 2007 ha riaperto la stazione Kuncevskaja, dopo essere stata ridisegnata e nel 2008 aprir\u00e0 Slavjanskij Bul'var; le stazioni della linea Fil\u00ebvskaja Molod\u00eb\u017enaja e Krylatskoe sono state annesse alla linea Arbatsko-Pokrovskaja raddoppiando la loro lunghezza e anche il carico di utenti. Contemporaneamente, saranno completate le due stazioni dopo Strogino, che si troveranno in un tunnel per la metropolitana ma anche per le automobili.\nPrima dell'attuale capolinea Strogino, verr\u00e0 costruita una stazione intermedia, Troice-Lykovo. La stazione Strogino e il segmento successivo, saranno raggiunte dal ramo Stroginskij della Linea Kalininskaja.\nRamo orientale.\nGran parte delle stazioni sono datate e alcune furono costruite durante gli anni quaranta; la loro et\u00e0 si mostra chiaramente nell'aspetto e nelle tecnologie in funzione, come ad esempio le scale mobili. Nel maggio 2005, la stazione Sem\u0451novskaja fu chiusa per un anno per sostituire le vecchie scale mobili e per rinnovare totalmente l'ingresso. Elektrozavodskaja fu chiusa nel maggio 2007 e riaprir\u00e0 nel 2008 per lo stesso motivo. Tutte le stazioni in profondit\u00e0 del ramo Pokrovskiy devono ancora essere equipaggiate con un secondo ingresso in superficie; la stazione pi\u00f9 affollata, Baumanskaja, sar\u00e0 probabilmente la prima ad essere sottoposta al rinnovamento: con un secondo ingresso, alla stazione potr\u00e0 essere evitata la chiusura. Partizanskaja \u00e8 in superficie e non ha scale mobili, pertanto non \u00e8 necessaria la chiusura in caso di lavori.\nOltre ai lavori di ammodernamento, sono state progettate nuove stazioni sulla linea. Nel 1938, sulla prima tratta della linea tra Kurskaja e Plo\u0161\u010dad' Revoljucii, furono effettuati progetti per due future stazioni, chiamate Pokrovka e Maroseika. Quest'ultima in particolare, \u00e8 molto importante, dato che faciliterebbe il trasferimento diretto alla stazione Kitaj-Gorod con le linee Kalu\u017esko-Ri\u017eskaja e Tagansko-Krasnopresnenskaja. L'apertura delle nuove stazioni non \u00e8 considerata una priorit\u00e0, nonostante all'apertura della stazione Strogino il traffico dei passeggeri abbia richiesto la costruzione di nuove stazioni.\nAll'estremit\u00e0 orientale della linea, \u00e8 in progetto una nuova stazione, Goljanovo. La stazione \u0160\u010d\u0451lkovskaja \u00e8 stata ristrutturata, con la sostituzione delle vecchie piastrelle in ceramica con moderni pannelli in alluminio."}
{"id": "1644142", "revid": "339392", "url": "https://it.wikipedia.org/wiki?curid=1644142", "title": "Gaidin", "text": ""}
{"id": "1644148", "revid": "1793900", "url": "https://it.wikipedia.org/wiki?curid=1644148", "title": "Squero veneziano", "text": "Lo squero veneziano \u00e8 il tipico cantiere per imbarcazioni a remi della citt\u00e0 di Venezia.\nL'etimologia del nome potrebbe essere legata alla parola di lingua veneta \"squara\", ossia la squadra, strumento di lavoro fondamentale per i maestri d'ascia. Secondo altre fonti il termine potrebbe derivare dal greco \"\u1f10\u03c3\u03c7\u03ac\u03c1\u03b9\u03bf\u03bd\" (esch\u00e1rion), \"cantiere\".\nIn origine, a Venezia il termine \"squero\" indicava genericamente il cantiere navale per la costruzione, la manutenzione e il ricovero delle imbarcazioni di ogni dimensione, sia a remi che a vela, spaziando dai piccoli \"sando\u0142eti\" fino alle grandi galee da guerra. Con l'accentramento nell'Arsenale dell'attivit\u00e0 cantieristica per le navi pi\u00f9 grosse, sia militari che mercantili, l'ambito degli \"squeri\" si specializz\u00f2 sulle imbarcazioni pi\u00f9 piccole, di uso privato.\nLo \"squero\" \u00e8 caratterizzato da un piano inclinato verso il canale o il rio per la messa a secco e il varo delle barche. Alle spalle del piano, recintato su due lati, \u00e8 presente una costruzione in legno coperta e aperta verso il piano di varo, detta \"tesa\". La \"tesa\" costituisce allo stesso tempo la zona di lavoro vera e propria, al riparo dalle intemperie, e il deposito degli attrezzi. Tipicamente, le abitazioni contigue o, dove presente, il piano superiore dello squero fungono anche da abitazione del proprietario o del capomastro.\nAi tempi della Repubblica di Venezia gli \"squeri\" erano diffusi su tutto il territorio urbano, come testimonia tuttora la toponomastica cittadina con le numerose \"Calle del Squero\" presenti un po' ovunque. C'era per\u00f2 una particolare concentrazione a Castello, nella zona dove ora si trova la Riva dei Sette Martiri (dove i cantieri vennero smantellati proprio per far posto alla nuova via), a Dorsoduro e alla Giudecca, sul lato rivolto verso la parte sud della laguna. Col passare del tempo, sia per la drastica riduzione dell'impiego delle imbarcazioni a remi, limitata oggi all'uso turistico o sportivo, sia per l'avvento di nuovi materiali di costruzione come il legno compensato e la vetroresina, le attivit\u00e0 degli \"squeri\" si sono fortemente ridotte, provocandone una drastica riduzione del numero.\nAttualmente nell'ambito cittadino, insieme ad alcuni cantieri minori, sopravvivono solo sei \"squeri\" propriamente detti: tre a Dorsoduro, due alla Giudecca e uno a Castello. \nI tre \"squeri\" di Dorsoduro sono lo \"squero\" Tramontin, agli Ognissanti; il confinante \"squero\" Bonaldo, sempre agli Ognissanti ma che ha perso completamente la sua funzione, divenendo rimessaggio barche; lo \"squero\" di propriet\u00e0 del Comune di Venezia, noto come Squero di San Trovaso. Questi \"squeri\" producono quasi esclusivamente gondole.\nI due \"squeri\" della Giudecca sono lo \"squero\" Crea, propriet\u00e0 del regatante Gianfranco Vianello detto \"Crea\", che \u00e8 anche l'unico a consegnare le gondole complete di tutti gli accessori compresi remi e forcole, e lo \"squero\" Costantini-Dei Rossi, molto fedele alla tipologia classica dello \"squero\".\nLo \"squero\" di Castello \u00e8 lo \"squero\" San Giuseppe, propriet\u00e0 della Societ\u00e0 di Mutuo Soccorso fra Carpentieri e Calfati.\nQuesti tre \"squeri\" riescono ancora a produrre annualmente una quantit\u00e0 significativa non solo di gondole ma anche di altre imbarcazioni tipiche della laguna di Venezia."}
{"id": "1644150", "revid": "1522738", "url": "https://it.wikipedia.org/wiki?curid=1644150", "title": "Angreal e Sa'angreal", "text": ""}
{"id": "1644153", "revid": "287204", "url": "https://it.wikipedia.org/wiki?curid=1644153", "title": "Italia.it", "text": "Italia.it \u00e8 un portale internet dedicato alla promozione turistica dell'Italia via Internet.\nVoluto dal governo Berlusconi III, \u00e8 diventato celebre a causa dell'ingente spreco di fondi pubblici. Prima di cadere, il governo Prodi II, che era subentrato a progetto in corso, decise di dargli nuova vita prevedendone l'attivazione per la fine del 2006, slittata a fine febbraio 2007, per poi chiuderlo meno di un anno dopo.\nAll'inizio del 2009 il governo Berlusconi IV ha fatto ripartire il progetto con un finanziamento iniziale di dieci milioni di euro, che ha portato alla riapertura del sito nel luglio 2009.\nNel giugno 2012, dopo aver vinto un ricorso per l'attribuzione della gestione editoriale del sito presso il Tribunale amministrativo del Lazio la societ\u00e0 Unicity Spa ha assunto l'incarico di riorganizzare il sito e sviluppare nuovi contenuti turistici sotto la supervisione del Ministero del Turismo prima e di quello dei Beni e delle Attivit\u00e0 Culturali e del turismo (MIBACT), dopo.\nStoria.\nGoverno Berlusconi III.\nIl governo Berlusconi promosse l'idea di pubblicare online un portale che facesse da vetrina per l'Italia all'estero e, tramite uno stanziamento di diversi milioni di euro, affid\u00f2 la sua realizzazione al consorzio Sviluppo Italia, che a sua volta si rivolse alle ditte IBM Italia S.p.A, ITS S.p.A e Tiscover AG.\nResponsabile dello sviluppo del sito fu nominato Lucio Stanca, ex dirigente IBM e ministro per l'Innovazione e le Tecnologie nel secondo e terzo Governo Berlusconi, che nel marzo 2004 ottenne un primo stanziamento di 45 milioni di euro, e successivamente un ulteriore stanziamento di 45 milioni di euro, per arricchire i contenuti del sito con progetti cofinanziati dalle Regioni.\nDopo un'attesa di tre anni, alla fine della legislatura il sito finanziato non era ancora stato pubblicato.\nGoverno Prodi II.\nEreditato il progetto, dopo qualche mese di gestazione il Governo Prodi lo mise online nel febbraio 2007. Il portale, fin dall'inizio, suscit\u00f2 accese critiche per le notevole quantit\u00e0 di errori, bug, scarsa qualit\u00e0 progettuale (uso di codice scadente, mancanza di contenuti, poca accessibilit\u00e0, difetti grafici), mancato rispetto della legge Stanca (promulgata dal responsabile stesso del progetto), vulnerabilit\u00e0 agli attacchi XSS, e altro. A fomentare le polemiche sopraggiunse il fatto che un privato cittadino, una volta visionato il codice del sito, lo riscrisse da solo in una settimana rendendolo molto pi\u00f9 funzionale (ed evidenziando ancor pi\u00f9 lo spreco di denaro pubblico).\nVenne inoltre creato un sito d'inchiesta, con relativo blog, per denunciare pubblicamente lo spreco, chiedendo pubblicamente l'accesso agli atti di realizzazione del progetto.\nNei giorni successivi all'apertura del sito, si registr\u00f2 anche un fenomeno di Google bombing, per associare il link al portale a un termine volutamente denigratoro. Nonostante le polemiche sorte, il governo prefer\u00ec non rivelare i documenti riguardanti la vicenda.\nAnche il logo, scelto fra varie proposte e particolarmente costoso, fu oggetto di numerose critiche.\nIl sito trascin\u00f2 tra le critiche la propria esistenza per meno di un anno, con ulteriori stanziamenti dichiarati per un totale che giunse fino a 58 milioni di euro, finch\u00e9 non venne chiuso definitivamente nel gennaio 2008.\nDopo appena un mese venne diffusa la volont\u00e0 di rilanciare il portale affidandolo questa volta all'ENIT, il cui progetto era quello che era stato ideato inizialmente, prevedendo di dare fondi alle regioni perch\u00e9 contribuissero con contenuti. In quell'occasione le regioni rifiutarono creando addirittura un sito concorrente, con ulteriore spreco di fondi; in quest'occasione accettarono, anche in virt\u00f9 dei fondi stanziati a loro favore per il progetto (un milione di euro per ciascuna regione).\nGoverno Berlusconi IV.\nCaduto il governo Prodi, nel 2009 il Ministro per la Pubblica Amministrazione e l'Innovazione Renato Brunetta ed il Sottosegretario di Stato con delega al Turismo, poi nominata Ministro del Turismo, Michela Vittoria Brambilla siglarono un protocollo d'intesa, stanziando ulteriori 10 milioni di euro per la realizzazione di un nuovo portale, nel quale ospitare i migliori contenuti dall'ormai defunto Italia.it.\nIl 15 luglio 2009 venne annunciata la riapertura del portale Italia.it per l'indomani mattina, accompagnata dall'affermazione d'essere il primo stato europeo ad avere un sito ufficiale per il turismo con la possibilit\u00e0 di effettuare tour virtuali a 360\u00b0 in pi\u00f9 di cento localit\u00e0 italiane.\nIl sito risult\u00f2 accessibile dal tardo pomeriggio. Italia.it, realizzato in collaborazione con ACI, si present\u00f2 per vari mesi nella versione beta (ovvero non definitiva), con valenza di spot del Paese e per aprire la strada al definitivo portale.\nA partire dall'8 novembre 2009 il portale Italia.it, con l'aggiunta di nuovi contenuti, mut\u00f2 di impostazione grafica passando dalla versione beta a quella definitiva.\nIl sito, nonostante gli elevati investimenti, presentava tuttavia ancora diverse lacune, errori e imprecisioni, e, come affermato all'interno dello stesso sito, essendo ancora in fase di sviluppo, non rispettava alcuni dei requisiti di accessibilit\u00e0 per disabili previsti dalla legge.\nGoverno Monti.\nCaduto il governo Berlusconi, nel 2011 Ministro del Turismo diventa Piero Gnudi. Il Ministro assume anche le competenze per Italia.it e realizza un corposo studio sul Turismo che prevede 61 azioni per il rilancio del turismo in Italia, ipotizzando un diverso ruolo del sito stesso\nGoverno Letta.\nA Mario Monti, succede Enrico Letta il 28 aprile 2013 e Ministro del Turismo diventa Massimo Bray. Il Ministro si occupa lui stesso del sito e attraverso la redazione editoriale di Unicity e l'assistenza tecnica di ACI - Automobile Club d'Italia ne crea una nuova versione.\nGoverno Renzi.\nMatteo Renzi, nominato presidente del Consiglio il 22 febbraio 2014 affida il dicastero dei Beni e delle attivit\u00e0 culturali e del Turismo a Dario Franceschini che diventa il ministro competente per il portale nazionale del turismo Italia.it. Il sottosegretario designato Francesca Barracciu il 25 marzo risponde all'interrogazione della parlamentare M5S Mucci Mara sulla storia e l'evoluzione del sito in cui il sottosegretario chiarisce che finora sono stati spesi circa 20 milioni di euro per la conduzione del portale, che i 21 milioni di euro previsti per la produzione di contenuti da parte delle Regioni non sono mai stati erogati e che il sito, contrariamente alle notizie di stampa non \u00e8 mai passato sotto la gestione dell'Enit Agenzia Nazionale del Turismo."}
{"id": "1644154", "revid": "74801", "url": "https://it.wikipedia.org/wiki?curid=1644154", "title": "Qin (stato)", "text": "Qin o Ch'in (Wade-Giles) (\u79e6), (778 a.C.-207 a.C.) fu uno Stato cinese del Periodo delle primavere e degli autunni e del Periodo dei regni combattenti. Il nome cinese per i suoi regnanti era Ying (\u5b34).\nStoria.\nInizio leggendario e fondazione dello stato di Qin.\nSecondo Sima Qian, lo Stato di Qin ebbe origine dall'imperatore Zhuanxu, uno dei cinque imperatori dei tempi leggendari. Uno dei loro antenati, Dafei aiut\u00f2 Y\u01d4 a placare il diluvio, e fu ricompensato dall'imperatore Shun con il soprannome di Ying.\nSi racconta che durante l'era Xia e l'era Shang, il clan Ying si divise in due famiglie, una occidentale - che colonizz\u00f2 lo Quanqiu (Collina dei Cani \u72ac\u4e18), vicino all'attuale Tianshui nella valle superiore del fiume Wei - una orientale, che colonizz\u00f2 una zona ad est del Fiume Giallo, luogo di origine degli antenati del re Zhao.\nGli Ying occidentali furono i primi ad ottenere un titolo nobiliare. Feizi di Qin, all'inizio del IX secolo a.C., fu ricompensato con un feudo nella zona Quanqiu (l'attuale Tianshui, provincia di Gansu), per i buoni servizi resi al Re Xiao di Zhou come allevatore e addestratore di cavalli reale, e spos\u00f2 una principessa di sangue reale. Il territorio degli Ying era circondato da popolazioni \"barbare\", i Rong. Per tutto il IX secolo a.C., a causa del deterioramento delle relazioni tra gli Zhou Occidentali e i Rong, lo Stato di Qin fu spesso attaccato.\nNel 771 a.C. una vasta operazione militare dei Rong, caus\u00f2 la caduta della capitale degli Zhou Occidentali, H\u00e0o (nei pressi dell'odierna Xian, nella provincia Shaanxi). Il principe Qin invi\u00f2 delle truppe per proteggere la ritirata verso est di Re Ping di Zhou, mentre la capitale del regno veniva spostata a Luoyang (attualmente con lo stesso nome, nella provincia dello Henan). Xiang di Qin fu ricompensato con il grado di \"b\u00f3\" (\u4f2f), pi\u00f9 o meno corrispondente al titolo di conte, il terzo grado della nobilt\u00e0 dopo quello di \"g\u014dng\" (\u516c) - duca - e \"h\u00f3u\" (\u4faf) - marchese -. Il re Zhou concesse ai Qin tutti i territori degli Zhou riconquistati ai Rong, concessione che fu di grande stimolo per le successive generazioni di sovrani Qin, i quali procedettero ad una sistematica campagna contro i Rong, espandendo i loro territori al di l\u00e0 del confine dello Stato Zhou occidentale.\nPeriodo delle Primavere e degli Autunni.\nDurante il Periodo delle Primavere e degli Autunni i contatti dello Stato di Qin con gli altri stati della Cina centrale ed orientale furono minimi, con l'unica eccezione dello Stato di Jin retto da un marchese (hou, \u664b). Le relazioni tra Qin e Jin fu un mix di diplomazia, nobili amicizie e desiderio di vendetta.\nDurante i primi anni del regno del duca Mu di Qin (\u79e6\u7a46\u516c) lo Stato di Jin si trovava in una posizione di forza sotto la dominazione di Xian di Jin (\u664b\u737b\u516c). Alla morte del duca Xian, per\u00f2, lo Stato di Jin si indebol\u00ec a causa delle lotte interne tra i nobili e i figli del sovrano. Dopo l'incoronazione del duca Wei (\u664b\u60e0\u516c), lo Stato di Jin fu colpito da una grave carestia, che costrinse il duca Wei a chiedere l'aiuto dei Qin. Ottenuto il sostegno del duca Mu di Qin, lo Stato di Jin poco dopo inizi\u00f2 una serie di attacchi contro i Qin, che si vendicarono attaccando a loro volta i Jin. Le relazioni fra i due stati si stabilizzarono quando il duca Mu decise di appoggiare uno dei figli del duca Xian di Jin, Chong'er (\u91cd\u8033), in esilio nello Stato di Chu, permettendogli di estromettere il duca Wei e di ottenere il trono di Jin col titolo di duca Wen (\u664b\u6587\u516c).\nIl Duca Wen di Jin non regn\u00f2 a lungo e mor\u00ec nel 628 a.C. Un anno dopo la sua morte il duca Mu di Qin ordin\u00f2 un attacco segreto contro lo Stato di Zheng, ma il piano fu sventato grazie ad una fuga di notizie. Il nuovo duca Xian di Jin (\u664b\u8944\u516c) pianific\u00f2 un'imboscata contro le armate di Qin, dando luogo alla battaglia di Yao (\u6bbd\uff09(oggi Luoning nella provincia dello Henan) che si risolse in una devastante sconfitta per le armate di Qin. Tre anni dopo, furono i Qin ad attaccare i Jin. Il duca Mu, tuttavia, dopo aver dato sepoltura ai corpi dei soldati uccisi tre anni prima, ancora sparsi sul campo di battaglia, cess\u00f2 gli attacchi sul fronte orientale e si focalizz\u00f2 sull'espansione verso est.\nIl duca Mu di Qin fu uno dei sovrani egemoni durante il Periodo delle primavere e degli autunni, insieme con il marchese Huan di Qi, il duca Xiang di Song, il marchese Wen di Jin e il re Chuang di Chu (autoproclamatosi re).\nPeriodo dei regni combattenti.\nIl periodo di transizione.\nDurante il passaggio dal Periodo delle primavere e degli autunni al Periodo dei regni combattenti, Qin soffr\u00ec di un ritardo nello sviluppo sociale e culturale, rispetto alle rapide trasformazioni che avvenivano negli stati vicini, soprattutto in quelli orientali. La popolazione dello Stato comprendeva una larga porzione di popolazioni semibarbare \"sinizzate\", probabilmente discendenti della trib\u00f9 delle steppe Jong, e questo costituiva un motivo d'inquietudine e di discriminazione nei confronti dei Qin da parte degli altri stati del tempo. Il nuovo Stato di Wei, nato dalla scissione dello Stato di Jin, sotto il comando del marchese Wen di Wei divenne il pi\u00f9 potente stato confinante dei Qin.\nI Qin comunque videro solo una volta forzata la loro linea difensiva, segnata ad est dal passo di Hanguguan (\u51fd\u8c37\u5173) - oggi, Ponte Hangu, a nord-est dell'attuale Lingbao, nella provincia dello Henan) - e ad ovest di Tongguan (\u6f7c\u5173) - oggi Ponte Tong nei pressi di Tonggun, nella provincia dello Shaanxi. Dal 412 al 409 a.C., durante il regno del marchese Wen di Wei e del duca Jian di Qin (\u79e6\u7c21\u516c), le forze congiunte dello Stato di Wei e dei suoi alleati Zhao e Han, conquistarono le terre di Qin ad occidente del Fiume Giallo.\nLe riforme di Shang Yang.\nDopo aver subito pesanti perdite nella guerra contro Wei, i sovrani di Qin diedero inizio a delle grandi riforme, invitando studiosi stranieri, amministratori, teorici e generali sotto i regni dei duchi Xian (\u79e6\u737b\u516c) e Xiao di Qin (\u79e6\u5b5d\u516c).\nIl personaggio pi\u00f9 importante della storia di Qin prima del III secolo a.C. (all'inizio del Periodo dei regni combattenti) fu Shang Yang (\u5546\u9785). Shang Yang gett\u00f2 le fondamenta del nuovo sistema giuridico, che venne poi elaborato da Han Fei (\u97d3\u975e) durante gli ultimi anni del Periodo dei regni combattenti. Combinando le riforme di Shang Yang con gli studi di diritto di Shen Buhai (\u7533\u4e0d\u5bb3) e le teorie politiche di Shen Dao (\u614e\u5230), Han Fei cre\u00f2 una vera e propria filosofia del diritto, il legismo (\u6cd5\u5bb6).\nIl legismo di Shang Yang si fondava sulla convinzione che tutti gli uomini fossero uguali e sulla necessit\u00e0 di mantenere l'ordine attraverso un sistema di leggi e di punizioni severe. Shang Yang divenne il primo ministro di Qin sotto il duca Xiao e gradualmente inizi\u00f2 una profonda trasformazione dello Stato in una \"macchina\" efficiente, capace di eliminare tutti i nemici del potere. Shang Yang limit\u00f2 il potere dell'aristocrazia ed impose la meritocrazia, riservando i privilegi di nascita esclusivamente al sovrano. A causa di tali riforme, Shang Yang si fece molti nemici, tra cui l'erede al trono, il futuro re Huiwen (\u79e6\u60e0\u6587\u738b), che fu da lui spesso punito come un cittadino ordinario.\nAlla morte del duca Xiao, Shang Yang fu perseguitato e ucciso, ma ci\u00f2 nonostante, il nuovo re si guard\u00f2 bene dal disfare il sistema di riforme che aveva rafforzato lo Stato di Qin al punto da indurre Huiwen ad autoproclamarsi primo re di Qin.\nEffetti della riforma.\nUno degli effetti pi\u00f9 evidenti delle riforme di Shang Yang fu il rafforzamento militare. In precedenza, l'esercito - composto di uomini reclutati col sistema delle leve feudali - era controllato dall'aristocrazia; con la riforma, i generali provenivano invece da ogni ceto sociale ed erano scelti solo per le loro capacit\u00e0, e l'esercito era ben addestrato e disciplinato. Inoltre, l'esercito crebbe numericamente a dismisura, ed aveva il pieno supporto dello Stato.\nNel 318 a.C. le forze congiunte dei cinque stati orientali (Wei, Zhao, Chu, Han e Yan) avanzarono fino a Hanguguan ma l'esercito Qin, rafforzato dalle riforme, riusc\u00ec facilmente a respingere le forze mal coordinate degli avversari.\nLa conquista degli Stati di Ba e Shu ebbe poi per i Qin una notevole importanza, sia perch\u00e9 assicur\u00f2 forza lavoro e rifornimenti, sia perch\u00e9 la posizione strategica dei due stati, situati a monte del corso del fiume Yangzi, facilit\u00f2 gli attacchi verso lo Stato di Chu (stato), pi\u00f9 a valle, permettendo il trasporto delle truppe lungo il corso del fiume.\nAscesa dello stato di Qin.\nDurante il regno de re Huiwen di Qin, lo Stato di Chu fu oggetto degli attacchi Qin. Chu, situato a sud-est dello Stato di Qin, era rimasto uno Stato feudale e nonostante vantasse il pi\u00f9 grande esercito di tutti gli stati, sotto il regno di Huai di Chu la forza militare ed amministrativa dello Stato era minata dalla corruzione e dagli interessi particolari dei feudatari che si spartivano il regno. Il primo ministro Qin, Zhang Yi (\u5f35\u5100), spinse il re Huiwen a numerose azioni di disturbo contro il nord-ovest dello Stato di Chu. La reazione del re Huai scaten\u00f2 un attacco che si risolse in una drammatica sconfitta: il re Huai fu fatto prigioniero nel 299 a.C. e mor\u00ec pi\u00f9 tardi in prigionia. Il principe ereditario fu costretto a ritirarsi ad est, prima di essere incoronato re col nome di Qinxiang di Chu (\u695a\u503e\u8944\u738b).\nDopo la morte del re Huiwen di Qin, il nuovo re Zhaoxiang (\u79e6\u662d\u8944\u738b), le aggressioni Qin agli altri stati si fecero pi\u00f9 brutali. Nei primi anni, il primo ministro, il marchese di R\u00e1ng (\u7a70\u4faf) fu un fautore delle campagne contro lo Stato di Qi, soprattutto per interesse personale, poich\u00e9 le terre conquistate ai Qi furono annesse al suo feudo. Successivamente, il consigliere Fan Ju (\u8303\u96ce), che pi\u00f9 tardi divenne marchese di Ying (\u5e94\u4faf), indusse il re ad abbandonare queste campagne poco fruttuose e a concentrare gli sforzi militari contro gli Stati di Han e Wei. Il territorio di Qin si estese ulteriormente, sulla riva orientale del Fiume Giallo ed oltre, e l'esistenza stessa dei due stati di Han e Wei venne ridotta a quella di stati-cuscinetto fra Qin ad ovest, Zhao a nord, Qi ad est e Chu a sud.\nNel 265 a.C. i Qin lanciarono una massiccia invasione dello Stato di Han. Le conquiste Qin scatenarono una guerra con lo Stato di Zhao per il controllo dell'area di Shangdang (\u4e0a\u515a), guerra che culmin\u00f2 con la battaglia di Changping (\u9577\u5e73) del 260 a.C. La battaglia si risolse in un vero massacro, quando il generale Qin Bai Qi (\u767d\u8d77) ordin\u00f2 l'esecuzione di tutti i prigionieri Zhao: lo Stato di Zhao perse in totale quasi uomini. I Qin iniziarono poi il lungo assedio di Handan (\u90af\u90f8), che dur\u00f2 tre anni, durante i quali ripresero le aggressioni di Wei e Chu contro lo Stato di Qin.\nDurante il regno di Zhaoxiang di Qin, a met\u00e0 del III secolo a.C., lo Stato di Qin fu impegnato nella costruzione del canale di Zhengguo, completato nel 246 a.C., che rese lo Stato pi\u00f9 ricco e fertile.\nLa conquista di Chu e l'unificazione della Cina.\nFino al 256 a.C. i Zhou erano ancora, in teoria, i re della Cina. Con la morte dell'ultimo re Zhou, Nan, la dinastia Zhou perse ogni potere e i suoi figli non rivendicarono il titolo di re. A quel tempo, le centinaia di feudi della dinastia Zhou si erano ridotti a sette regni, fra i quali i pi\u00f9 potenti erano quelli di Qin e di Chu.\nIl 247 a.C. segna la fine del Periodo dei regni combattenti. In quell'anno, il tredicenne Zheng fu incoronato re di Qin. Diciassette anni pi\u00f9 tardi, il re Zheng si lanci\u00f2 alla conquista dello Stato di Han, e successivamente degli stato di Zhao (228 a.C.) e di Wei (225 a.C.).\nNel 225 a.C. solo tre stati sovrani rimanevano indipendenti: Chu, Yan e Qi. Ying Zheng di Qin decise di sconfiggere per primo lo Stato pi\u00f9 forte, quello di Chu. Nonostante la vastit\u00e0 del territorio e la quantit\u00e0 di risorse e di manodopera, il difetto principale dello Stato di Chu era il suo governo corrotto che aveva vanificato quasi del tutto le riforme legaliste introdotte da Wu Qi un secolo e mezzo prima.\nLa prima invasione fu un insuccesso, perch\u00e9 l'esercito Chu respinse le truppe Qin comandate dall'inesperto generale Li Xing, sul terreno a lui poco familiare di Huaiyang, nelle odierne province di Jiangsu e Anhui. Nel 224 a.C., a comandare una seconda invasione alla testa di un esercito Qin di uomini fu richiamato il famoso conquistatore dello Stato di Zhao, Wang Jian. Lo Stato di Chu non riusc\u00ec a fermare gli invasori, e dopo aver tentato una vana resistenza fu definitivamente conquistato nel 223 a.C.\nPochi mesi furono sufficienti perch\u00e9 i Qin conquistassero gli ultimi due stati, Yan e Qi. Nel 221 a.C. l'unificazione della Cina era completata e il re Zheng non solo si proclam\u00f2 sovrano della Cina, ma volle per s\u00e9 un titolo senza precedenti, quello di Imperatore, ispirandosi alla leggenda dell'Imperatore Giallo e ad altre figure mitiche. Cambi\u00f2 quindi il suo nome in Shi Huangdi, Primo Imperatore.\nSovrani.\nLe date sono fornite dai capitoli 14 e 15 delle Memorie di uno storico di Sima Qian. "}
{"id": "1644156", "revid": "1543377", "url": "https://it.wikipedia.org/wiki?curid=1644156", "title": "CLAMP in Wonderland", "text": " e sono due videoclip animati umoristici creati dalle CLAMP in cui compaiono diversi personaggi delle loro opere (e non solo). Il primo cortometraggio include i protagonisti delle loro opere a partire dal 1989 fino al 1994, mentre il secondo a partire dal 1995 fino al 2006.\nI due videoclip sono stati distribuiti come OAV in Giappone nel 26 ottobre 2007, con il titolo CLAMP in Wonderland 1&amp;2 1989\u301c2006 \uff1cPRECIOUS EDITION\uff1e (BCBA-3143). In seguito \u00e8 stato pubblicato anche un album.\n\"CLAMP in Wonderland 1&amp;2 \uff1cPRECIOUS SONGS\uff1e\".\nQuesto album comprende le canzoni dei due episodi."}
{"id": "1644165", "revid": "88220", "url": "https://it.wikipedia.org/wiki?curid=1644165", "title": "Dossalogia", "text": ""}
{"id": "1644169", "revid": "6923", "url": "https://it.wikipedia.org/wiki?curid=1644169", "title": "Akagi (manga)", "text": ", \u00e8 un manga giapponese creato nel 1992 da Nobuyuki Fukumoto che tratta del gioco del mahjong. I volumi sono stati serializzati sulla rivista \"Modern Mahjong\", ed \u00e8 stato adattato in due film grazie alla sua popolarit\u00e0. La serie \u00e8 un sequel dell'autore che precedentemente aveva creato un altro lavoro intitolato \"Ten\". Nel 2005 il manga \u00e8 stato trasposto dalla Madhouse in un anime TV di 26 episodi, che narra le stesse vicende.\nTrama.\nIl titolo dell'anime \"Akagi\" \u00e8 riferito al protagonista della serie, Akagi Shigeru. Specialista in imbroglio alla continua ricerca di giocatori abili nel gioco del mahjong. Akagi utilizza tecniche al limite della regolarit\u00e0 con cui sconfigge ogni avversario. Dopo essere riuscito a prendere il mitico titolo di campione del gioco, egli scompare per cinque anni diventando una figura leggendaria nell'intero Giappone."}
{"id": "1644181", "revid": "1543377", "url": "https://it.wikipedia.org/wiki?curid=1644181", "title": "Independent Spirit Awards 2003", "text": "La cerimonia di premiazione della 18\u00aa edizione degli Independent Spirit Awards si \u00e8 svolta il 22 marzo 2003 sulla spiaggia di Santa Monica, California ed \u00e8 stata presentata da John Waters. Halle Berry \u00e8 stata il presidente onorario. Per la prima volta le opere candidate come miglior film sono state onorate con canzoni satiriche, diventate poi un elemento caratteristico degli Spirit Awards nelle edizioni successive.\nLa manifestazione \u00e8 stata segnata da un evento cruciale accaduto appena due giorni prima, l'inizio della Seconda guerra del Golfo: Elvis Costello ha cantato \"What's So Funny 'Bout Peace, Love and Understanding\" e Michael Moore, vincitore del premio per il miglior documentario con \"Bowling a Columbine\", ha fatto un discorso contro la guerra dichiarata da George W. Bush.\nVincitori e candidati.\nI vincitori sono indicati in grassetto, a seguire gli altri candidati."}
{"id": "1644184", "revid": "93556", "url": "https://it.wikipedia.org/wiki?curid=1644184", "title": "Ujiji", "text": "Ujiji, Udjiji o ancora Oudjiji \u00e8 un'antica citt\u00e0 della Tanzania posta sul lago Tanganica, a circa 10 chilometri a sud di Kigoma, nella Regione di Kigoma.\nStoria.\nNel 1900 la sua popolazione era stimata a 10.000 unit\u00e0, nel 1967 a 41.000, mentre il numero attuale non \u00e8 conosciuto. A partire dal XIX secolo fu un importante centro commerciale nelle relazioni tra l'Africa centrale e l'Africa orientale (Zanzibar). Richard Francis Burton e John Hanning Speke la visitarono nel 1858 in occasione della loro spedizione alla ricerca delle sorgenti del Nilo. Ad Ujiji ebbe luogo il celebre incontro il 10 novembre 1871 tra David Livingstone e Henry Morton Stanley, che salut\u00f2 il primo con \"\"Doctor Livingstone, I presume\" (\"Dottor Livingstone, presumo\"\"). La citt\u00e0 era al centro di un vasto stato, chiamato con lo stesso nome \"Ujiji\" o \"Paese d'Ujiji\"."}
{"id": "1644185", "revid": "838137", "url": "https://it.wikipedia.org/wiki?curid=1644185", "title": "Costanzo Torri", "text": "Biografia.\nNato da Francesco Torri e Marinangela Claudia, fu battezzato come Gaspare Torri. Nel 1541 entr\u00f2 nella Provincia marchigiana dei Frati Minori Conventuali.\nPredicatore molto apprezzato, fu lettore e reggente in diversi studi dell'Ordine e insegn\u00f2 teologia nelle Universit\u00e0 di Padova, Perugia (1564) e alla Sapienza di Roma (1585-1586.\nFu creato Cardinale presbitero da Papa Sisto V il 16 aprile 1586 con titolo di San Vitale, optando poi, il 20 aprile 1587, per San Pietro in Montorio, di cui fu il primo titolare.\nEletto Vescovo di Vercelli il 6 aprile 1587 vi rinunci\u00f2 nel maggio 1589 per dedicarsi completamente alle quattro Congregazioni cardinalizie di cui era membro.\nMor\u00ec a il 20 dicembre 1595 presso il Convento dei SS. Apostoli a Roma. Sepolta nella Chiesa di San Pietro in Montorio, la sua salma fu poi traslata presso la Chiesa di San Francesco di Sarnano.\nConclavi.\nDurante il suo periodo di cardinalato Costanzo Torri partecip\u00f2 ai conclavi:\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1644190", "revid": "484362", "url": "https://it.wikipedia.org/wiki?curid=1644190", "title": "Lista di trovatori e trobairitz", "text": "Questa lista di trovatori e trobairitz, suddivisa per nazionalit\u00e0, comprende quei poeti e compositori medioevali che hanno scritto liriche e poemi in occitano. I \"trovatori\" in lingua galiziano-portoghese sono elencati altrove.\nTrovatori e \"joglars\" sconosciuti, dubbi o di origine incerta.\nIn questa sezione vengono inclusi i nomi di trovatori e \"joglars\" la cui origine \u00e8 incerta o le cui fonti documentali non sono sufficienti ad attribuirne l'identita precisa. Di molti si conosce solo il nome. Riportiamo qui anche i nomi o \"senhals\" che celano qualche trovatore o trobairitz o \"joglars\".\nBernardon"}
{"id": "1644193", "revid": "1305772", "url": "https://it.wikipedia.org/wiki?curid=1644193", "title": "Kasi Lemmons", "text": "Carriera.\nLa Lemmons esord\u00ec come attrice nel 1979, interpretando il ruolo di un ostaggio nel film TV \"11th Victim\". Nel 1988 esord\u00ec nel cinema, interpretando un piccolo ruolo nel musical \"Aule turbolente\", diretto da Spike Lee. Nel 1991 ebbe un ruolo in \"Il silenzio degli innocenti\", pluripremiato horror diretto da Jonathan Demme. \nNel 1997 esord\u00ec nella regia cinematografica, dirigendo il dramma \"La baia di Eva\". Il film ottenne buone recensioni e vinse l'Independent Spirit Award per il miglior film d'esordio e il National Board of Review Award al miglior regista esordiente. Seguirono altre tre regie."}
{"id": "1644194", "revid": "287204", "url": "https://it.wikipedia.org/wiki?curid=1644194", "title": "Sindone evangelica", "text": "Con sindone evangelica si intende il lenzuolo (\"sind\u00f2n\" in greco) nel quale, secondo la narrazione dei vangeli, fu avvolto il corpo di Ges\u00f9 al momento della sua deposizione nel sepolcro dopo la morte in croce.\nSecondo i sindonologi autenticisti coincide con la Sindone di Torino, ma non vi sono prove irrefutabili al riguardo.\nUsi funebri del I secolo.\nLa descrizione evangelica della sepoltura di Ges\u00f9 \u00e8 compatibile con quanto sappiamo degli usi funebri giudaici del tempo. Il defunto veniva seppellito nello stesso giorno del decesso. Dopo la morte si chiudevano gli occhi () e si legava il mento con una stoffa fin sopra la testa per trattenere l'apertura della bocca causata dal rilascio dei muscoli della mascella. La salma veniva lavata () e unta con sostanze profumate, quindi veniva seppellita completamente vestita, in genere con abiti di lino.\nL'uso di un lenzuolo funebre avvolgente l'intero cadavere, come avveniva per i morti cristiani dei primi secoli e come avviene tuttora nella tradizione islamica, non \u00e8 comune nel giudaismo dell'epoca. Tuttavia coloro che morivano con spargimento di sangue non erano lavati e venivano seppelliti con i vestiti insanguinati, sui quali o attorno ai quali poteva essere steso un panno o un intero lenzuolo per impedire ulteriore versamento di sangue nel sepolcro (nell'antropologia biblica il sangue \u00e8 sede della vita e parte integrante della persona, vedi ).\nL'uso di porre monete sul viso (occhi o bocca) del defunto, tipico della religiosit\u00e0 greco-romana (come obolo a Caronte), non \u00e8 attestato nell'ebraismo ufficiale antico e non ve n'\u00e8 traccia nei libri della Bibbia. Tuttavia alcuni recenti ritrovamenti archeologici testimoniano la diffusione di quest'uso in sepolture ebraiche del I secolo, seppure in maniera molto sporadica, verosimilmente importato dalla cultura dominante. Nel 1990 \u00e8 stato ritrovato, alla periferia sud di Gerusalemme, un sepolcro ebraico contenente dodici ossari che gli archeologi identificano come quello della famiglia del sommo sacerdote Caifa. Nell'ossario di una certa Miriam \u00e8 stato rinvenuto all'interno del teschio una moneta di Erode Antipa. Anche presso il cimitero ebraico di Gerico in alcuni sepolcri sono state rinvenute monete entro teschi: nella tomba D/18 si trattava di una moneta di Ircano II, mentre nella tomba D/3 di due monete di Erode Agrippa.\nSinossi evangelica.\nSecondo i racconti evangelici, dopo la sua morte il corpo di Ges\u00f9 fu deposto dalla croce, avvolto in un lenzuolo con bende e deposto nel sepolcro. Luca e Giovanni menzionano i tessuti funebri anche dopo la risurrezione. Della sindone evangelica non viene fornita alcuna descrizione circa dimensioni, forma, materiale.\n\u00c8 da notare che tra i quattro vangeli canonici il pi\u00f9 antico \u00e8 quello di Marco e generalmente gli storici ritengono che gli autori dei vangeli di Luca e Matteo lo conoscessero (i tre vangeli sono detti \"vangeli sinottici\" proprio perch\u00e9 per buona parte sembrano descrivere gli stessi avvenimenti). Il vangelo di Giovanni \u00e8 pi\u00f9 tardo (fine I secolo/inizio II secolo, composto in diverse fasi e revisioni successive), ha un'impostazione differente e dedica molto pi\u00f9 spazio dei precedenti agli ultimi giorni di Ges\u00f9 (8 capitoli su 21).\nAnche il vangelo apocrifo di Pietro, generalmente ritenuto di poco successivo ai vangeli sinottici, cita la sepoltura da parte del personaggio di Giuseppe di Arimatea nella maniera semplificata data da questi (\"Preso il Signore, lo lav\u00f2, lo avvolse in un lenzuolo e lo port\u00f2 nel suo proprio sepolcro, detto giardino di Giuseppe\"), ma poi fornisce una versione della resurrezione molto ricca di eventi soprannaturali (oltre a una forte connotazione anti-ebraica), in cui compare anche la Croce. Non si fa tuttavia ulteriore cenno ad eventuali sudari, bende o lenzuoli, perlomeno nelle versioni giunte fino a noi.\nLa stessa sepoltura sembra possibile, stando ai resoconti dei Vangeli, solo grazie all'intercessione di Giuseppe d'Arimatea (spesso i condannati alla crocifissione non venivano seppelliti e venivano lasciati alla merc\u00e9 degli animali e delle intemperie), seguace di Cristo presentato di volta in volta come membro del sinedrio (Marco e Luca), un \"\"uomo ricco\" (Matteo), \"discepolo di Ges\u00f9, ma di nascosto per timore dei Giudei\" (Giovanni), \"amico di Pilato\"\" (apocrifo di Pietro).\nSindone, bende, sudario.\nCirca la sepoltura di Ges\u00f9 narrata dai vangeli, visto che i crocifissi indossavano al massimo un perizoma e che le sue vesti furono spartite tra i soldati, Giuseppe d'Arimatea avvolse il suo corpo in un lenzuolo nuovo.\nIl termine greco \u03c3\u03b9\u03bd\u03b4\u03ce\u03bd, sindone, \u00e8 usato dai tre vangeli sinottici al momento della deposizione. Giovanni usa i termini \u1f40\u03b8\u03cc\u03bd\u03b9\u03b1 (\"oth\u00f3nia\", \"bende\", \"tessuti di lino\"), usato anche da Luca, e \u03c3\u03bf\u03c5\u03b4\u03ac\u03c1\u03b9\u03bf\u03bd (\"sud\u00e1rion\", \"sudario, fazzoletto\") sia nella deposizione che dopo la risurrezione. \nIl fatto che il vangelo di Giovanni non menzioni il lenzuolo-sindone pu\u00f2 essere inteso come una discordanza tra i sinottici e il quarto vangelo o, come spesso avviene per le narrazioni di questo testo, come una precisazione di particolari trascurati dai precedenti vangeli.\nCirca il \"sudario\" menzionato dal Vangelo di Giovanni, esso pu\u00f2 essere interpretato in diversi modi:\nAnche le \"bende\" (\"oth\u00f3nia\") menzionate da Luca e Giovanni possono essere interpretate in diversi modi:\nLa cifra di \"cento libbre\" (circa 33\u00a0kg) di oli aromatici citata dal vangelo di Giovanni, sebbene apparentemente esagerata, \u00e8 verosimile anche alla luce di ritrovamenti archeologici effettuati nelle catacombe. Gli oli venivano sparsi non solo sulla salma ma anche all'interno del sepolcro. Secondo i resoconti evangelici, comunque, nonostante questa unzione preliminare, il corpo di Ges\u00f9 non fu completamente imbalsamato a causa dell'imminenza dello shabbat, che iniziava al tramonto, nel quale gli ebrei osservavano riposo e astensione dalle attivit\u00e0 lavorative. Per questo motivo le donne si recarono al sepolcro il giorno dopo il sabato ().\nIl passo riporta che Pietro vide nel sepolcro le bende giacenti (\"k\u00e8imena\") e il sudario \"entetilinm\u00e9non\" (solitamente tradotto con \"piegato\") in un luogo a parte. Alcuni esegeti sostengono che il verbo tradotto con \"giacenti\" vada invece reso con \"distese a terra, sgonfiate, afflosciate\", indicando cos\u00ec l'evento miracoloso della risurrezione nella quale il corpo di Ges\u00f9 sarebbe passato attraverso sindone, sudario e bende. Circa il sudario poi la traduzione corretta sarebbe \"avvolto in una posizione unica, speciale, inspiegabile\". Questo sarebbe il motivo della fede-stupore di Pietro (in Luca) e dell'\"altro discepolo\" (in Giovanni) alla vista dei tessuti. Questa particolare interpretazione \u00e8 stata sviluppata da Monsignor Antonio Persili ed \u00e8 stata parzialmente ripresa visivamente nel finale del film \"La passione\" di Mel Gibson."}
{"id": "1644195", "revid": "1318309", "url": "https://it.wikipedia.org/wiki?curid=1644195", "title": "Bad beat", "text": "Nel poker bad beat (significa \"\"battuto in brutto modo\" o \"brutto colpo\"\"), \u00e8 un termine usato per indicare una mano molto forte che perde in una maniera statisticamente improbabile.\nSpesso accade in varianti del poker scoperto (Texas hold 'em, Stud poker, Omaha, Telesina) in cui un giocatore con una mano molto forte viene visto (riceve un call) da un giocatore con una mano debole che effettua o vede la puntata contro le \"odds\" (o possibilit\u00e0) di vittoria che \"fortunosamente\" pesca la carta che gli permette di migliorare il punto tra le poche possibili.\nNon esiste una definizione univoca di \"bad beat\" tra i giocatori, e spesso questi discordano su quali situazioni di gioco costituiscano una \"bad beat\", dato che esse sono correlate non solo alle possibilit\u00e0 statistiche, ma anche dal modo in cui la mano viene giocata.\nTuttavia nella sua accezione pi\u00f9 generale una bad beat \u00e8 tale solo se il giocatore che perder\u00e0 la mano, l'avr\u00e0 iniziata con probabilit\u00e0 nettamente pi\u00f9 superiori del suo avversario. Se ad esempio all'inizio il giocatore in vantaggio ha il 60% di probabilit\u00e0 di vincere la mano che poi perder\u00e0, non si potr\u00e0 parlare di bad beat, giacch\u00e9 non \u00e8 cos\u00ec \"improbabile\" che ci\u00f2 succeda (succede 4 volte su 10 statisticamente). Ma se il giocatore perdente ha iniziato la mano con il 90% delle probabilit\u00e0, allora si pu\u00f2 parlare di bad beat visto che la sua sconfitta era nettamente improbabile all'inizio della mano.\nPer quanto riguarda il Texas hold 'em non si potrebbe, o dovrebbe, parlare di \"bad beat\" preflop in quanto le possibilit\u00e0 che ha A-A (miglior mano statisticamente possibile in inizio) contro 7-2 (peggior mano statisticamente possibile in inizio) andando allin preflop sono circa 83% contro 17%, \u00e8 quindi un evento che si verifica circa 1 volta su 7. Diverso \u00e8 il caso in cui un giocatore con Poker d'Assi al flop, perde contro una scala colore (o scala Reale) legata al turn o al river in quanto in questo caso le possibilit\u00e0 sono molto ridotte (circa 99% contro 1%)"}
{"id": "1644201", "revid": "767487", "url": "https://it.wikipedia.org/wiki?curid=1644201", "title": "Danny O'Rourke", "text": "Carriera.\nHa iniziato a giocare nella squadra riserve dei Chicago Fire. Si \u00e8 poi trasferito ai San Jose Earthquakes e successivamente ai New York Red Bulls, prima di firmare per il Columbus Crew."}
{"id": "1644202", "revid": "474175", "url": "https://it.wikipedia.org/wiki?curid=1644202", "title": "Yonne (fiume)", "text": "La Yonne \u00e8 un fiume francese, affluente sinistro della Senna. \u00c8 lungo circa 293\u00a0km. Il fiume d\u00e0 il nome al dipartimento dello Yonne.\nPercorso.\nLa sorgente si trova nel dipartimento di Ni\u00e8vre, nelle colline di Morvan vicino a Glux-en-Glenne sulla falda est del monte Pr\u00e9neley. Confluisce nella Senna a Montereau-Fault-Yonne.\nDal dipartimento di Ni\u00e8vre il fiume scorre verso nord-ovest scavando una profonda valle con molte formazioni calcaree. Passata Auxerre, capoluogo del dipartimento di Yonne, il fiume passa attraverso una grande pianura, si allarga e diventa navigabile.\nDipartimenti e principali citt\u00e0 attraversate.\nLa Yonne attraversa nel suo corso 4 dipartimenti e 113 comuni, ecco le citt\u00e0 principali attraversate:\nAffluenti.\nHa numerosi affluenti, tra cui l'Arman\u00e7on, il Cure e il Serein. Alcuni canali artificiali lo mettono in comunicazione con la Loira e con la Saona."}
{"id": "1644226", "revid": "287204", "url": "https://it.wikipedia.org/wiki?curid=1644226", "title": "Porto di Cagliari", "text": "Il porto di Cagliari \u00e8 diviso in due zone: quella centrale e pi\u00f9 antica in via Roma, e quella moderna del porto canale di Cagliari a Giorgino. Il porto di Cagliari \u00e8 classificato II\u00b0 categoria \u2013 I\u00b0 classe.\nIl porto di Cagliari.\nDello storico porto di Cagliari si hanno tracce della sua esistenza gi\u00e0 in periodo fenicio-punico, e poi in et\u00e0 romana. L'aspetto che possiamo vedere oggi \u00e8 quello del '900. Infatti fino all'Unit\u00e0 d'Italia il porto era piccolo e separato dalla Via San Francesco da Paola (attuale via Roma) e quindi dalla citt\u00e0 mediante delle mura. All'interno dell'area portuale ottocentesca vi era il palazzetto chiamato Sanit\u00e0, dentro il quale si controllavano le merci e gli animali arrivati in citt\u00e0, per paura che fossero contaminati da qualche malattia che potesse portare un'epidemia. Il palazzo Sanit\u00e0 sorgeva nell'attuale Molo Sanit\u00e0, a cui ha lasciato il nome. A fianco sorgeva una porta che immetteva nel quartiere della Marina, anch'essa demolita in contemporaneit\u00e0 con il resto delle mura. (A partire dal 1861 con il progetto di Gaetano Cima fino al 1870 con la costruzione del palazzo Cavenna di fronte alla darsena).\nCon i lavori ottocenteschi si allontan\u00f2 la riva del porto dal quartiere Marina e vennero installati il molo della Darsena e quello Sanit\u00e0.\nServizi di linea.\nImportanti sono i servizi passeggeri di linea che collegano il capoluogo sardo con la Sicilia e la penisola italiana, traffico che negli ultimi anni ha avuto una forte flessione di passeggeri e auto al seguito, dovuta a diversi fattori, principalmente ad una crescente concorrenza aerea di tipo low cost, ad un miglioramento della viabilit\u00e0 tra il capoluogo e i porti del nord dell'isola a fronte di servizi marittimi pi\u00f9 moderni e veloci che coprono distanze marine inferiori.\nI collegamenti di linea da Cagliari sono:\nLa posizione del porto di Cagliari vicino ai traffici merci del sud mediterraneo lo avvantaggiano nella preferenza di quest'ultimo rispetto ai porti del nord Sardegna nonostante il risicato numero di corse giornaliere grazie al nuovo attrezzato porto canale.\nPer quanto riguarda il traffico passeggeri rimangono stabili rispetto ai crescenti numeri dei porti del nord Sardegna che vengono preferiti per il numero maggiore di corse giornaliere e la semplicit\u00e0 nel poter raggiungere con maggiore facilit\u00e0 le principali zone turistiche presenti nel nord Sardegna e con lo sviluppo infrastrutturale risulta sempre pi\u00f9 facile raggiungere il sud Sardegna.\nI bombardamenti e la ricostruzione e ampliamento del porto.\nDopo i pesanti bombardamenti che Cagliari sub\u00ec nel 1943 (soprattutto il 28 febbraio), il porto era distrutto in varie parti, fra le quali la piccola stazione marittima. Cos\u00ec nel dopoguerra si decise di ampliare la zona portuale e si prese ulteriormente zona di mare, si ingrandirono i moli, e per fare una nuova carreggiata si demol\u00ec la Dogana con grande favore della popolazione.\nAutorit\u00e0 portuale.\nL'Autorit\u00e0 portuale locale era denominata \"Autorit\u00e0 portuale di Cagliari\", ente era stato nel 1994 dopo la Legge di Riordino in materia portuale n\u00ba 84 del 28 gennaio 1994. Con la riforma del 2016, le autorit\u00e0 portuali italiane sono state ridotte da ventitr\u00e9 a quindici e hanno assunto la nuova denominazione di Autorit\u00e0 di Sistema Portuale (A.d.S.P.). Di conseguenza, \u00e8 stata costituita l\"Autorit\u00e0 di Sistema Portuale del Mare di Sardegna\", che oltre Cagliari comprende anche i porto di: Olbia, Porto Torres, Golfo Aranci, Oristano, e Santa Teresa di Gallura.\nIl porto canale.\nIl porto Canale \u00e8 stato costruito negli anni ottanta nell'area dell'antico quartiere dei pescatori Giorgino."}
{"id": "1644241", "revid": "1573940", "url": "https://it.wikipedia.org/wiki?curid=1644241", "title": "Rosalyn Yalow", "text": "Lo stesso anno il premio Nobel fu assegnato anche a Roger Guillemin e Andrew Schally per le loro scoperte sulla produzione degli ormoni proteici nell'encefalo."}
{"id": "1644244", "revid": "599013", "url": "https://it.wikipedia.org/wiki?curid=1644244", "title": "Welsh Cup", "text": "Con il nome Welsh Cup si possono indicare diverse manifestazioni sportive gallesi:"}
{"id": "1644250", "revid": "66934", "url": "https://it.wikipedia.org/wiki?curid=1644250", "title": "Andrew Schally", "text": ""}
{"id": "1644251", "revid": "476586", "url": "https://it.wikipedia.org/wiki?curid=1644251", "title": "Questa \u00e8 la mia terra - Vent'anni dopo", "text": ""}
{"id": "1644264", "revid": "729019", "url": "https://it.wikipedia.org/wiki?curid=1644264", "title": "Ieuan Evans", "text": "Biografia.\nNativo di Pontarddulais, una frazione costiera di Swansea, in Galles, Evans comp\u00ec gli studi post-liceali all'Universit\u00e0 di Salford (Greater Manchester), per la cui squadra di rugby gioc\u00f2, contemporaneamente alla militanza nel .\nIl suo debutto internazionale avvenne nel 1987, a Parigi contro la nel Cinque Nazioni e, pochi mesi pi\u00f9 tardi, fu selezionato tra i convocati alla prima Coppa del Mondo che si tenne in Australia e Nuova Zelanda: il giunse terzo alla fine della competizione, a tutto il 2014 il miglior risultato della squadra in tale torneo.\nCon il Llanelli Evans vinse un campionato e cinque Coppe del Galles.\nNel 1989 fu selezionato per il primo dei suoi tre \"tour\" nei British and Irish Lions, in Australia; scese in campo in tutti i tre \"test match\" contro gli \"Wallabies\" e contribu\u00ec alla vittoria della serie, l'ultima in Australia prima del 2013; fu presente alla in Inghilterra e successivamente in Nuova Zelanda, con tre \"test match\", nel \"tour\" del 1993 dei British Lions.\nIl 1995 fu l'anno della sua ultima Coppa del Mondo, in Sudafrica, e due anni pi\u00f9 tardi, sempre in tale Paese, fu presente al suo terzo e ultimo \"tour\" dei British Lions, vinto 2-1 contro gli \"Springbok\", che fu l'ultima vittoria in assoluto di una serie prima di quella citata del 2013.\nNel 1997 lasci\u00f2 il Llanelli dopo pi\u00f9 di dieci anni e firm\u00f2 un ingaggio professionistico in Inghilterra con il Bath, con cui vinse la Heineken Cup 1997-98 grazie anche a un suo provvidenziale intervento nell'incontro di finale contro il Brive, durante il quale un suo placcaggio salv\u00f2 il Bath da una meta francese quasi sicura e mise al sicuro il punteggio che permise alla sua squadra di essere la prima inglese a laurearsi campione d'Europa; nel 1999 si ritir\u00f2 dalle competizioni.\nNel 1996 Evans fu insignito dell'onorificenza di Membro dell'Ordine dell'Impero Britannico per il suo contributo al rugby.\nDopo il ritiro si \u00e8 dedicato alla sua attivit\u00e0 di pubbliche relazioni e lavora anche come commentatore sportivo per le televisioni britanniche.\nNel 2007 fu ammesso nell'International Rugby Hall of Fame."}
{"id": "1644267", "revid": "22475", "url": "https://it.wikipedia.org/wiki?curid=1644267", "title": "Stadio della Vittoria (Macerata)", "text": "Lo stadio della Vittoria, detto anche campo dei Pini, \u00e8 stato per pi\u00f9 di mezzo secolo l'impianto sportivo pi\u00f9 importante della citt\u00e0 di Macerata.\nStoria.\nNel 1919 nella zona di \"piazza dell'Armi\" venne creato un campo sportivo, con tribune in legno, per giocare anche a calcio. Nel 1922 quattro societ\u00e0 cittadine diedero vita alla S.S. Maceratese, e vennero ampliate le tribune in modo da ospitare un maggior numero di tifosi.\nNel 1926 il club partecip\u00f2 alla massima serie, e si decise di costruire nuove tribune in cemento e di sistemare il fondo. I lavori furono affidati all'architetto Cesare Bazzani che present\u00f2 un progetto di sistemazione e recinzione del campo, creazione di un nuovo ingresso, nonch\u00e9 costruzione di varie tribune, piscine e campi da tennis adiacenti al monumento ai Caduti.\nI lavori iniziarono, in ritardo, nell'agosto 1927, ma furono svolti con estrema velocit\u00e0 e terminarono a novembre dello stesso anno. L'impianto, privo delle piscine e dei campi da tennis, fu inaugurato dal ministro Giuseppe Bottai; il costo fu di 404.000 lire. Durante il Ventennio l'impianto era utilizzato anche per il Sabato fascista, ai cui giochi era tenuta a partecipare tutta la cittadinanza.\nNegli anni quaranta la Maceratese gioc\u00f2 in Serie C e B: si decise perci\u00f2 di aggiungere due tribune coperte in legno che portarono la capienza a posti circa.\nNel 1964 fu inaugurato il nuovo stadio Helvia Recina, e da quell'anno l'impianto della Vittoria rest\u00f2 utilizzato soprattutto dai settori giovanili delle diverse squadre cittadine.\nAll'inizio degli anni ottanta, grazie ad un finanziamento del CONI, l'impianto sub\u00ec una parziale ristrutturazione con sistemazione dell'unico tratto di pista di atletica, ingrandimento e ammodernamento degli spogliatoi, e un vano tentativo di creazione di un manto erboso.\nNel 2007 lo stadio \u00e8 stato affidato in concessione alla Vis Macerata, che ha militato in Promozione ed in Eccellenza, e dopo molto tempo si \u00e8 finalmente riusciti a modificare radicalmente il fondo con il ricorso all'erba sintetica.\nOggi che la Vis si \u00e8 sciolta l'impianto sportivo viene utilizzato dalle varie compagini giovanili della citt\u00e0 e dall'Helvia Recina, squadra del quartiere Villa Potenza, che milita in Eccellenza."}
{"id": "1644269", "revid": "1462349", "url": "https://it.wikipedia.org/wiki?curid=1644269", "title": "Basilica-cattedrale di Notre-Dame de Qu\u00e9bec", "text": "La basilica cattedrale di Nostra Signora di Qu\u00e9bec (\"basilique-cath\u00e9drale Notre-Dame de Qu\u00e9bec\", in lingua francese) \u00e8 la chiesa madre dell'arcidiocesi di Qu\u00e9bec, la pi\u00f9 antica sede vescovile americana a nord del Messico. Si trova nella citt\u00e0 di Qu\u00e9bec, in rue de Buade.\nSede del primate del Canada, la cattedrale di Qu\u00e9bec \u00e8 inoltre la pi\u00f9 antica parrocchiale, e la prima chiesa ad essere insignita del titolo di basilica minore, del Nord America.\nStoria.\nLa chiesa, intitolata a Notre-Dame-de-la-Paix (Nostra Signora della Pace), venne eretta nel 1647, sul sito di una precedente cappella. Nel 1664 divenne sede parrocchiale e, nel 1674, elevata alla dignit\u00e0 di cattedrale della nuova diocesi di Qu\u00e9bec (arcidiocesi dal 1819 e sede metropolitana dal 1844). Il titolo di basilica minore venne conferito al tempio, nel 1874, da papa Pio IX.\nLa cattedrale venne distrutta, una prima volta, sotto i bombardamenti britannici, nel 1759, ricostruita, nuovamente distrutta nel 1922, in seguito a un incendio, e riedificata nel 1923.\nDescrizione.\nL'interno della cattedrale contiene diverse opere d'arte. Di grande interesse risultano il baldacchino dorato, la cattedra vescovile e la lampada, quest'ultima dono di Luigi XIV, nel presbiterio, e le vetrate. La cattedrale contiene inoltre tre organi Casavant.\nNella cripta sono sepolti diversi personaggi, tra cui i vescovi di Qu\u00e9bec e quattro governatori della Nuova Francia: Louis de Buade (1622-1698), Louis-Hector de Calli\u00e8res (1648-1703), Jacques-Pierre de Taffanel de La Jonqui\u00e8re (1685-1752), Pierre de Rigaud de Vaudreuil (1698-1778).\nIn una cappella della cattedrale riposano invece i resti di San Fran\u00e7ois de Montmorency-Laval (1623 - 1708), primo vescovo di Qu\u00e9bec."}
{"id": "1644273", "revid": "599013", "url": "https://it.wikipedia.org/wiki?curid=1644273", "title": "Gonzalo Mart\u00ednez", "text": "Carriera.\nHa iniziato a giocare nel Deportes Tolima, prima di trasferirsi in Italia, all'. Successivamente, ha giocato per il e per la .\n\u00c8 poi tornato al Deportes Tolima, prima di firmare per Olimpia e Libertad, in Paraguay. Nel 2007 ha giocato nel Millonarios; successivamente ha militato nella squadra statunitense del D.C. United.\nDal 2009 al 2010 ha militato nel Club Deportivo Atl\u00e9tico Huila. In seguito ha giocato per Deportivo Cali, Real Cartagena e Patriotas Boyac\u00e1."}
{"id": "1644275", "revid": "179152", "url": "https://it.wikipedia.org/wiki?curid=1644275", "title": "Eugenie Martinet", "text": ""}
{"id": "1644276", "revid": "228587", "url": "https://it.wikipedia.org/wiki?curid=1644276", "title": "Filippo Ernesto I di Lippe-Alverdissen", "text": "Biografia.\nNato a B\u00fcckeburg, era figlio del conte Filippo I di Schaumburg-Lippe (1601-1681) e di sua moglie, la langravia Sofia d'Assia-Kassel (1615-1670).\nNel 1640 il padre aveva ottenuto anche i domini di Schaumburg-Lippe, ed aveva unito la contea di Lippe-Alverdissen ai domini della propria casata. Alla sua morte, le sue propriet\u00e0 vennero nuovamente divise e Filippo Ernesto divenne conte di Lippe-Alverdissen nel 1681 e govern\u00f2 sulla contea sino alla propria morte, nel 1723, quando gli succedette l'unico figlio maschio avuto, Federico Ernesto.\nMatrimonio e figli.\nFilippo Ernesto, il 31 dicembre 1680, spos\u00f2 la duchessa Dorotea Amalia di Schleswig-Holstein-Sonderburg-Beck, dalla quale ebbe un solo figlio, maschio:"}
{"id": "1644277", "revid": "287204", "url": "https://it.wikipedia.org/wiki?curid=1644277", "title": "Manuel Mejuto Gonzalez", "text": ""}
{"id": "1644278", "revid": "1305772", "url": "https://it.wikipedia.org/wiki?curid=1644278", "title": "E=MC\u00b2 (Mariah Carey)", "text": "E=MC\u00b2 (abbreviazione di \"Emancipation=Mariah Carey\u00b2\") \u00e8 l'undicesimo album della cantautrice statunitense Mariah Carey. L'album \u00e8 stato pubblicato l'11 aprile 2008 in Italia ed il 15 dello stesso mese nel resto del mondo dall'etichetta discografica Island. La cantante ha iniziato a registrare i pezzi nel 2007, in Anguilla, dopo aver scritto la maggior parte dei brani durante e dopo il \"The Adventures of Mimi Tour\".\nSuccesso commerciale.\n\"E=MC\u00b2\" \u00e8 entrato direttamente al primo posto nella \"Billboard 200\" con una vendita pari a 463.000 copie, diventando l'album con pi\u00f9 vendite nella settimana di apertura di tutta la carriera della Carey, sino ad ora. La settimana seguente, l'album riusc\u00ec a mantenere il primo posto con altre 182.000 copie (il 61% in meno rispetto alla settimana precedente), secondo i dati Nielsen SoundScan, vendendo oltre 645.000 copie in sole due settimane. Con l'arrivo in classifica del nuovo album di Madonna, \"Hard Candy\", \"E=MC\u00b2\" \u00e8 sceso alla 2\u00aa posizione vendendo 95.000 copie (meno 48%). Scende ancora al quinto posto con altre 87.000 copie vendute (-9%). Con un decremento delle vendite del 32% (59.000 copie), l'album scende al 6\u00ba posto. Vende ancora 45.000 copie (meno 23%), stabilendosi al settimo posto. Perde ancora una posizione, passando all'8\u00aa, con una vendita pari a 36.000 copie (meno 20%). \"E=MC\u00b2\" rimase per ventisette settimane nella \"Billboard 200\" ed \u00e8 stato certificato disco di platino per avere venduto oltre 1.000.000 di copie dalla Recording Industry Association of America. Secondo i dati raccolti da Nielsen SoundScan, l'album ha raggiunto 1.300.000 copie vendute a giugno 2009.\nNel Regno Unito, \"E=MC\u00b2\" ha debuttato al 3\u00ba posto con una vendita pari a 34.769 copie, diventando la posizione pi\u00f9 alta raggiunta da un album della cantante sin dai tempi di \"Butterfly\" (1997) che aveva debuttato al secondo posto con 28.758 copie vendute. L'album \u00e8 stato certificato disco d'oro dalla British Phonographic Industry per avere venduto oltre 100.000 copie. In Francia, \"E=MC\u00b2\" ha venduto, nel corso del 2008, 32.800 copie (11.133 delle quali nella prima settimana). In Canada, \"E=MC\u00b2\" segna il ritorno di un album della cantante al primo posto, non avveniva da \"Butterfly\" (1997), con una vendita pari a 19.000 copie nella prima settimana di vendita. L'album \u00e8 stato certificato disco di platino per avere venduto oltre 100.000 copie dalla Canadian Recording Industry Association. In Italia, l'album ha debuttato al 9\u00ba posto nella classifica ufficiale italiana nella settimana che raccoglie i dati di vendita dall'11 al 17 aprile 2008, vendendo un totale di 15.000 copie dalla pubblicazione."}
{"id": "1644280", "revid": "767487", "url": "https://it.wikipedia.org/wiki?curid=1644280", "title": "Eddie Gaven", "text": "Carriera.\nHa iniziato a giocare nei New York MetroStars, prima di trasferirsi al Columbus Crew nel 2006."}
{"id": "1644287", "revid": "767487", "url": "https://it.wikipedia.org/wiki?curid=1644287", "title": "Jason Garey", "text": ""}
{"id": "1644291", "revid": "857138", "url": "https://it.wikipedia.org/wiki?curid=1644291", "title": "Kamie\u0144", "text": "Kamie\u0144 pu\u00f2 riferirsi a diversi comuni della Polonia:"}
{"id": "1644294", "revid": "1543377", "url": "https://it.wikipedia.org/wiki?curid=1644294", "title": "Will Hesmer", "text": "Carriera.\nIl 16 ottobre 2010 segna il primo gol in carriera nella partita contro il Toronto a tempo di recupero (4 minuti) gi\u00e0 terminato: si ritrova il pallone sui piedi sugli sviluppi di un calcio d'angolo e batte Jon Conway con un tiro di destro dopo essersi sistemato il pallone. Alla fine del 2012, quando scade il suo contratto, lascia dopo 6 anni Columbus e viene scelto al Re-Entry Draft dai Los Angeles Galaxy con i quali tuttavia non firma decidendo di ritirarsi il 19 febbraio 2013."}
{"id": "1644295", "revid": "287204", "url": "https://it.wikipedia.org/wiki?curid=1644295", "title": "Kamien", "text": ""}
{"id": "1644296", "revid": "1652635", "url": "https://it.wikipedia.org/wiki?curid=1644296", "title": "Viktor Bout", "text": "Ex tenente dell'esercito russo in Angola e trafficante d'armi, \u00e8 conosciuto con il soprannome di \"mercante della morte\", coniato dal ministro degli affari esteri britannico Peter Hain. Viene chiamato anche \"il postino\" perch\u00e9 consegnava sempre puntualmente le merci ai suoi clienti. \n\u00c8 stato soggetto di un libro scritto da Douglas Farah e Stephen Braun, \"The merchant of death\".\nIl 6 marzo 2008 \u00e8 stato arrestato a Bangkok in Thailandia da agenti della polizia thailandese in collaborazione con la DEA. Attualmente si trova in carcere negli USA e sta scontando un ergastolo per traffico d'armi. \nBiografia.\nPrimi anni.\nNasce nel 1967 a Dushanbe, capitale del Tagikistan. La madre \u00e8 una contabile e il padre un meccanico. Bout cresce insieme al fratello Sergei, in una famiglia di atei, in un paese a maggioranza musulmana. Da ragazzo copia canzoni pop proibite come lavoretto e impara l'esperanto sperando che gli sia utile in futuro. Si unisce al Komsomol, in quanto era una delle poche possibilit\u00e0 di fare carriera. \nCarriera militare.\nSi arruola nella Slu\u017eba vne\u0161nej razvedki e poi studia all'Istituto militare di lingue straniere a Mosca. Diventa poliglotta, imparando il portoghese, il francese, l'arabo, fino all'uzbeko e ad alcune lingue africane. Alla fine degli anni Ottanta, viene mandato in Mozambico e in Angola come interprete militare. Qui incontra anche Igor' Se\u010din che lavorava come traduttore e in futuro lo aiuter\u00e0 e lo protegger\u00e0. Si dice che in Angola lavorasse per il KGB, ma nel 2003 Bout smentir\u00e0 questo fatto in un'intervista al New York Times. Viene congedato nel 1991, con la dissoluzione dell'Unione Sovietica, con il grado di tenente colonnello.\nOperazioni.\nAnni Novanta.\nTornato a Mosca, incontra la moglie di un diplomatico russo, Alla. I due si innamorano, Alla divorzia e sposa Bout. Il paese intanto \u00e8 disgregato e in tumulto e l'ambito militare ne risente particolarmente. Sono rimasti centinaia di aerei militari inutilizzati e Bout riesce a comprarne diversi a un prezzo irrisorio, anche grazie all'aiuto dei suoi contatti nell'ambito militare. Riesce per\u00f2 a trovare anche interi arsenali di armi completamente abbandonati. Tra le armi ci sono pistole, proiettili, bombe a mano e razzi, ma anche armi pi\u00f9 sofisticate come fucili di precisione e missili guidati, che pu\u00f2 vendere per qualsiasi conflitto. \nBout inizia a registrare una propria flotta di aerei, che conta pi\u00f9 di 40 velivoli. Riceve aiuto da Mosca, ma registra soprattutto in paesi stranieri dove le norme sono meno stringenti, come in Nuova Guinea e nell'Africa centrale. Bout diventa un grande trafficante perch\u00e9 riesce a vendere merce molto pi\u00f9 difficile da acquisire, come elicotteri d'assalto, S-400, mine terrestri, fucili di precisione e visori notturni. \nNel 1993 Bout sposta la sua flotta a Sharjah negli Emirati Arabi, assieme al fratello. L\u00ec i due incontrano Richard Ammar Chichakli che poi diventer\u00e0 il loro contabile, ma all'epoca non presta attenzione a ci\u00f2 che gli aerei di Bout trasportano. Si preoccupa solo che non partano vuoti e che gli acquirenti paghino in tempo. Ufficialmente gli aerei di Bout trasportano merci come aspirapolvere, pollame surgelato e fiori. \nGli aerei percorrono rotte misteriose, ma spesso i carichi vengono spediti in Bulgaria e da l\u00ec ripartono in rotta per l'Africa. Le armi sono molto richieste in Nigeria ed Angola, sia dai gruppi di liberazione che dalle forze statali, ma soprattutto per gli scontri per il controllo delle risorse minerarie. Bout fornisce armi anche al dittatore della Liberia Charles Taylor, e compra una casa vicino alla sua residenza. Il dittatore lo ripaga in diamanti, che prende in modo illecito dalla Sierra Leone. I piloti che portano i carichi in Angola e Liberia coprono con vernice spray ogni segno riconoscibile sui velivoli, per non essere identificati, dato che Bout stava violando l'embargo entrando nei paesi. Il trafficante finanzia anche le guerre in Sudan, Libia e in Congo, fornendo armi alle diverse fazioni.\nAnni Duemila.\nIl 2001 segna un punto di svolta nella carriera di Viktor Bout. Molti dei suoi aerei e rotte vengono rintracciati e costantemente monitorati, ci sono soprattutto due persone che sono decise a trovarlo: Johan Peleman e Lee Wolosky. Johan Peleman \u00e8 un esperto di letteratura medievale e lavora per un'organizzazione umanitaria che opera in Africa. Egli scopre che dietro le armi fornite per le guerre in corso ci sono sempre gli aerei di Bout. Si procura informazioni e fornisce un rapporto dettagliato alle Nazioni Unite, che inizialmente non identificano il trafficante come fornitore d'armi. Nel 1999 Peleman viene assunto come ricercatore dall'ONU, e per la prima volta Viktor Bout viene collegato con il commercio illegale di armi. Lee Wolosky \u00e8 un avvocato americano, e ha lavorato per la Casa Bianca per il consiglio di Sicurezza Nazionale. Nel 2000 si interessa al caso Bout, mentre fa ricerche per Bill Clinton, e scopre che il trafficante fornisce armi ai Talebani in Afghanistan. \nWolosky cerca di ottenere un mandato d'arresto internazionale, ma non viene completamente appoggiato dagli Stati Uniti. Solo nel 2002 dal Belgio arriva un avviso dell'interpol per riciclaggio di denaro sporco. \nDopo l'attacco terroristico alle Torri Gemelle nel 2001, Wolosky critica l'amministrazione di Washington per non avere agito contro Bout e il governo di Mosca per averlo protetto. Il governo degli Stati Uniti invece inizia a collaborare con il trafficante per finanziare la guerra in Iraq, sotto la presidenza di George Bush. Gli aerei di Bout atterrano a Baghdad pi\u00f9 di mille volte tra il 2003 e il 2004, e trasportano armi di qualsiasi tipo. Nel 2009, in un'intervista, Bout negher\u00e0 di aver fornito armi ai talebani o di avere contatti con Al Qaida. Nel 2005 per\u00f2 Viktor Bout viene inserito nella lista nera del governo statunitense, che inizia a trattarlo come un nemico. Da quel momento Bout viene avvistato solo a Mosca, in ristoranti ed hotel di lusso. Vive nella sua villa sfarzosa con la moglie e la figlia. Egli possiede comunque pi\u00f9 di cinque passaporti, sebbene sia in una lista nera di viaggi delle Nazioni Unite. Il partito di Vladimir Zhirinovsky offre al trafficante un posto che gli garantisce l'ingresso nel parlamento russo. Bout rifiuta, dicendo \"Cosa farei l\u00e0? Posso risolvere tutti i miei problemi da solo\". \nNel novembre del 2007, la DEA ( Drug Enforcement Administration), tende una trappola al trafficante tramite un conoscente, Andrew Smulian. Bout per\u00f2 \u00e8 sospettoso e all'ultimo minuto non si presenta all'appuntamento.\nArresto.\nIl 5 marzo del 2008, Viktor Bout vola a Bangkok per una \"vacanza\", convinto di non correre pericoli in Thailandia. Il giorno seguente si incontra nella sala conferenze dell'hotel per negoziare con i rappresentanti del FARC Forze Armate Rivoluzionarie della Colombia - Esercito del Popolo, che avevano richiesto armi per 5 milioni di dollari, tra cui elicotteri, lanciamissili e AK-47. I rappresentanti per\u00f2 sono agenti americani sotto copertura, e finite le finte negoziazioni, Bout viene arrestato dalla polizia thailandese. Non oppone resistenza. \nDetenzione.\nInizialmente viene messo in un carcere noto per i criminali pi\u00f9 pericolosi. Egli si trova in cella insieme a stupratori, assassini e molestatori, che lo provocano, ma rimane in disparte. Viene trasferito in una cella singola, che misura 2x2 metri, infestata da scarafaggi e senza ricambio d'aria. Durante la detenzione Bout approfitta dei 40 minuti giornalieri di esercizi in cortile,perde i chili in eccesso e impara nuove lingue dagli altri prigionieri. Inizia a leggere molto e si appassiona ai libri di Paulo Coelho. La moglie si trasferisce a Bangkok per andarlo a trovare pi\u00f9 spesso. Bout rimane in custodia cautelare fino al 2010. \nEstradizione.\nDopo mesi di pressioni dagli Stati Uniti e dalla Russia, il 16 novembre 2010 il governo thailandese approva l'estradizione di Bout negli Stati Uniti. Scortato da 50 agenti, viene portato all'aeroporto senza che i diplomatici russi a Bangkok vengano informati dell'operazione. Il governo russo dichiara che la sua estradizione sia un'ingiustizia e che far\u00e0 di tutto per supportare Bout come cittadino russo. La corte suprema americana accusa il trafficante d'armi di terrorismo e di aver fornito armi ai ribelli colombiani. Avvocati ed esperti per\u00f2 spiegano che la vera ragione per cui gli USA vogliono Bout \u00e8 perch\u00e9 egli conosce bene le operazioni militari e di intelligence russe.\nProcesso.\nLa pubblica accusa del tribunale di New York chiede l'ergastolo per Viktor Bout ad inizio aprile, mentre i suoi avvocati chiedono il ritiro delle accuse per la mancanza di prove. Il 6 aprile 2012, alla corte suprema di New York, il giudice Shira Scheindlin condanna Viktor Bout a 25 anni di carcere e al pagamento di 15 milioni di dollari. I 25 anni sono per un capo d'imputazione, e 15 anni per ciascuno degli altri tre, ma il giudice decide di accorpare le pene, cos\u00ec gli viene comminato il minimo della pena. La condanna riguarda il finanziamento del FARC, che cospirava per uccidere cittadini americani. Nei documenti dell'accusa si legge testualmente \"sebbene Bout voglia farsi passare per un semplice imprenditore \u00e8 in realt\u00e0 un uomo d'affari tra i pi\u00f9 pericolosi, capace di trasformare i propri clienti da ideologi intolleranti a criminali letali.\" \nProteste.\nViktor Bout si \u00e8 sempre dichiarato innocente di fronte alle accuse, dicendo di essere un semplice imprenditore e che le sue attivit\u00e0 di trasporto internazionale sono del tutto legali. A fine processo Bout dichiara al giudice che \"Dio sa la verit\u00e0\" e che \"Non ho mai voluto uccidere nessuno\". Dopo la sentenza del 6 aprile il Ministro degli esteri russo, con un comunicato stampa, annuncia che la condanna del tribunale statunitense \u00e8 \"infondata e di parte\" e che cercher\u00e0 di far tornare in patria il cittadino russo. Gli avvocati di Bout sono intenzionati ad andare in appello per portarlo in Russia e chiedere un processo giusto. \nSecondo Mosca questo processo porta punti di scontro nell'ambito dei rapporti diplomatici tra Russia e Stati Uniti. A fine luglio 2012, la Russia chiede ufficialmente l'estradizione dagli Stati Uniti di Bout, affinch\u00e9 egli sconti la pena in madre patria. L'estradizione non viene approvata. Ad oggi il trafficante si trova ancora negli USA a scontare la sua pena.\nCinema.\nIl film \"Lord of war\" \u00e8 parzialmente basato sulla figura di Viktor Bout.\nLetteratura.\n\u00c8 citato come Vladimir Bout nel romanzo \"Il vendicatore\" di Frederick Forsyth."}
{"id": "1644297", "revid": "124116313", "url": "https://it.wikipedia.org/wiki?curid=1644297", "title": "Ernest von Stockalper", "text": "Vita e attivit\u00e0.\nFu \"ingegnere capo\" della sezione di G\u00f6schenen del traforo ferroviario del San Gottardo, dipendente dell'impresa di Louis Favre alla quale nel 1872 furono appaltati i lavori, con un'offerta di 48 milioni di Franchi Svizzeri, per collegare G\u00f6schenen (nel Canton Uri) ad Airolo (nel Canton Ticino), scavando un lungo tunnel sotto al Massiccio del San Gottardo, con la promessa di terminare i lavori entro otto anni.\nSi trattava di un progetto ambizioso che durante la sua realizzazione vide il crescere dei costi, il verificarsi di numerosi incidenti con perdita di vite umane nonch\u00e9, il 28 luglio 1875 lo scoppio di una vera e propria rivolta dei lavoratori (per la maggior parte italiani) a G\u00f6schenen, per i bassi salari e le gravose condizioni di lavoro e vita.\nNel traforo si sperimentarono nuove tecniche per velocizzare i lavori e la fretta si ripercosse duramente sulla condizione degli operai impiegati nella costruzione. Le condizioni degli operai impiegati nella costruzione del traforo erano pessime. Si facevano turni di 8 ore in un ambiente in cui la temperatura superava i 30 gradi, in cui l'aria era resa irrespirabile dalla scarsa ventilazione e dalle esalazioni delle macchine. Furono quasi duecento i lavoratori deceduti a causa degli incidenti sul cantiere. Gli infortuni arrivarono alle quattrocento unit\u00e0. Inoltre l'igiene era pessima: non erano stati installati sufficienti servizi igienici e l'approvvigionamento dell'acqua era scarso.\nDurante un sopralluogo agli scavi sotterranei del San Gottardo, in quanto \"ingegnere capo\", Stockalper accompagn\u00f2 il 19 giugno 1879 il suo principale ginevrino Louis Favre (architetto e ingegnere) e un ingegnere francese giunto in visita. \u00c8 a Stockalper che si deve la relazione sulla morte per infarto del suo principale avvenuta in tale occasione.\nL'Ing. Stockalper continuer\u00e0 poi i lavori e, sebbene il traforo venisse ultimato gi\u00e0 dal 29 febbraio 1880 (quindi un mese prima della data prevista da Favre per questa fase dei lavori), per una concomitanza di motivi il tunnel sar\u00e0 poi aperto solo il 1\u00ba gennaio 1882, con un ritardo di 15 mesi sulla data pattuita.\nPer un'opera di tale portata il ritardo, come anche il sorpasso dell'11% sui costi preventivati, sono tutto sommato contenuti. Ma la \"Compagnia ferroviaria del Gottardo\" far\u00e0 causa agli eredi di Louis Favre, portandoli alla rovina finanziaria.\nCuriosit\u00e0.\nRicorda Gian Antonio Stella nel suo libro \"L'orda\":\nIl giorno seguente la rivolta venne sedata con un bilancio di 4 minatori morti, 10 feriti gravemente, 80 licenziati."}
{"id": "1644298", "revid": "179152", "url": "https://it.wikipedia.org/wiki?curid=1644298", "title": "Eug\u00e9nie Martinet", "text": ""}
{"id": "1644303", "revid": "161374", "url": "https://it.wikipedia.org/wiki?curid=1644303", "title": "Psylla piri", "text": ""}
{"id": "1644313", "revid": "599013", "url": "https://it.wikipedia.org/wiki?curid=1644313", "title": "K\u0142odawa", "text": ""}
{"id": "1644315", "revid": "287204", "url": "https://it.wikipedia.org/wiki?curid=1644315", "title": "Klodawa", "text": ""}
{"id": "1644316", "revid": "24443", "url": "https://it.wikipedia.org/wiki?curid=1644316", "title": "Prealpi bresciane", "text": ""}
{"id": "1644318", "revid": "599013", "url": "https://it.wikipedia.org/wiki?curid=1644318", "title": "Brad Evans", "text": ""}
{"id": "1644319", "revid": "599013", "url": "https://it.wikipedia.org/wiki?curid=1644319", "title": "Chad Marshall", "text": "Caratteristiche tecniche.\nDifensore centrale di piede sinistro, roccioso e forte fisicamente, fa del colpo di testa uno dei suoi punti di forza, sia in fase difensiva che in quella offensiva, spingendosi sempre in avanti sui calci piazzati.\nCarriera.\nDopo aver giocato nove anni coi Columbus Crew si trasferisce ai Seattle Sounders, con cui attualmente sta disputando la sua quinta stagione; \u00e8 uno dei giocatori pi\u00f9 vincenti della storia della Mls, avendo conquistato due Mls Cup, quattro MLS Supporters' Shield e una U.S. Open Cup.\nIl 22 maggio 2019, all\u2019et\u00e0 di 34 anni, si ritira a causa del protrarsi di un infortunio."}
{"id": "1644326", "revid": "767487", "url": "https://it.wikipedia.org/wiki?curid=1644326", "title": "Jed Zayner", "text": "Carriera.\nDal 2003 al 2005 ha militato nel Chicago Fire Premier."}
{"id": "1644333", "revid": "599013", "url": "https://it.wikipedia.org/wiki?curid=1644333", "title": "Kolno", "text": ""}
{"id": "1644335", "revid": "124051073", "url": "https://it.wikipedia.org/wiki?curid=1644335", "title": "Umiliati e offesi", "text": "Umiliati e offesi (in russo: \u0423\u043d\u0438\u0436\u0435\u043d\u043d\u044b\u0435 \u0438 \u043e\u0441\u043a\u043e\u0440\u0431\u043b\u0451\u043d\u043d\u044b\u0435, \"Uni\u017eennye i oskorbl\u00ebnnye\") \u00e8 un romanzo di F\u00ebdor Dostoevskij, che descrive la decadenza della nobilt\u00e0 russa di fine Ottocento utilizzando la struttura del romanzo d'appendice. Caratterizzato da un aspro realismo, il libro rappresenta un'efficace descrizione delle umane miserie. Il protagonista, Ivan Petrovi\u010d, in cui sono stati ravvisati tratti autobiografici dell'autore, passa da una posizione ricca e invidiata ad uno stato di miseria.\nIl romanzo venne pubblicato nel 1861 nella rivista \"Vremya\" (\"Il Tempo\"), fondata poco tempo prima dallo stesso scrittore insieme al fratello Michail, e venne accolto molto freddamente dalla critica del tempo.\nTrama.\nUna sera Vanja, un giovane scrittore, incuriosito dalle apparenze eccentriche di un vecchio uomo (Smith) decide di seguirlo. Smith si reca in un bar con il suo vecchio cane, Azorka. Dopo l'improvvisa morte del cane, Vanja segue l'uomo fuori dal bar, e da l\u00ec a poco raccoglier\u00e0 le sue ultime parole.\nScosso e incuriosito dalla vicenda, il giovane scrittore visita la casa del vecchio e decide di prenderla in affitto, dal momento che era in cerca di una alloggio economico.\nNella nuova dimora, Vanja incontra una bambina di tredici anni, Nelly, nipote di Smith, sopravvissuta ad un tragico passato. Vanja prende Nelly con s\u00e9 e decide di proteggerla. Questa prima trama del romanzo si intreccia gradualmente con una seconda vicenda. Vanja, cresciuto come figlio adottivo degli Ichmenev, una famiglia di piccoli proprietari terrieri, \u00e8 innamorato della loro figlia, Nata\u0161a.\nAnni prima gli Ichmenev avevano conosciuto il principe Valkovski, un uomo doppio, opportunista e malvagio. Il padre di Nata\u0161a, Nikolaj Sergeic aveva assunto l'incarico di amministrare le propriet\u00e0 del principe. Il rapporto di fiducia tra Valkovski e Nikolaj si rompe quando si spargono voci callunniose sulla sua condotta nell'amministrare le propriet\u00e0. L'offesa subita da Nikolaj, culminata in un devastante processo, \u00e8 imperdonabile per un uomo di grande rigore morale quale Nikolaj Sergeic. I rapporti tra Valkovski e Nikolaj terminano aspramente, ma al tempo stesso nasce una storia d'amore tra il figlio del principe, Al\u00eb\u0161a, e Nata\u0161a, che confida a Vanja l'amore segreto.\nVanja \u00e8 disposto a ritirarsi pur di vedere felice Nata\u0161a, ma il principe Valkovski ha mire economiche pi\u00f9 ambiziose e vuole il figlio sposato alla ricca e nobile Katia.\nComincia cos\u00ec una serie di vicissitudini in cui l'estrema crudelt\u00e0 del principe e il senso di umiliazione di Nikolaj fanno da chiaroscuro ai vari intrecci affettivi e amorosi.\nLe due vicende del romanzo, la storia di Nelly e quella della famiglia Ichmenev si intrecciano quando si scopre che Nelly \u00e8 figlia di Valkovski, che in passato aveva sedotto e abbandonato la madre della bambina.\nLa tragica storia di Nelly aiuta Nikolaj Sergeic a riconciliarsi con la figlia, con la quale aveva interrotto i rapporti dopo essere venuto a conoscenza della sua storia con Al\u00eb\u0161a.\nIl romanzo si conclude con la morte di Nelly al cui capezzale si ritrovano Vanja, Nata\u0161a e i suoi genitori.\nPersonaggi.\nL'elenco di figure che segue permette di orientarsi tra i personaggi e i legami che li uniscono.\nCommento.\nNonostante non si tratti di una delle opere di maggior successo di Dostoevskij, si pu\u00f2 ritrovare nell'opera una profonda caratterizzazione dei personaggi, e si apprezza la grande abilit\u00e0 dello scrittore nel delinearne il profilo e scavarne la psicologia.\nNessun personaggio \u00e8 descritto distrattamente, e di ognuno si possono conoscere le sensazioni pi\u00f9 intime e comprendere il modo di agire.\nTema principale dell'opera \u00e8 la descrizione delle storie di questi personaggi, perennemente soggiogati da qualcosa di pi\u00f9 forte di loro e a cui non riescono a ribellarsi, umiliati e offesi dagli avvenimenti della vita e da persone in grado di ferirli nei sentimenti e nell'orgoglio.\nLi descrive finemente Stefan Zweig: \"Estranei nel mondo per amore del mondo, irreali per passione della realt\u00e0, i personaggi di Dostojevskij sembrano dapprima semplici. Non hanno una direzione precisa, non hanno una m\u00e8ta visibile: come ciechi o come ubriachi barcollano per il mondo, questi uomini pur adulti... Sono sempre spauriti e intimiditi, si sentono sempre umiliati e offesi...\".\nRiduzioni televisive.\nNel 1958 la Rai trasmise una riduzione televisiva del romanzo in quattro puntate, con la regia di Vittorio Cottafavi e l'interpretazione di Enrico Maria Salerno (Vanja) e Annamaria Guarnieri (Nelly)."}
{"id": "1644336", "revid": "22475", "url": "https://it.wikipedia.org/wiki?curid=1644336", "title": "Schiff (BLOOD+)", "text": "All'interno dell'anime \"BLOOD+\" esistono innumerevoli personaggi di fantasia. Fra di essi vi sono i Schiff (pronunciato Shiff), soldati creati da un gruppo di scienziati che eseguono gli ordini di Amshel Goldsmith, un componente delle cinque frecce che agisce all'oscuro del loro comandante Diva. \nIl gruppo.\nNati tramite una modificazione genetica con il sangue di Diva, l'obbiettivo di Amshel era di creare dei soldati perfetti senza pensare alle conseguenze: ognuno di loro va incontro ad una morte prematura, perch\u00e9 il corpo non riesce a sostenere il sangue alieno. La loro morte viene preannunciata da un piccolo segno sul corpo, una specie di decomposizione che inizia e poi si diffonde velocemente fino a portare alla morte dell'individuo. Inoltre non essendo dei vampiri perfetti come i loro creatotri la vista della luce del sole li uccide bruciandoli all'istante, la loro esistenza \u00e8 rilegata ad una breve vita al buio.\nStoria.\nAll'inizio della serie li vediamo prigionieri e sottoposti ad ogni genere di esame. Fuggiti dal laboratorio di ricerca, grazie al loro capo Guy riescono a scoprire l'unico modo che hanno per poter tornare a fare una vita normale: usare il sangue di Saya Otonashi. Inizialmente cercano un'altra strada per poter diventare umani a tutti gli effetti, scontrandosi con Solomon Goldsmith, ma due di loro vengono brutalmente sconfitti. Incontrano Saya e il suo amico in un bosco dove ingaggiano un furioso combattimento, alla fine i protagonisti riescono a fuggire. In quell'occasione perdono il comandante del gruppo. Pi\u00f9 volte si scontreranno contro la compagine di Saya e alcuni di loro perderanno la vita nei combattimenti"}
{"id": "1644337", "revid": "115081272", "url": "https://it.wikipedia.org/wiki?curid=1644337", "title": "Sobborghi di Sydney", "text": "Elenco completo dei sobborghi di Sydney, Australia in ordine alfabetico.\nA.\nAbbotsbury - \nAbbotsford - \nAcacia Gardens - \nAgnes Banks - \nAirds - \nAkuna Bay - \nAlexandria - \nAlfords Point - \nAllambie - \nAllambie Heights - \nAllawah - \nAmbarvale - \nAnnadale - \nAnnangrove - \nAnzac Village - \nArcadia - \nArncliffe - \nArndell Park - \nArtarmon - \nAshbury - \nAshcroft - \nAshfield - \nAsquith - \nAuburn - \nAudley - \nAustral - \nAvalon\nB.\nBadgerys Creek - \nBalgowlah - \nBalgowlah Heights - \nBalmain - \nBalmoral - \nBangor - \nBanksia - \nBanksmeadow - \nBankstown - \nBarden Ridge - \nBardwell Park - \nBarra Brui - \nBass Hill - \nBaulkham Hills - \nBaulkham Hills West - \nBayview - \nBeacon Hill - \nBeaconsfield - \nBeauty Point - \nBeecroft - \nBelfield - \nBella Vista - \nBellevue Hill - \nBelmore - \nBelmore South - \nBelrose - \nBerala - \nBerkshire Park - \nBerowra - \nBerowra Heights - \nBerrilee - \nBeverley Park - \nBeverly Hills - \nBexley - \nBexley North - \nBidwill - \nBilgola - \nBilgola Plateau - \nBirchgrove - \nBirkenhead Point - \nBirrong - \nBlackett - \nBlacktown - \nBlairmount - \nBlakehurst - \nBligh Park - \nBobbin Head - \nBondi - \nBondi Beach - \nBondi Junction - \nBonnet Bay - \nBonnyrigg - \nBonnyrigg Heights - \nBoronia Park - \nBossley Park - \nBotany - \nBow Bowing - \nBox Hill - \nBradbury - \nBrighton-Le-Sands - \nBringelly - \nBroadway - \nBronte - \nBrooklyn - \nBrookvale - \nBundeena - \nBurraneer - \nBurwood - \nBusby\nC.\nCabarita - \nCabramatta - \nCabramatta West - \nCambridge Gardens - \nCambridge Park - \nCamden - \nCamden South - \nCamellia - \nCammeray - \nCampbelltown - \nCamperdown - \nCampsie - \nCanada Bay - \nCanley Heights - \nCanley Vale - \nCanterbury - \nCareel Bay - \nCaringbah - \nCarlingford - \nCarlton - \nCarnes Hill - \nCarramar - \nCarss Park - \nCartwright - \nCastle Cove - \nCastle Hill - \nCastlecrag - \nCastlereagh - \nCasula - \nCecil Park - \nCentennial Park - \nChatham Village - \nChatswood - \nChatswood West - \nCheltenham - \nCherrybrook - \nChester Hill - \nChifley - \nChippendale - \nChipping Norton - \nChiswick - \nChullora - \nChurch Point - \nCircular Quay - \nClaremont Meadows - \nClareville - \nClareville Beach - \nClaymore - \nClemton Park - \nClifton Gardens - \nClontarf - \nClovelly -\nClyde - \nCockatoo Island - \nColebee - \nCollaroy - \nCollaroy Plateau - \nColyton - \nComo - \nConcord - \nConcord West - \nCondell Park - \nConnells Point - \nCoogee - \nCottage Point - \nCowan - \nCranebrook - \nCremorne - \nCremorne Point - \nCromer - \nCronulla - \nCrows Nest - \nCroydon - \nCroydon Park - \nCurl Curl\nD.\nDaceyville - \nDangar Island - \nDarling Harbour - \nDarling Point - \nDarlinghurst - \nDarlington - \nDavidson - \nDawes Point - \nDean Park - \nDee Why - \nDenham Court - \nDenistone - \nDenistone East - \nDharruk - \nDobroyd Point - \nDolans Bay - \nDolls Point - \nDoonside - \nDouble Bay - \nDover Heights - \nDrummoyne - \nDuffys Forest - \nDulwich Hill - \nDundas - \nDundas Valley - \nDunheved - \nDural\nE.\nEagle Vale - \nEarlwood - \nEast Balmain - \nEast Botany - \nEast Gordon - \nEast Hills - \nEast Killara - \nEast Lindfield - \nEast Roseville - \nEast Ryde - \nEast Sydney - \nEast Wahroonga - \nEastern Creek - \nEastlakes - \nEastwood - \nEdensor Park - \nEdgecliff - \nEdmondson Park - \nElanora Heights - \nElderslie - \nElizabeth Bay - \nEmerton - \nEmu Heights - \nEmu Plains - \nEnfield - \nEngadine - \nEnmore - \nEpping - \nErmington - \nErskine Park - \nErskineville - \nEschol Park\nF.\nFairfield - \nFairfield Heights - \nFairfield West - \nFairlight - \nFive Dock - \nFlemington - \nForest Lodge - \nForestville - \nFreemans Reach - \nFrenchs Forest\nG.\nGalston - \nGarden Island - \nGeorges Hall - \nGeorges Heights - \nGilead - \nGirraween - \nGladesville - \nGlebe - \nGlebe Point - \nGlen Alpine - \nGlendenning - \nGlenfield - \nGlenhaven - \nGlenmore Park - \nGlenorie - \nGlenwood - \nGlossodia - \nGoat Island - \nGordon - \nGore Hill - \nGranville - \nGrays Point - \nGreen Valley - \nGreenacre - \nGreenfield Park - \nGreenwich - \nGreystanes - \nGuildford - \nGymea - \nGymea Bay\nH.\nHaberfield - \nHammondville - \nHarbord - \nHarris Park - \nHassall Grove - \nHaymarket - \nHeathcote - \nHebersham - \nHeckenberg - \nHenley - \nHillsdale - \nHinchinbrook - \nHolsworthy - \nHomebush - \nHomebush Bay - \nHomebush West - \nHornsby - \nHornsby Heights - \nHorsley Park - \nHoxton Park - \nHunters Hill - \nHuntingwood - \nHuntleys Point - \nHurlstone Park - \nHurstville - \nHurstville Grove\nI.\nIllawong - \nIngleburn - \nIngleside\nJ.\nJamisontown - \nJannali\nK.\nKangaroo Point - \nKareela - \nKearns - \nKellyville - \nKemps Creek - \nKensington - \nKenthurst - \nKentlyn - \nKillara - \nKillarney Heights - \nKings Cross - \nKings Langley - \nKings Park - \nKingsford - \nKingsgrove - \nKingswood - \nKingswood Park - \nKirrawee - \nKirribilli - \nKogarah - \nKogarah Bay - \nKu-Ring-Gai - \nKurnell - \nKyeemagh - \nKyle Bay\nL.\nLa Perouse - \nLakemba - \nLalor Park - \nLane Cove - \nLansdowne - \nLansvale - \nLavender Bay - \nLeichhardt - \nLemongrove - \nLeonay - \nLethbridge Park - \nLeumeah - \nLewisham - \nLidcombe - \nLilli Pilli - \nLilyfield - \nLindfield - \nLinley Point - \nLittle Bay - \nLiverpool - \nLlandilo - \nLoftus - \nLondonderry - \nLongueville - \nLucas Heights - \nLuddenham - \nLugarno - \nLurnea\nM.\nMacquarie Fields - \nMacquarie Park - \nMaianbar - \nMalabar - \nManly - \nManly Vale - \nMaraylya - \nMarayong - \nMaroubra - \nMaroubra Junction - \nMarrickville - \nMarrickville South - \nMarsden Park - \nMarsfield - \nMascot - \nMatraville - \nMays Hill - \nMcGraths Hill - \nMcMahons Point - \nMeadowbank - \nMelrose Park - \nMenai - \nMenangle Park - \nMerrylands - \nMerrylands West - \nMiddle Cove - \nMiddle Dural - \nMiller - \nMillers Point - \nMilperra - \nMilsons Point - \nMinchinbury - \nMinto - \nMinto Heights - \nMiranda - \nMona Vale - \nMonterey - \nMoore Park - \nMoorebank - \nMortdale - \nMortlake - \nMosman - \nMount Annan - \nMount Colah - \nMount Druitt - \nMount Kuring-Gai - \nMount Lewis - \nMount Pleasant - \nMount Pritchard - \nMount Vernon - \nMulgoa - \nMulgrave\nN.\nNarellan - \nNarellan Vale - \nNaremburn - \nNarrabeen - \nNarraweena - \nNarwee - \nNelson - \nNeutral Bay - \nNewport - \nNewtown - \nNormanhurst - \nNorth Balgowlah - \nNorth Bondi - \nNorth Cronulla - \nNorth Curl Curl - \nNorth Engadine - \nNorth Epping - \nNorth Manly - \nNorth Narrabeen - \nNorth Parramatta - \nNorth Richmond - \nNorth Rocks - \nNorth Ryde - \nNorth Seaforth - \nNorth St Ives - \nNorth Strathfield - \nNorth Sydney - \nNorth Turramurra - \nNorthbridge - \nNorthmead - \nNorthwood\nO.\nOakhurst - \nOakville - \nOatlands - \nOatley - \nOld Guildford - \nOld Toongabbie - \nOrchard Hills - \nOxford Falls - \nOxley Park - \nOyster Bay\nP.\nPaddington - \nPadstow - \nPadstow Heights - \nPagewood - \nPalm Beach - \nPanania - \nParklea - \nParramatta - \nPeakhurst - \nPendle Hill - \nPendle Hill South - \nPennant Hills - \nPenrith - \nPenshurst - \nPetersham - \nPhillip Bay - \nPicnic Point - \nPitt Town - \nPleasure Point - \nPlumpton - \nPoint Piper - \nPort Hacking - \nPotts Hill - \nPotts Point - \nPrairiewood - \nPrestons - \nProspect - \nPunchbowl - \nPutney - \nPymble - \nPyrmont\nQ.\nQuakers Hill - \nQuarry Hill - \nQueens Park - \nQueenscliff\nR.\nRaby - \nRamsgate - \nRandwick - \nRedfern - \nRegents Park - \nRegentville - \nRevesby - \nRevesby Heights - \nRhodes - \nRichmond - \nRiverstone - \nRiverview - \nRiverwood - \nRockdale - \nRodd Point - \nRookwood - \nRooty Hill - \nRose Bay - \nRosebery - \nRosehill - \nRoselands - \nRosemeadow - \nRoseville - \nRoseville Chase - \nRossmore - \nRound Corner - \nRouse Hill - \nRozelle - \nRuse - \nRushcutters Bay - \nRussell Lea - \nRydalmere - \nRyde\nS.\nSadleir - \nSandringham - \nSandy Point - \nSans Souci - \nScheyville - \nSchofields - \nScotland Island - \nSeaforth - \nSefton - \nSeven Hills - \nShalvey - \nShanes Park - \nSilverwater - \nSmithfield - \nSouth Granville - \nSouth Hurstville - \nSouth Penrith - \nSouth Strathfield - \nSouth Turramurra - \nSouth Wentworthville - \nSouth Windsor - \nSpit Junction - \nSpring Farm - \nSt Andrews - \nSt Clair - \nSt Helens Park - \nSt Ives - \nSt Ives Chase - \nSt Johns Park - \nSt Leonards - \nSt Marys - \nSt Peters - \nStanhope Gardens - \nStanmore - \nStrathfield - \nStrathfield West - \nStrawberry Hills - \nSummer Hill - \nSurry Hills - \nSutherland - \nSydenham - \nSydney - \nSylvania - \nSylvania Waters\nT.\nTamarama - \nTaren Point - \nTelopea - \nTempe - \nTennyson - \nTerrey Hills - \nThe Rocks - \nThe Spit - \nThornleigh - \nToongabbie - \nTregear - \nTurramurra - \nTurrella\nU.\nUltimo - \nUndercliffe\nV.\nVarroville - \nVaucluse - \nVillawood - \nVineyard - \nVoyager Point\nW.\nWahroonga - \nWaitara - \nWakeley - \nWallacia - \nWareemba - \nWarragamba - \nWarrawee - \nWarriewood - \nWarringah Mall - \nWarwick Farm - \nWaterloo - \nWatsons Bay - \nWattle Grove - \nWaverley - \nWaverton - \nWedderburn - \nWentworthville - \nWerrington - \nWerrington County - \nWerrington Downs - \nWest Hoxton - \nWest Killara - \nWest Lindfield - \nWest Pennant Hills - \nWest Pymble - \nWest Ryde - \nWestleigh - \nWestmead - \nWetherill Park - \nWhalan - \nWhale Beach - \nWheeler Heights - \nWilberforce - \nWiley Park - \nWillmot - \nWilloughby - \nWindsor - \nWingala - \nWinston Hills - \nWollstonecraft - \nWoodbine - \nWoodpark - \nWoollahra - \nWoolloomooloo - \nWoolooware - \nWoolwich - \nWoronora - \nWoronora Heights -\nWynyard\nY.\nYagoona - \nYarrawarrah - \nYennora - \nYowie Bay\nZ.\nZetland"}
{"id": "1644339", "revid": "28592", "url": "https://it.wikipedia.org/wiki?curid=1644339", "title": "Fortezza di Azov", "text": ""}
{"id": "1644350", "revid": "1305772", "url": "https://it.wikipedia.org/wiki?curid=1644350", "title": "Krasne", "text": ""}
{"id": "1644356", "revid": "287204", "url": "https://it.wikipedia.org/wiki?curid=1644356", "title": "Juan Gonzalez", "text": ""}
{"id": "1644358", "revid": "339392", "url": "https://it.wikipedia.org/wiki?curid=1644358", "title": "Alexander Herzen", "text": ""}
{"id": "1644364", "revid": "1154737", "url": "https://it.wikipedia.org/wiki?curid=1644364", "title": "Lago della Busalletta", "text": "Il lago della Busalletta \u00e8 un lago artificiale dell'Appennino ligure che si trova al confine tra la provincia di Alessandria e la citt\u00e0 metropolitana di Genova tra i comuni di Fraconalto, Busalla, Mignanego e Ronco Scrivia. \nCaratteristiche.\nLa capacit\u00e0 di massimo invaso \u00e8 di 4,5 milioni di metri cubi. Un acquedotto partendo dal lago arriva a Mignanego dove l'acqua viene potabilizzata e immessa in rete. L'invaso venne costruito dal 1970 al 1977 dall'acquedotto Nicolay su progetto dell'ing. Giorgio Pietrangeli per avere un'ulteriore risorsa idrica oltre alla presa d'acqua fluente sul torrente Scrivia. Il bacino fornisce 340 litri al secondo per Genova e 30 litri al secondo per il comune di Busalla. La diga \u00e8 del tipo a gravit\u00e0 con altezza 60\u00a0m e lunghezza di 220\u00a0m. Il serbatoio \u00e8 profondo nel punto pi\u00f9 basso 50 metri ed \u00e8 esteso 0,3 chilometri quadrati. Nel lago ci sono soprattutto trote, cavedani, lucci, carpe e tinche."}
{"id": "1644370", "revid": "16758", "url": "https://it.wikipedia.org/wiki?curid=1644370", "title": "Thursday October Christian II", "text": "Era figlio di Thursday October Christian e nipote di Fletcher Christian, leader degli ammutinati del Bounty.\n\u00c8 stato Magistrato di Pitcairn (la massima carica politica elettiva sull'isola dal 1838 al 1893 e poi dal 1904 al 1909) per diverse volte: 1844, 1851, 1864, 1867, 1873-74, 1876-77, 1880 e 1882. Fu dunque il primo capo della comunit\u00e0 dopo che essa rinacque nel 1864: nel 1856, infatti, i circa 200 abitanti dell'isola furono trasferiti a Norfolk, ma alcuni anni dopo alcuni nuclei familiari (un primo nucleo nel 1859, altri - tra cui i Christian - 5 anni dopo) decisero di tornare.\nEbbe 17 figli, e tutti i Christian che risiedono sull'isola oggi sono suoi discendenti."}
{"id": "1644375", "revid": "399", "url": "https://it.wikipedia.org/wiki?curid=1644375", "title": "Tavole di San Giuseppe", "text": "Le tavole di san Giuseppe sono grandi tavolate imbandite il 19 marzo in onore di San Giuseppe. L'usanza \u00e8 attestata in Salento nei comuni di San Cassiano, Giurdignano, Poggiardo, Uggiano la Chiesa, Avetrana, Cerfignano, Cocumola, Diso, Minervino di Lecce, Casamassella, Otranto, Lizzano, Fragagnano, San Marzano di San Giuseppe, Sava, Monteparano, Faggiano, Torchiarolo, San Pietro Vernotico, Erchie e San Donaci ed inoltre in Sicilia, a Valguarnera Caropepe, Leonforte e Caronia, in Abruzzo, a Monteferrante; anche a Riccia (Molise), la tradizione \u00e8 molto sentita, cos\u00ec come, seppur in misura minore, in altri paesi della regione.\nQueste tavole sono realizzate con diverse pietanze che vanno dai lampascioni alle \"rape\", dai \"vermiceddhri\" (tipo di pasta con cavoli) al pesce fritto, dalle pittule alla zeppola, dal pane a forma di grossa ciambella ai finocchi e alle arance. Il tutto viene consumato a mezzogiorno del 19 marzo dai cosiddetti \"santi\" impersonati da amici o parenti delle famiglie che vanno da un numero minimo di tre (San Giuseppe, Ges\u00f9 Bambino e la Madonna) a un numero massimo di tredici, sempre comunque di numero dispari.\nTradizione salentina.\nLe tavole sono essenzialmente simili in tutto il Salento tranne che per piccole differenze insistenti tra un comune e l'altro. \nTutto inizia nel periodo precedente la festa, cio\u00e8 tra la fine di febbraio e la prima met\u00e0 di marzo, quando alcune famiglie devote preparano del pane o una pasta tradizionale - la \"massa e ciciri\" - o entrambe, per distribuirli a tutti coloro che si presentano a casa. \u00c8 un rito antico, quello della massa: la preparazione, soprattutto molti anni fa, avveniva al ritmo della preghiera (si lasciava cuocere al tempo di un Pater Noster, si lasciava riposare nei \"limmi\" - recipienti tradizionali - il tempo di 10 Ave Maria..etc); la distribuzione seguiva la recita del rosario, quasi a voler \"santificare\" la fatica compiuta con la preghiera. La tradizione impone alla famiglia devota di non mangiare di ci\u00f2 che ha distribuito se non le rimanenze: in sostanza sono banditi atteggiamenti del tipo \"ne metto un po' da parte\" o \"ne lascio un po' per tizio o caio\".\nUna forma ancora pi\u00f9 forte di devozione spinge alcune famiglie (per grazia ricevuta o come segno propiziatorio) a preparare, il giorno della festa, le tavole di san Giuseppe: vere e proprie tavole imbandite e preparate secondo regole precise.\nUn tempo, i commensali erano scelti tra i poveri del paese, mentre oggi \u00e8 pi\u00f9 frequente estendere l'invito a parenti e amici, preferibilmente tra coloro che hanno maggior bisogno o hanno una famiglia numerosa. Il numero minimo \u00e8 di tre - San Giuseppe, Maria e Ges\u00f9 - a cui si aggiungono altre \"coppie di santi\" fino al massimo di tredici persone (numero che richiama i componenti dell'ultima cena). La \"taula\" pu\u00f2 essere cotta, cio\u00e8 formata da 13 pietanze per ciascun santo, tra cui: la massa e ciciri, verdura lessa, pasta col miele e la mollica di pane, pesce fritto, crema di fave (le favenette) con pane fritto; questa forma di preparazione era molto diffusa quando le famiglie erano tutte abbastanza numerose e la povert\u00e0 era forte: in una situazione del genere, fare il santo ad una tavola significava una benedizione.\nOggi, migliorate in genere le condizioni di vita e ridotto il numero di componenti delle famiglie, si \u00e8 diffusa l'abitudine di mettere in tavola solo alcune pietanze simboliche (i lampascioni, il pesce fritto, la zeppola e la frutta) e comprare quello che si preferisce lasciandolo crudo, perch\u00e9 lo si possa consumare in seguito. Tuttavia, nell'immaginario collettivo, la forma massima di devozione, per la notevole fatica a cui si incorre, consiste nella preparazione della \"taula\" tutta cotta, specialmente se composta dal numero massimo dei santi (13): essa impone, infatti, la preparazione di 169 piatti (13 pietanze per 13 santi).\nNon mancano in nessuna tavola i tradizionali t\u00f2rtini - dei pani a forma di ciambella del peso di 5 o 3 chili - e, al centro, ben in vista, un'effigie di San Giuseppe o della Santa Famiglia; accanto alla sedia del commensale che avr\u00e0 la \"parte\" di San Giuseppe, poi, si trova un bastone con posti alla cima dei fiori bianchi - a ricordo del miracolo che, secondo la leggenda, avrebbe consentito di individuare Giuseppe quale sposo della Vergine.\nIl giorno della festa, dopo aver partecipato alla messa, i santi si recano nelle case dove sono attesi: di l\u00ec a poco passer\u00e0 il sacerdote per la benedizione, dopo la quale gli invitati si siederanno a tavola e inizieranno a mangiare. Tuttavia, sar\u00e0 sempre San Giuseppe a \"governare\" la situazione: a lui spetta decidere quando si smette di mangiare ogni pietanza battendo tre volte la forchetta sul bordo del suo piatto. A questo segnale tutti gli altri santi devono smettere di mangiare e passare alla pietanza successiva, servita dai componenti della famiglia devota.\nAlla fine del pranzo, dopo un breve momento di preghiera, i santi portano via con s\u00e9 tutto ci\u00f2 che \u00e8 rimasto e, se la \"taula\" \u00e8 cruda, quello che \u00e8 stato loro destinato senza dimenticarsi di pregare san Giuseppe perch\u00e9 esaudisca i loro desideri e aspirazioni."}
{"id": "1644386", "revid": "339392", "url": "https://it.wikipedia.org/wiki?curid=1644386", "title": "Coreggenza", "text": ""}
{"id": "1644387", "revid": "125324416", "url": "https://it.wikipedia.org/wiki?curid=1644387", "title": "Cape Canaveral (Florida)", "text": "Cape Canaveral \u00e8 un comune degli Stati Uniti d'America, situato nella contea di Brevard nello Stato della Florida. Ha una popolazione di circa 10.000 abitanti e sorge sulla parte settentrionale di un'isola di barriera della costa atlantica della Florida.\nLa citt\u00e0 e il suo porto si trovano a sud della localit\u00e0 geografica omonima situata sulla penisola di Merritt Island dove ha sede il John F. Kennedy Space Center, il noto centro spaziale della NASA.\nAmministrazione.\nGemellaggi.\nCape Canaveral \u00e8 gemellata con 4 citt\u00e0:"}
{"id": "1644389", "revid": "38120", "url": "https://it.wikipedia.org/wiki?curid=1644389", "title": "Il capitano 2", "text": ""}
{"id": "1644390", "revid": "697352", "url": "https://it.wikipedia.org/wiki?curid=1644390", "title": "Alfonso d'Aragona", "text": ""}
{"id": "1644391", "revid": "14611108", "url": "https://it.wikipedia.org/wiki?curid=1644391", "title": "Il giudice Mastrangelo 2", "text": ""}
{"id": "1644392", "revid": "14611146", "url": "https://it.wikipedia.org/wiki?curid=1644392", "title": "La stagione dei delitti 2", "text": ""}
{"id": "1644394", "revid": "28592", "url": "https://it.wikipedia.org/wiki?curid=1644394", "title": "Cattedrale di Pietro e Paolo", "text": ""}
{"id": "1644399", "revid": "339392", "url": "https://it.wikipedia.org/wiki?curid=1644399", "title": "Assemblea dei boiari", "text": ""}
{"id": "1644402", "revid": "767487", "url": "https://it.wikipedia.org/wiki?curid=1644402", "title": "Rock the Beatz", "text": "Rock the Beatz \u00e8 un album di DJ Fede, pubblicato il 2006, il disco spicca collaborazioni tra i quali quelle di Tormento, Bunna, Mondo Marcio, Vacca, OneMic, Inoki, DJ Double S"}
{"id": "1644403", "revid": "599013", "url": "https://it.wikipedia.org/wiki?curid=1644403", "title": "Ivan Dudi\u0107", "text": "Carriera.\nDebutta da professionista nel 1995 con la Stella Rossa di Belgrado, ma dopo due stagioni viene mandato in prestito allo \u017deleznik, cui rimane per pochi mesi prima di rientrare a Belgrado, vincendo, negli anni successivi un campionato della RF di Jugoslavia e quattro Coppe di Jugoslavia.\nNell'estate del 2000 si trasferisce in Portogallo allo Sporting Lisbona con cui vince il campionato 2001-2002 e la Coppa di Portogallo 2002.\nAll'inizio della stagione 2002-2003 passa in prestito al Rad Belgrado, dove non scende mai in campo, prima di trasferirsi in Belgio, nel gennaio 2005, al Mons, dove gioca anche la stagione successiva, contribuendo alla promozione della squadra nella massima serie belga.\nRientrato in Serbia, gioca poche partite con il Be\u017eanija.\nNell'estate 2007 si trasferisce in Ungheria, al Zalaegerszegi TE, ma gi\u00e0 a gennaio 2008 passa al pi\u00f9 titolato \u00dajpest.\nCon la Nazionale jugoslava ha partecipato agli Europei del 2000."}
{"id": "1644404", "revid": "729019", "url": "https://it.wikipedia.org/wiki?curid=1644404", "title": "Lipno", "text": ""}
{"id": "1644405", "revid": "287204", "url": "https://it.wikipedia.org/wiki?curid=1644405", "title": "Ivan Dudic", "text": ""}
{"id": "1644406", "revid": "28592", "url": "https://it.wikipedia.org/wiki?curid=1644406", "title": "Autocrate", "text": ""}
{"id": "1644410", "revid": "124943291", "url": "https://it.wikipedia.org/wiki?curid=1644410", "title": "Ernesto Luigi d'Assia", "text": "Biografia.\nI primi tragici anni.\nErnesto Luigi era figlio quartogenito, ma primo maschio, del granduca Luigi IV d'Assia e della principessa Alice di Gran Bretagna, nonch\u00e9 nipote della regina Vittoria. Egli era pertanto fratello maggiore della zarina Alessandra, moglie dello zar Nicola II di Russia.\nQuando aveva appena cinque anni, suo fratello Federico mor\u00ec, lasciandolo profondamente provato da questa esperienza. I due bambini stavano giocando insieme quando il bambino cadde da una finestra del secondo piano del palazzo. In un primo momento, Federico sembrava solo scosso dall'accaduto, ma si scopr\u00ec solo in seguito che era in corso un'emorragia interna al cervello, che era destinata a portarlo rapidamente alla morte, il tutto peggiorato dall'emofilia di cui soffriva. Poco dopo l'incidente cadde in stato di incoscienza e mor\u00ec nel pomeriggio di quello stesso giorno.\nNel 1878 a Darmstadt si diffuse un'epidemia di difterite e tutti i bambini della famiglia granducale (tranne la principessa Elisabetta, che si trovava da sua nonna materna, la principessa Elisabetta di Prussia) ed il loro padre si ammalarono. La principessa Alice si prese cura del marito e dei bambini, ma il 16 novembre il pi\u00f9 giovane di questi, la principessa May, mor\u00ec. Alice non rivel\u00f2 la notizia al marito se non settimane dopo, sapendo quanto egli era affezionato alla bambina.\nPer la sua formazione, il principe Ernesto Luigi era stato inizialmente affidato ad un tutore, Hans von Dadelsen; dal marzo del 1879 pass\u00f2 sotto la direzione di Moritz Muther. Apprese anche chimica dal rettore del ginnasio di Darmstadt, Ludwig M\u00fcnch, e prese lezioni di musica dal direttore dell'orchestra di corte, Willem de Haan. Dal maggio del 1889 all'estate del 1890 studi\u00f2 giurisprudenza presso l'Universit\u00e0 di Lipsia, ove conobbe anche Gustav R\u00f6mheld, che diverr\u00e0 poi capo di gabinetto durante il suo governo. Nel semestre invernale 1890/91 pass\u00f2 all'Universit\u00e0 dell'Assia a Gie\u00dfen, ove termin\u00f2 gli studi nella primavera del 1891.\nL'ascesa al trono e il regno.\nNel 1892 successe al padre come granduca. Nel 1894 spos\u00f2 la cugina, la principessa Vittoria Melita di Sassonia-Coburgo-Gotha, figlia di suo zio il duca Alfredo di Sassonia-Coburgo-Gotha. Era questo un matrimonio essenzialmente d'interesse che mirava ancora una volta a legare saldamente il Granducato d'Assia al Regno Unito e come tale non fu mai un vero matrimonio d'amore e si concluse con un divorzio nel 1901. Secondo alcune indiscrezioni, negli anni del matrimonio il granduca Ernesto Luigi ebbe altre relazioni con donne e anche con uomini.\nNel 1896 sigl\u00f2 un accordo con la Prussia per un comune sistema ferroviario, inaugurando cos\u00ec la \"Hessische Ludwigsbahn\".\nOssessionato dai tragici avvenimenti che avevano segnato la sua infanzia in famiglia, tra i suoi primi atti nel 1903 vi fu la commissione di un nuovo mausoleo di famiglia, che venne poi consacrato il 3 novembre 1910 alla presenza del granduca, di tutta la sua famiglia, dello zar Nicola II, della zarina Alessandra, della granduchessa Elisabetta, del principe Luigi di Battenberg e di sua figlia Luisa, del principe Enrico di Prussia.\nNel 1905 Luigi si rispos\u00f2 con la principessa Eleonora di Solms-Hohensolms-Lich.\nDurante la Prima guerra mondiale, il granduca si schier\u00f2 con l'Esercito tedesco e fu ufficiale al quartier generale del kaiser Guglielmo II. Nel luglio del 1918, ad appena sei mesi dalla rivoluzione di febbraio che forz\u00f2 suo cognato Nicola II ad abdicare, due sorelle di Ernesto in Russia, Elisabetta (che era divenuta monaca dopo l'assassinio di suo marito, il granduca Sergej nel 1905) e Alessandra, la zarina, vennero uccise dai bolscevichi. Durante la rivoluzione del 1918, quando gli fu chiesto di abdicare, rifiut\u00f2 nettamente. Perse il trono con l'abolizione della monarchia tedesca.\nMor\u00ec nell'ottobre del 1937 al castello di Wolfsgarten, presso Darmstadt. Il 16 novembre di quello stesso anno ricevette i funerali di Stato e venne solennemente sepolto di fianco alla figlia, Elisabetta, in una nuova tomba costruita a fianco del mausoleo da lui fatto erigere quasi trent'anni prima, nel parco di Rosenh\u00f6he.\nLa Colonia degli artisti di Darmstadt.\nNel 1901 sorse a Darmstadt la Colonia di artisti, patrocinata dallo stesso Ernesto Luigi d'Assia. Lo spirito animatore di tale istituto fu vittoriano, non solo perch\u00e9 il granduca era nipote della regina Vittoria e aveva ricevuto una educazione prettamente inglese, ma anche perch\u00e9 questi tent\u00f2 di realizzare quell'idea della \"Guild of handicrafts\" perseguita dai pi\u00f9 tipici vittoriani, da Ruskin a Morris, fino ai seguaci di quest'ultimo Baillie Scott e Ashbee, che possono considerarsi per i loro lunghi soggiorni a Darmstadt i consiglieri del granduca e forse gli ideatori stessi della Colonia di artisti. Ernesto Luigi auspicava con questo progetto di incrementare la produzione, di migliorare la qualit\u00e0, aumentare le committenze dell'artigianato assiano; pertanto gli artisti da lui chiamati a Darmstadt dovevano operare in tal senso, essere insieme modelli insuperati e maestri fecondi. Il significato della Colonia di artisti di Darmstadt va visto all'interno di questo campo di tensione fra pura esteticit\u00e0 e calcolo economico. Ernesto Luigi perseguiva uno scopo in s\u00e9 preciso: far coincidere la nuova visione estetica della vita con la ripresa economica dell'Assia.\nMatrimoni ed eredi.\nErnesto Luigi spos\u00f2 in prime nozze la cugina, la principessa Vittoria di Edimburgo, dalla quale nacquero due figli:\nNel 1901 i coniugi divorziarono, a causa dell'evidente incompatibilit\u00e0 di carattere che da sempre si era manifestata. La regina Vittoria rimase molto dispiaciuta quando venne a sapere di questa volont\u00e0 del granduca da parte di sir George Buchanan, suo \"charg\u00e9 d'affaires\", ma per via proprio della figlia Elisabetta che la coppia aveva avuto, la regina si rifiut\u00f2 di permettere al nipote di divorziare. La sovrana britannica si mise personalmente in gioco per cercare di riappacificare la coppia, ma senza successo e quando infine la stessa Vittoria mor\u00ec nel gennaio del 1901 l'unica grande opposizione a questa separazione venne meno e i due divorziarono il 21 dicembre 1901 con un verdetto della Suprema Corte d'Assia.\nNel 1905 Ernesto Luigi si rispos\u00f2 con la principessa Eleonora di Solms-Hohensolms-Lich. Da questo matrimonio nacquero due figli:"}
{"id": "1644412", "revid": "599013", "url": "https://it.wikipedia.org/wiki?curid=1644412", "title": ".hack//Gift", "text": " \u00e8 parte del franchise della linea di prodotti \".hack\"; un singolo episodio omake che poteva essere ottenuto acquistando la confezione da quattro dischi di tutti i giochi PlayStation di \".hack\". \u00c8 stato incluso come extra nel quarto disco \".hack//Liminality\" insieme a \".hack//Quarantine\" negli Stati Uniti.\nL'episodio \u00e8 una parodia della maggior parte del franchise di .hack (la maggior parte delle battute richiede una conoscenza del videogioco e dell'anime, in quanto appaiono diversi personaggi da entrambi). Non va inteso seriamente come parte del franchise di \".hack\" ed \u00e8 piuttosto un episodio indipendente. Lo stile usato \u00e8 particolare, con tutti i personaggi dotati di teste triangolari e dettagli scarni, rendendo il tutto piuttosto simile allo stile super deformed, ma tuttavia distinto. Questo episodio \u00e8 considerato parte della serie \".hack//SIGN\", e come tale parodizza persino le sigle di apertura e chiusura; i personaggi nella sigla iniziale mutano dallo stile di \".hack//SIGN\" a quello che hanno in \"Gift\", e la sigla finale mostra un'immagine di Mimiru, Subaru e BT (nelle loro forme \".hack//SIGN\") che fanno il bagno nelle terme, mentre Bear, Crim, Sora e Ginkan le spiano con il naso sanguinante.\nTrama.\nL'episodio inizia con Helba, un hacker della serie, che infrange la quarta parete ringraziando gli spettatori per aver comprato i giochi \".hack\" e annunciando che un'area segreta, la \"Tasogare no onsen\" (terme del crepuscolo) \u00e8 stata creata come regalo. Ma l'area \u00e8 difficile da raggiungere e il roleplaying \u00e8 proibito.\nBalmung si teletrasporta in un'area ed \u00e8 sconvolto nel trovare il cadavere ingrigito di Orca (o Bear; l'episodio ironizza sul fatto che Orca e Bear sono identici a parte che per i colori) vicino alla parola Gift scritta col sangue (parodia di una scena di Excel Saga). Altri protagonisti di \".hack\", tra cui Kite, BlackRose, Tsukasa, Mimiru, Subaru, Crim e Ginkan (Silver Knight) compaiono sulla scena e sospettano che Balmung abbia ucciso Bear/Orca. Notando la parola \"Gift\", iniziano a sospettare che sia una messa in scena da parte di Helba, e trasformano la ricerca delle Terme in una gara per vedere chi arriva prima. Subaru e BT vanno da soli, Tsukasa fa gruppo con Mimiru e Kite si unisce a BlackRose. I personaggi rimanenti vanno da una situazione imbarazzante all'altra, e Balmung vaga cercando di capire cosa stia succedendo.\nNumerose gag si svolgono. Subaru colpisce Ginkan con la sua ascia e lo calcia nel fiume Mac Anu; Crim e Sora si combattono in una battaglia aerea con dei fili di sostegno che parodizza film come \"La tigre e il dragone\"; le armi dei personaggi vengono rimpiazzate da cose ridicole come racchette da tennis e mazze da baseball, e cos\u00ec via."}
{"id": "1644414", "revid": "28592", "url": "https://it.wikipedia.org/wiki?curid=1644414", "title": "Calendario russo", "text": ""}
{"id": "1644415", "revid": "767487", "url": "https://it.wikipedia.org/wiki?curid=1644415", "title": "Busted (Cheap Trick)", "text": "Busted \u00e8 l'undicesimo album in studio della rock band Cheap Trick, pubblicato nel 1990. Viene dopo il fortunato Lap of Luxury, ed \u00e8 anche l'ultimo album in studio ad essere pubblicato per la Epic."}
{"id": "1644418", "revid": "36426", "url": "https://it.wikipedia.org/wiki?curid=1644418", "title": "Maestro del Bigallo", "text": "Fu un artista capace di aggiornarsi sulle innovazioni lucchese e pisane; fu a capo della bottega pi\u00f9 organizzata di tutta la citt\u00e0 di Firenze prima di Cimabue. Il nome convenzionale con cui \u00e8 conosciuto deriva da un \"Crocifisso\" su tavola a lui attribuito che si conserva nel Museo del Bigallo a Firenze.\nLa prima fase (1215-1230).\nLa cronologia di questo anonimo artista potrebbe trovare un primo punto fermo nella datazione di un dossale con \"San Zanobi in trono tra i santi Eugenio e Crescenzio e quattro scene\" a lui ascritto e conservato al Museo dell'Opera del Duomo di Firenze: questa tavola rimase davanti all'altare della tomba di San Zanobi fino al 1439. Il vescovo di Firenze Giovanni da Velletri riconsacr\u00f2 l'altare di santa Reparata intorno al 1205-1230: l'altare di san Zanobi era il pi\u00f9 venerato dopo quello della santa titolare dell'antica cattedrale fiorentina e, come Tartuferi argomenta, \u00e8 ipotizzabile che anche questo sia stato rinnovato e arricchito con un nuovo dossale come anche tutti gli altari della chiesa, intorno al decennio 1220-1230.\nIntorno al dossale di san Zanobi \u00e8 stata ricostruita la fase pi\u00f9 antica dell'attivit\u00e0 di questo artista, comprendente il \"Crocifisso\" della Galleria nazionale d'arte antica di Roma, presentante l'iconografia del \"Christus triumphans\", la \"Madonna col Bambino in trono e due angeli\" recentemente acquistata ed esposta agli Uffizi e la \"Madonna col Bambino in trono e due santi\" del Conservatorio delle Montalve a Villa La Quiete (Firenze).\nIn anticipo su questo primo gruppo di opere sarebbe la \"Madonna col Bambino\", conservata nella cattedrale di Fiesole, databile al 1215-1220, attribuita per la prima volta al Maestro del Bigallo dal Ragghianti ed ora anche da Tartuferi.\nGli anni trenta e quaranta del Duecento.\nIl \"Crocifisso\" conservato al Museo del Bigallo di Firenze dovrebbe collocarsi nella prima met\u00e0 degli anni trenta del XIII secolo. Rispetto al \"Crocifisso\" di Roma, del quale riprende la medesima iconografia del Cristo che trionfa sulla morte, vi \u00e8 una prevalenza di elementi linearistico-disegnativi: inoltre, vi \u00e8 un passaggio dai modi della pittura lucchese - uno su tutti, Berlinghiero Berlinghieri - a quelli della coeva pittura pisana.\nLa \"Madonna col Bambino in trono e due santi\", proveniente dalla chiesa di Santa Maria a Bagnano, presso Certaldo, oggi conservata nel Museo di arte sacra di Certaldo, viene variamente datata tra gli anni trenta e il primo lustro del decennio successivo per le consonanze stilistiche con la \"Madonna\" di Fiesole da una parte, e la vivacit\u00e0 maggiore, principalmente delle figure dei due santi ai lati, che contraddistingue quest'opera dall'altra. Il precario stato di conservazione non ci viene molto in aiuto.\nFortemente legata stilisticamente al \"Crocifisso\" del Museo del Bigallo appare la \"Madonna col Bambino e due angeli\" della Collezione Acton di Firenze.\nIntorno al 1240 dovrebbe datarsi la \"Madonna col Bambino in trono e due angeli\" conservata al Mus\u00e9e des Beaux-Arts di Nantes.\nL'ultima opera giuntaci \u00e8 il \"Crocifisso\" conservato all'Art Institute di Chicago: a differenza degli altri due \"Crocifissi\" di Firenze e Roma, qui \u00e8 presente un \"Cristo patiens\".\nLa sua bottega dovette essere una delle pi\u00f9 attive della Firenze dell'epoca e a lui spetta il merito di aver contribuito all'affermazione di un linguaggio spigliato e accattivante, pur entro la stretta osservanza bizantina, caratterizzato da una moderata accentuazione plastica e dall'uso di colori vivaci e brillanti."}
{"id": "1644419", "revid": "599013", "url": "https://it.wikipedia.org/wiki?curid=1644419", "title": "Lubrza", "text": ""}
{"id": "1644421", "revid": "767487", "url": "https://it.wikipedia.org/wiki?curid=1644421", "title": "Woke up with a Monster", "text": "Woke up with a Monster \u00e8 il dodicesimo album in studio della rock band Cheap Trick, pubblicato nel 1994. L'album \u00e8 il primo ed unico pubblicato per la Warner Bros., e si notano vari cambiamenti nello stile musicale e nel look dei componenti."}
{"id": "1644425", "revid": "28592", "url": "https://it.wikipedia.org/wiki?curid=1644425", "title": "Guerra in Crimea", "text": ""}
{"id": "1644426", "revid": "106406534", "url": "https://it.wikipedia.org/wiki?curid=1644426", "title": "Thursday October Christian", "text": "Biografia.\nFiglio del leader dell'ammutinamento del Bounty, Fletcher Christian, e della sua compagna tahitiana, fu il primo bambino a nascere sull'isola, un gioved\u00ec di ottobre. Fu chiamato cos\u00ec per volont\u00e0 del padre, che gli impose un nome che non gli ricordasse l'Inghilterra.\nFu lui, insieme a George Young, a negoziare con gli inglesi quando due navi si presentarono di fronte alle coste di Pitcairn, il 17 settembre 1814. I due convinsero i capitani che la comunit\u00e0 organizzata da John Adams era civilizzata e non andava perseguitata.\nGli stessi capitani inglesi \"corressero\" il suo nome in Friday October: gli ammutinati, viaggiando verso est, avevano infatti passato la linea di cambio di data, ma senza adeguare il calendario. Thursday October torn\u00f2 per\u00f2 presto al suo nome originario.\nIn quella stessa occasione venne schizzata l'unica sua immagine conosciuta.\nCome pressoch\u00e9 tutti i suoi conterranei, si trasfer\u00ec a Tahiti nel febbraio 1831, e come molti si ammal\u00f2. Non sopravvisse all'epidemia, come un'altra decina di pitcairnesi. I pitcairnesi, senza il loro leader, decisero di tornare. Ottennero l'autorizzazione nel 1832.\nSuo terzogenito fu Thursday October Christian II, futuro Magistrato di Pitcairn per otto volte.\nLa sua casa \u00e8 stato l'edificio pi\u00f9 antico dell'isola fino al 1\u00ba marzo 2004, quando fu abbattuta a causa dei danni provocati alla struttura dalle termiti."}
{"id": "1644428", "revid": "767487", "url": "https://it.wikipedia.org/wiki?curid=1644428", "title": "Rafael Alkorta", "text": "Carriera.\nCresciuto nella florida cantera dell'Athletic Bilbao, esordisce con la squadra riserve dei \"rojiblancos\" nella stagione 1985-1986.\nIl suo esordio nella Primera Divisi\u00f3n risale al 24 ottobre 1987 nella partita Real Valladolid-Athletic Bilbao. Al termine della stagione totalizza 21 presenze ed un gol.\nL'anno successivo viene impiegato in pianta stabile, come testimoniano le 33 presenze (senza gol).\nNelle successive stagioni si mantiene sempre su ottimi livelli: nel 1989-1990 3 presenze ed un gol, nel 1990-1991 35 presenze e nessun gol, nel 1991-1992 17 presenze e nessuna rete, nel 1992-1993 29 presenze senza gol.\nNella stagione 1993-1994 passa al : 32 presenze la prima annata, 9 la seconda e 26 la terza, quando realizza anche 2 reti.\nNella stagione 1996-1997, l'ultima con il , scende in campo 40 volte.\nNel 1997-1998 torna all'Athletic Bilbao dove realizza un gol in campionato su 29 presenze mentre le presenze nella stagione successiva saranno 15 con un gol. Conclude la carriera nel 2002, totalizzando 370 presenze nella massima serie spagnola, delle quali 263 con l'Athletic Bilbao."}
{"id": "1644432", "revid": "599013", "url": "https://it.wikipedia.org/wiki?curid=1644432", "title": "\u0141ag\u00f3w", "text": ""}
{"id": "1644437", "revid": "287204", "url": "https://it.wikipedia.org/wiki?curid=1644437", "title": "Lagow", "text": ""}
{"id": "1644441", "revid": "110157", "url": "https://it.wikipedia.org/wiki?curid=1644441", "title": "Reca\u0219", "text": "Reca\u0219 (in ungherese \"Temesr\u00e9kas\") \u00e8 una citt\u00e0 della Romania di 8.289 abitanti, ubicata nel distretto di Timi\u0219, nella regione storica del Banato. \nFanno parte dell'area amministrativa anche le localit\u00e0 di Bazo\u0219, Herneacova, Izvin, Nad\u0103\u0219, Petrovaselo e Stanciova.\nReca\u0219 ha ottenuto lo \"status\" di citt\u00e0 nell'aprile 2004.\nPur avendo iniziato una certa diversificazione dell'attivit\u00e0 economica, Reca\u0219 rimane ancora strettamente legata all'agricoltura ed in particolare alla produzione di vini, piuttosto rinomati in tutto il Paese."}
{"id": "1644442", "revid": "599013", "url": "https://it.wikipedia.org/wiki?curid=1644442", "title": "Karin Buder", "text": "Biografia.\nLa sciatrice ottenne il suo primo risultato internazionale di rilievo ai Mondiali juniores di Auron 1982, giungendo 11\u00aa in slalom gigante il 5 marzo. In seguito si specializz\u00f2 nello slalom speciale (specialit\u00e0 nella quale colse tutti gli altri piazzamenti della sua carriera) e ottenne il primo risultato di rilievo in Coppa del Mondo l'11 gennaio 1983 Davos (10\u00aa). Nella stagione 1984-1985 in Coppa Europa si aggiudic\u00f2 sia la classifica generale sia quella di specialit\u00e0, mentre il 5 dicembre 1986 conquist\u00f2 il primo podio in Coppa del Mondo, chiudendo 3\u00aa a Waterville Valley alle spalle delle svizzere Erika Hess e Brigitte Oertli. Nella stessa stagione partecip\u00f2 ai Mondiali di Crans-Montana 1987, sua prima presenza iridata, piazzandosi 4\u00aa.\nL'11 marzo 1990 ottenne l'unico successo di carriera in Coppa del Mondo sul tracciato di Stranda; due anni dopo, convocata per i XVI Giochi olimpici invernali di - sua unica presenza olimpica -, si classific\u00f2 al il 5\u00ba posto. Il 17 gennaio 1993 sal\u00ec per l'ultima volta sul podio in Coppa del Mondo, chiudendo 3\u00aa a Cortina d'Ampezzo dietro all'elvetica Vreni Schneider e alla neozelandese Annelise Coberger. Il suo ultimo piazzamento nel circuito fu il 4\u00ba posto ottenuto a Haus il 24 gennaio successivo, mentre l'ultimo piazzamento della sua carriera internazionale fu anche il pi\u00f9 prestigioso: la vittoria della medaglia d'oro ai Mondiali di Morioka 1993.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "1644444", "revid": "773636", "url": "https://it.wikipedia.org/wiki?curid=1644444", "title": "Herzen", "text": ""}
{"id": "1644447", "revid": "599013", "url": "https://it.wikipedia.org/wiki?curid=1644447", "title": "\u0141ubnice", "text": ""}
{"id": "1644449", "revid": "228587", "url": "https://it.wikipedia.org/wiki?curid=1644449", "title": "Preobra\u017eenskij", "text": ""}
{"id": "1644450", "revid": "110157", "url": "https://it.wikipedia.org/wiki?curid=1644450", "title": "Ne\u0161to protiv bolova", "text": "Ne\u0161to protiv bolova \u00e8 il quattordicesimo album del cantante folk Aca Lukas, pubblicato nel 2001."}
{"id": "1644454", "revid": "174925", "url": "https://it.wikipedia.org/wiki?curid=1644454", "title": "Abolizione della schiavit\u00f9", "text": ""}
{"id": "1644456", "revid": "75421", "url": "https://it.wikipedia.org/wiki?curid=1644456", "title": "Killed by italian skinhead", "text": ""}
{"id": "1644458", "revid": "599013", "url": "https://it.wikipedia.org/wiki?curid=1644458", "title": "Maszewo", "text": ""}
{"id": "1644461", "revid": "56818", "url": "https://it.wikipedia.org/wiki?curid=1644461", "title": "Turchi selgiuchidi", "text": ""}
{"id": "1644465", "revid": "287204", "url": "https://it.wikipedia.org/wiki?curid=1644465", "title": "Sannicolau Mare", "text": ""}
{"id": "1644466", "revid": "767487", "url": "https://it.wikipedia.org/wiki?curid=1644466", "title": "Aca Lukas", "text": "Biografia.\nIncominci\u00f2 la sua carriera con la cantante rock Viktorija."}
{"id": "1644468", "revid": "599013", "url": "https://it.wikipedia.org/wiki?curid=1644468", "title": "Micha\u0142owice", "text": ""}
{"id": "1644471", "revid": "287204", "url": "https://it.wikipedia.org/wiki?curid=1644471", "title": "Michalowice", "text": ""}
{"id": "1644472", "revid": "339392", "url": "https://it.wikipedia.org/wiki?curid=1644472", "title": "Surf punk", "text": ""}
{"id": "1644475", "revid": "56818", "url": "https://it.wikipedia.org/wiki?curid=1644475", "title": "Anusiya", "text": ""}
{"id": "1644476", "revid": "56818", "url": "https://it.wikipedia.org/wiki?curid=1644476", "title": "Athanatoi", "text": ""}
{"id": "1644481", "revid": "287204", "url": "https://it.wikipedia.org/wiki?curid=1644481", "title": "Lago di Ortiglieto", "text": "Il lago di Ortiglieto \u00e8 un lago artificiale dell'Appennino ligure che si trova al confine tra la citt\u00e0 metropolitana di Genova e la provincia di Alessandria tra i comuni di Rossiglione (GE) e Molare (AL).\nStoria.\nLa storia dell'invaso dell'Ortiglieto inizi\u00f2 nel 1906 quando la Societ\u00e0 Forze Idrauliche della Liguria ottenne dal prefetto di Alessandria una concessione per erigere uno sbarramento sull'Orba in localit\u00e0 Ortiglieto di Molare secondo un progetto redatto dall'ingegnere Zunini.\nNel 1916 la concessione fu girata all'Officine Elettriche Genovesi, che svilupp\u00f2 ulteriormente il progetto aumentando la capienza del bacino e, nel 1917 diede il via alla costruzione di due dighe, una alta 45 metri detta del bric Zerbino e un'altra alta 15 metri detta della sella Zerbino) che formarono, finalmente, il lago.\nIl disastro del 1935.\nIn seguito alle grandi piogge del 13 agosto 1935, la sella Zerbino croll\u00f2, e l'acqua del lago and\u00f2 a ingrandire esageratamente il torrente Orba, che spazz\u00f2 via un intero centro abitato, argini, ponti ed edifici, colpendo in modo particolare la zona di Ovada. L'esondazione fece 111 morti.\nOggi il lago ha ridotto notevolmente le sue dimensioni rispetto a quelle originali."}
{"id": "1644482", "revid": "767487", "url": "https://it.wikipedia.org/wiki?curid=1644482", "title": "Viktorija", "text": ""}
{"id": "1644487", "revid": "1723025", "url": "https://it.wikipedia.org/wiki?curid=1644487", "title": "Ordine dei Serafini", "text": "L'Ordine dei Serafini (o dei Cherubini, o del Cordone Azzurro) \u00e8 un ordine cavalleresco svedese. \u00c8 la massima onorificenza della Svezia ed \u00e8 una delle pi\u00f9 antiche ancora esistenti.\nStoria.\nLa sua istituzione viene tradizionalmente attribuita a Magnus III Ladul\u00e5s (1275-1290) o a Magnus VII Eriksson Smek (1319-1356), che l'avrebbero istituito nel 1334 per commemorare l'apparizione nei cieli di Uppsala di una schiera di angeli durante un assedio dei pagani.\nDecaduto progressivamente con la definitiva affermazione del Cristianesimo nelle regioni scandinave, l'Ordine venne dissolto con la conversione della Svezia al luteranesimo. Nel periodo della dinastia Vasa, Eric XIV concesse un \"Ordine dell'Agnello di Dio\" durante la sua incoronazione nel 1561 ed allo stesso modo, Giovanni III concesse l'\"Ordine del Nome di Ges\u00f9\" nel 1569, anche se si ha ragione di credere che tali ordini non abbiano avuto lunga vita e che fossero unicamente legati all'incoronazione regia come atto di benemerenza del monarca. Sappiamo inoltre che il re Carlo IX concesse l'\"Ordine Reale di Jehova\" (o J\"ehova Orderat\") alla sua incoronazione nel 1606 come alternativa alla devozione cattolica che tributava attenzione al nome di Ges\u00f9. Carlo X Gustavo di Svezia confer\u00ec l\"'Ordine del Salvatore\" che gi\u00e0 si avvicinava di pi\u00f9 alla moderna concezione dell'Ordine dei Serafini, mostrante anch'esso le lettere greche IHS in diamanti e una croce, oltre ad un nastro di colore rosa, di cui ancora alcuni esempi possono essere osservati oggi presso la collezione reale di gioielli di Stoccolma.\nL'Ordine dei Serafini venne infine restaurato, insieme agli altri antichi ordini svedesi (Ordine della Spada ed Ordine della Stella Polare), da Federico I il 23 febbraio 1748 in occasione del suo settantaduesimo genetliaco.\nL'Ordine \u00e8 stato riformato nel 1975: \u00e8 costituito da un'unica classe di cavalieri e viene conferito solo ai membri della famiglia reale svedese, ai capi di Stato stranieri e ad altre personalit\u00e0 di rango equiparabile.\nClassi.\nL'Ordine dispone dell'unica classe di Cavaliere (RSerafO, in svedese RoKavKMO) che per le donne prende il nome di Membro (LSerafO, in svedese LoKavKMO)."}
{"id": "1644491", "revid": "767487", "url": "https://it.wikipedia.org/wiki?curid=1644491", "title": "Balin\u021b", "text": "Balin\u021b (in ungherese \"B\u00e1linc\", in tedesco \"Balintz\") \u00e8 un comune della Romania di 1.656 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 4 villaggi: Balin\u021b, Bodo, F\u0103dimac, T\u00e2rgovi\u0219te."}
{"id": "1644492", "revid": "123488007", "url": "https://it.wikipedia.org/wiki?curid=1644492", "title": "Joining You", "text": "Joining You \u00e8 una canzone di Alanis Morissette estratta come singolo dal suo album del 1998 \"Supposed Former Infatuation Junkie\".\nIl narratore della canzone parla ad un amico che sta tentando il suicidio, alternando memorie di infanzia con una lista di cose che potrebbero aver causato la tragica scelta."}
{"id": "1644496", "revid": "198277", "url": "https://it.wikipedia.org/wiki?curid=1644496", "title": "Arlette Poirier", "text": "Biografia.\nNata in una famiglia molto ricca, donna dal fascino magnetico e dalla bellezza mozzafiato, cominci\u00f2 la sua carriera in piccole parti in produzioni francesi come \"Parrucchiere per signora\" (1952) di Jean Boyer, che ne misero solamente in luce l'avvenenza fisica, senza valorizzarne le abilit\u00e0 recitative, che pales\u00f2 una sola volta nella sua frammentaria avventura cinematografica, quando fu chiamata a interpretare la parte di Lulu nel dramma \"Montparnasse\" (1958), di Jacques Becker. \nLavor\u00f2 anche in Italia, interpretando Marcella nel film \"Lo scocciatore (Via Padova 46)\" (1953) di Giorgio Bianchi.\nOltre che come protagonista acclamata di fotoromanzi, apparve frequentemente in televisione e le furono dedicate copertine da importanti riviste come \"Life\". \nCon lo sfiorire della bellezza, a met\u00e0 anni settanta abbandon\u00f2 le scene."}
{"id": "1644515", "revid": "599013", "url": "https://it.wikipedia.org/wiki?curid=1644515", "title": "Ladislav V\u00edzek", "text": "Biografia.\nSua figlia Pavl\u00edna ha sposato il calciatore ceco Vladim\u00edr \u0160micer nel 1996.\nCarriera.\nInizia la carriera calcistica in patria nel Dukla Zatek. Nel 1975 entra nella squadra del Dukla Praga all'epoca una delle squadre pi\u00f9 forti e pi\u00f9 titolate in Cecoslovacchia. V\u00edzek vince il campionato nel 1976, 1978 e 1981 e la coppa nazionale nel 1981, 1983 e 1985. Al Dukla conclude la propria avventura realizzando 115 reti in 321 presenze di campionato.\nPassa ai francesi del Le Havre dove in due stagioni disputa 61 incontri realizzando 11 reti.\nNazionale.\nChiamato in 55 occasioni, sigl\u00f2 13 goal in Nazionale.\nConquist\u00f2 la medaglia d'oro alle olimpiadi del 1980. Nello stesso anno fece parte della nazionale che colse il terzo posto agli europei, dove segn\u00f2 una rete contro la Grecia nel primo turno. Anche nel 1982 gioc\u00f2 i mondiali, venendo espulso nei minuti finali della partita contro l'Inghilterra."}
{"id": "1644530", "revid": "599013", "url": "https://it.wikipedia.org/wiki?curid=1644530", "title": "Moszczenica", "text": ""}
{"id": "1644533", "revid": "123440630", "url": "https://it.wikipedia.org/wiki?curid=1644533", "title": "Hands Clean", "text": "Hands Clean \u00e8 un brano pop rock cantato da Alanis Morissette, ed inserito nel suo album del 2002 \"Under Rug Swept\". \u00c8 stato pubblicato come primo singolo dell'album il 4 febbraio 2002.\nIl testo della canzone riporta una specie di dialogo fra due persone, apparentemente una relazione sentimentale fra una Morissette minorenne ed un produttore discografico. In seguito la cantante ha dichiarato in un'intervista a US Weekly che la canzone effettivamente parla di una relazione che ebbe con un uomo di 29 anni, quando lei ne aveva solo 14. La loro relazione dur\u00f2 per 5 anni. Si \u00e8 speculato che la persona in questione possa essere la stessa a cui fu indirizzato il suo primo singolo di successo \"You Oughta Know\".\n\"Hands Clean\" \u00e8 il singolo di Alanis Morissette ad avere avuto maggior successo in Italia, raggiungendo la terza posizione della classifica dei dischi pi\u00f9 venduti.\nTracce.\n1. Hands Clean 4:29\n2. Awakening Americans 4:25\n3. Unprodigal Daughter 4:09\n4. Symptoms 4:15"}
{"id": "1644547", "revid": "767487", "url": "https://it.wikipedia.org/wiki?curid=1644547", "title": "Black Cat Bones", "text": "I Black Cat Bones erano un gruppo musicale blues-rock di Londra fondato verso la fine degli anni sessanta da Paul Kossoff (chitarra), che comprendeva anche Stuart Brooks (basso) e Simon Kirke (batteria).\nIn seguito Kossoff e Kirke se ne andarono per formare i Free, e Brooks reclut\u00f2 Brian Short (voce), Derek Brooks (chitarra), Rod Price (chitarra, voce) e Phil Lenoir. Questa formazione registr\u00f2 l'album \"Barbed Wire Sandwich\", pubblicato nel 1970."}
{"id": "1644549", "revid": "123426943", "url": "https://it.wikipedia.org/wiki?curid=1644549", "title": "Precious Illusions", "text": "Precious Illusions \u00e8 una canzone scritta e prodotta da Alanis Morissette, e registrata per il suo sesto album \"Under Rug Swept\" del 2002. \u00c8 stata pubblicata come secondo singolo dell'album.\nLa canzone parla del confronto fra realismo ed idealismo, e la cantante si riferisce ai propri ricordi di infanzia, definendoli \"precious illusions\" (\"preziose illusioni\"), prendendone distanza, come a voler dimostrare il passaggio all'et\u00e0 adulta."}
{"id": "1644554", "revid": "122973474", "url": "https://it.wikipedia.org/wiki?curid=1644554", "title": "Comix", "text": "Comix era una rivista di fumetti settimanale pubblicata dalla Panini dal 1992 al 1997; divenne poi un marchio della casa editrice Franco Cosimo Panini Editore usato anche per una agenda e per una collana di libri umoristici.\nStoria editoriale.\nLa testata esord\u00ec il 7 marzo 1992 come \"Comix\u00a0- Il giornale dei fumetti\", diretta da Beppe Cottafavi e Guido De Maria. Venne pubblicata fino al 1997 per 206 numeri divisi in due serie edita dalla Franco Cosimo Panini Editore.\nLa rivista fa esordire autori che diverranno popolari come Daniele Luttazzi, Natalino Balasso e Fabio Fazio oltre alla partecipazione di attori comici e artisti come Alessandro Bergonzoni, Gene Gnocchi, Paolo Hendel, Jovanotti, Francesco Guccini e Aldo, Giovanni e Giacomo.\nOltre ai testi presenta vignette e strisce di fumetti di autori come Altan, Bill Watterson, Bonvi, Cinzia Leone, Massimo Cavezzali, Disegni &amp; Caviglia, Sauro Ciantini, Gary Larson, Jacovitti, Schulz, Silver, Roberto Totaro, Frago Comics, Mazza e altri.\nNel 1994 viene stampata la prima agenda con il titolo \"Il meglio di Comix\", ispirata ai contenuti della rivista dell'ultimo anno e pubblicata annualmente. Nel 2012 \u00e8 stato uno dei tre diari pi\u00f9 venduti in Italia insieme alla Smemo e al diario di ScuolaZoo. La Panini Editore ha pubblicato con il marchio Comix numerosi libri di contenuto umoristico."}
{"id": "1644556", "revid": "1573940", "url": "https://it.wikipedia.org/wiki?curid=1644556", "title": "Acrobunch, la leggenda del paese magico", "text": " \u00e8 una serie anime trasmessa nel 1982, composta di 24 episodi. In Inglese \u00e8 conosciuta anche come \"\"Demon Region Legendary Acrobunch\".\nGeneralit\u00e0.\n\"Acrobunch\" fu realizzato sulla scia delle avventure archeologiche che all'epoca stavano avendo successo al cinema. Lo stile di questa serie era impressionante, e la sequenza di combinazione di Acrobunch rimane eccezionale tutt'oggi, ponendo lo standard per il resto degli anni '80. Cinque distinti veicoli si combinano per formare il super robot Acrobunch. Le sue parti contengono due motociclette che formano le braccia, due macchine da corsa che formano le gambe, e un aeroplano che forma il corpo.\nTrama.\nGuidati dallo scienziato Tatsuya Randou, la famiglia Randou compie un viaggio in cerca di antiche rovine per scoprire la leggenda di Quetzalcoatl, che pu\u00f2 dare l'accesso ad un favoloso tesoro. Al seguito della famiglia Randou c'\u00e8 Gopurin, una organizzazione malvagia che brama il possesso del tesoro. la famiglia Randou ha l'arma segreta del super robot Acrobunch. Il viaggio diventa una corsa attorno al pianeta per trovare per primi il tesoro.\nGiocattoli.\nIl robot Acrobunch venne messo in commercio come \"Acrobunch Kyoui Gattai 5 DX\" / \"Acrobunch Wonder Combo 5 DX\"\" dalla Poplar and Royal Condor. Era costruito con metalli pressocolati, e la confezione includeva strumenti per l'atterraggio, aerei, superfici portanti, pistole, spade, adesivi, missili. L'edizione americana e taiwanese \u00e8 particolarmente rara visto che \u00e8 del 20% pi\u00f9 piccola e il nome del giocattolo era \"Pentabot\", invece che \"Acrobunch\". \u00c8 stato venduto fuori dal Giappone grazie alla mancanza della licenza dell'anime."}
{"id": "1644559", "revid": "599013", "url": "https://it.wikipedia.org/wiki?curid=1644559", "title": "Suzy Powell-Roos", "text": "Biografia.\nNel 1994 ha vinto la medaglia di bronzo ai campionati mondiali juniores e l'anno successivo ha vinto l'oro ai Giochi Panamericani sempre della categoria juniores.\nIn carriera ha partecipato a tre edizioni dei Giochi Olimpici nelle edizioni di Atlanta 1996, Sydney 2000 e Pechino 2008.\nIl 27 aprile del 2002, a La Jolla, ha lanciato il suo disco fino alla misura di 69,44 metri, miglior prestazione mondiale stagionale e possibile record nazionale americano ma, a causa di un'irregolarit\u00e0 del campo di gara (terreno in pendenza), il risultato \u00e8 stato invalidato.\nNella stagione 2011, dopo aver lanciato a 63,28 metri, ai campionati nazionali americani si \u00e8 classificata quarta con la misura di 59,01\u00a0m."}
{"id": "1644566", "revid": "123975139", "url": "https://it.wikipedia.org/wiki?curid=1644566", "title": "Everything (Alanis Morissette)", "text": "Everything \u00e8 una canzone pop rock scritta da Alanis Morissette per il suo sesto album \"So-Called Chaos\". La canzone \u00e8 stata pubblicata come primo singolo nella primavera del 2004.\nIl video.\nIl video per \"Everything\" \u00e8 stato girato nel gennaio 2004, e vede la Morissette camminare lungo una strada, accompagnata da un gruppo di persone.\nIl video \u00e8 ispirato, ed \u00e8 quasi identico, al video del brano \"Bonito\" del gruppo spagnolo Jarabe de Palo. Il cantante del gruppo compare all'inizio del video, che taglia i capelli alla cantante canadese oltre a comparire in seguito in sella ad una Vespa rossa mentre le consegna una busta, dalla quale Alanis estrae un foglio sul quale scrive un esplicito \"Thank you\" di ringraziamento a Pau Dones e agli Jarabe de Palo per averle concesso di usare la stessa idea per il video della canzone."}
{"id": "1644577", "revid": "1005847", "url": "https://it.wikipedia.org/wiki?curid=1644577", "title": "Girolamo Rusticucci", "text": "Biografia.\nFiglio del celebre giureconsulto Ludovico Rusticucci e di Diamante Leonardi, di cui rimase presto orfano, fu posto sotto la tutela di un suo nobile parente. Nacque nel gennaio del 1537 a Cartoceto, un piccolo centro del ducato di Urbino, sito nell'attuale provincia di Pesaro e Urbino a 15\u00a0km da Fano. Si distinse come uomo di grande prestigio all'interno della curia romana. Giunse a Roma nel 1557 e divenne segretario personale dell'allora cardinale Antonio Michele Ghislieri, poi eletto papa con il nome di Pio V. Fu protonotario apostolico e nel 1566 divenne Segretario di Stato.\nNel concistoro del 17 maggio 1570 papa Pio V lo cre\u00f2 cardinale presbitero del titolo Santa Susanna, alla sola et\u00e0 di trentatr\u00e9 anni. Prese possesso del titolo cardinalizio il 9 giugno. Il 16 giugno lo stesso papa lo nomin\u00f2 vescovo di Senigallia. Fu consacrato il 26 novembre nella Cappella Sistina, in Vaticano, dal cardinale Marcantonio Maffei, assistito da Francesco Rusticucci, vescovo di Fano, e da Giuseppe Pamphilj, vescovo di Segni. Si dimise dal governo della diocesi prima del 29 novembre 1577, quando fu nominato vicario di Roma da papa Gregorio XIII (1572-1585).\nA Roma nel 1572 acquist\u00f2 da Paolo Ghislieri, nipote di Pio V, un palazzetto alla fine di Via Alessandrina, in Borgo, e lo fece ampliare affidandone i lavori a Domenico Fontana e Carlo Maderno. Il palazzo prese il suo nome, e dette il nome alla piazza che venne creata sotto Alessandro VII per aprire la visuale della cupola di San Pietro.\nDurante il pontificato di papa Sisto V (1585 - 1590) ebbe abitazione, insieme col cardinal nipote Michele Bonelli, nei palazzi vaticani prendendo parte attivamente ai molteplici affari del pontificato, tanto \u00e8 vero che in assenza del cardinale Bonelli, il papa gli diede la responsabilit\u00e0 di condurre la maggior parte delle faccende della Chiesa. Per l'ingegno e per le altre posizioni occupate, il cardinale era un uomo capace di comprendere l'opportunit\u00e0 e la utilit\u00e0 dell'impresa, e grazie anche a queste sue capacit\u00e0 venne nominato da Sisto V vicario generale di Roma nel 1588, un ruolo che ricopr\u00ec fino alla sua morte. Ricostru\u00ec quasi completamente la chiesa del titolo di Santa Susanna, affidandone i lavori a Carlo Maderno, e in quella chiesa, ancora in vita, fece erigere nel 1595 il suo monumento sepolcrale. Ebbe anche il titolo di cardinale protettore dell'Ordine Cistercense e per questo favor\u00ec il trasferimento di un monastero cistercense di monache nella sua chiesa titolare di Santa Susanna, che la abitano tuttora. I lavori di trasformazione apportati nella chiesa furono concepiti perch\u00e9 fosse utilizzata dalle monache cistercensi di clausura.\nFu Camerlengo del Sacro Collegio dei Cardinali, dal 1592 al 1593. Il 18 agosto del 1597 gli venne affidato il titolo presbiterale di Santa Maria in Trastevere, mentre il titolo di Santa Susanna rimase vacante fino alla sua morte. Il 30 marzo 1598 venne eletto da papa Clemente VIII (1591 - 1605) vescovo di Albano, il 21 febbraio 1600 vescovo di Sabina, e in seguito, il 19 febbraio 1603, vescovo di Porto. Fu Legato pontificio in Francia e in Spagna per promuovere la Lega contro i Turchi, e ricopr\u00ec anche diversi altri importanti incarichi. Fu il promotore dell'istruzione del Clero in accordo coi decreti del Concilio di Trento. Partecip\u00f2 a diversi conclavi: nel 1572 (Gregorio XIII); nel 1585 (Sisto V); nel primo del 1590 (Urbano VII) e nel secondo (Gregorio XIV); nel 1591 (Innocenzo IX) e nel 1592 (Clemente VIII).\nMor\u00ec a Roma il 14 giugno 1603 e fu sepolto nella chiesa di Santa Susanna alle Terme di Diocleziano, di cui era titolare, e in cui si conserva la sua pietra tombale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1644578", "revid": "935281", "url": "https://it.wikipedia.org/wiki?curid=1644578", "title": "Caduta del fascismo", "text": "Con caduta del fascismo (indicata anche come 25 luglio 1943 o semplicemente 25 luglio) ci si riferisce a una serie di avvenimenti che si susseguirono in Italia dalla primavera del 1943, culminando nella riunione del Gran consiglio del fascismo del 24-25 luglio al termine della quale venne decisa la deposizione di Benito Mussolini.\nGli eventi furono il risultato di manovre politiche parallele avviate dal gerarca Dino Grandi e dal re Vittorio Emanuele III, il cui esito finale fu la caduta del governo fascista dopo quasi ventuno anni, l'arresto di Mussolini e la conseguente nomina da parte del re di un nuovo capo del governo nel maresciallo dell'esercito Pietro Badoglio.\nLa riunione del massimo organo collegiale del fascismo inizi\u00f2 alle 18:15 del 24 luglio. La votazione sull'ordine del giorno presentato da Dino Grandi, che prevedeva la sfiducia a Mussolini, avvenne alle 2:30 del 25 luglio: 19 votarono a favore, 7 furono contrari, 1 si astenne. Gli ordini del giorno erano a firma di (1) Grandi; (2) Farinacci; (3) Scorza; dopo che il primo fu accolto, Mussolini dispose di non mettere ai voti gli altri due. Anche se non esiste il verbale ufficiale dell'assemblea, il testo completo e l'originale dell'ordine del giorno Grandi furono pubblicati nel 1965 dalla rivista \u00abEpoca\u00bb, grazie al ritrovamento dei documenti conservati da Nicola De Cesare, segretario personale di Mussolini.\nIl contesto storico.\nLa disfatta italiana in Nordafrica e le prime crisi politiche.\nPer l'Italia la situazione militare all'inizio del 1943 appariva del tutto negativa: il collasso del fronte africano il 4 novembre 1942 e l'invasione alleata del Nordafrica esposero a sua volta l'Italia all'invasione da parte delle Forze Alleate. La disfatta dell'ottava armata italiana durante la campagna di Russia, gli intensi bombardamenti alleati delle citt\u00e0 italiane e la crescente mancanza di generi di prima necessit\u00e0 e materie prime, demoralizzarono la popolazione: era chiaro che la maggioranza del popolo voleva la fine della guerra e la denuncia dell'alleanza con la Germania. Per mantenere l'ultima roccaforte dell'Asse in Africa, la Tunisia, l'Italia abbisognava dei massicci aiuti tedeschi. Oltretutto, Mussolini era ancora persuaso che le sorti della guerra si sarebbero risolte nel fronte del Mediterraneo e voleva convincere Hitler a cercare una pace separata con la Russia di Stalin e a muovere a sud l'esercito tedesco. All'incontro tra i due tenutosi a Klessheim, il 29 aprile 1943, espose le sue idee al F\u00fchrer, che le rigett\u00f2. La richiesta pressante di rinforzi per difendere la Tunisia fu rifiutata dalla Wehrmacht, che non confidava pi\u00f9 nella volont\u00e0 di resistenza dell'Italia. All'aggravamento della situazione militare si aggiungeva un altro principale fattore di incertezza, ovvero la salute di Mussolini: depresso e malato, dopo mesi di forti dolori addominali, gli furono diagnosticati la gastrite e la duodenite di origine nervosa, escludendo, con qualche esitazione, la possibilit\u00e0 di un cancro. A causa dei suoi malesseri, Mussolini fu spesso costretto a restare a casa, privando l'Italia di un'effettiva guida.\nIn questa situazione, gruppi appartenenti a quattro differenti circoli - la corte reale, i partiti antifascisti, i fascisti, lo stato maggiore delle forze armate - iniziarono la ricerca di una via d'uscita. In un memorandum datato 24 aprile 1943 ai membri del governo inglese del ministro degli Esteri, Anthony Eden, era scritto che \u00abla serie di sconfitte dell'Asse in Russia e in Africa settentrionale e la difficile condizione del suo corpo di spedizione in Tunisia spingevano gli Italiani ad auspicare una rapida vittoria degli Alleati per poter uscire dalla guerra\u00bb; vi si leggeva anche che Vittorio Emanuele III era \u00abun uomo invecchiato, privo di iniziativa, terrorizzato dall'idea che la fine del fascismo avrebbe aperto un periodo di anarchia incontrollabile\u00bb, che il suo erede Umberto era incapace di passare all'azione (nonostante le pressioni della consorte, Maria Jos\u00e9, che costituiva \u00abl'elemento pi\u00f9 energico della coppia reale\u00bb) e che Casa Savoia avrebbe appoggiato un rovesciamento del regime solo in un secondo momento, quando si fosse verificata una sollevazione dell'esercito provocata da Badoglio e dal vecchio maresciallo Caviglia, o una congiura di Palazzo orchestrata da \u00abfascisti opportunisti\u00bb, come Dino Grandi, da industriali e finanzieri, come il conte Giuseppe Volpi di Misurata, che miravano, comunque, a far sopravvivere un \u00abfascismo senza Mussolini\u00bb per salvaguardare i loro personali interessi. Insomma, questi gruppi, indipendentemente uno dall'altro, iniziarono i propri intrighi per stabilire contatti con le autorit\u00e0 Alleate, ma nessuno di loro comprendeva che la guerra era diventata anche ideologica dopo la Dichiarazione di Casablanca, che stabiliva che gli Alleati avrebbero accettato solo una resa incondizionata dai nemici. Per giunta, gli anglo-americani si aspettavano di intavolare trattative con personalit\u00e0 come il Re, non con la principessa Maria Jos\u00e9, o altri gruppi, visti con indifferenza. I partiti antifascisti, soppressi da venti anni, erano ancora in uno stato embrionale e - a parte il Partito Comunista e il repubblicano Partito d'Azione - tutti aspettavano un segnale da Vittorio Emanuele.\nInvano: il carattere del Re, scettico e realista allo stesso tempo, le sue paure, gli scrupoli costituzionali, il sentimento che i giorni della monarchia fossero comunque contati, quale che fosse l'esito della guerra, contribuirono alla sua inazione. Il Re disprezzava pure la vecchia classe politica pre-fascista, che chiamava \"revenants\" (fantasmi), e non si fidava di quelli che credevano che gli Alleati non si sarebbero vendicati con l'Italia per la sua guerra di aggressione. Ultimo ma non meno importante, Vittorio Emanuele conservava ancora la sua fiducia in Mussolini, fidando che una volta di pi\u00f9 il Duce avrebbe salvato la situazione. Di conseguenza, egli si isol\u00f2 mantenendosi imperscrutabile da quelli che intendevano conoscerne le intenzioni future. Tra questi c'era il nuovo Capo di Stato Maggiore, il generale Vittorio Ambrosio, un piemontese devoto al Re e ostile ai tedeschi. Ambrosio era persuaso che la guerra fosse perduta, ma non avrebbe mai contemplato di prendere un'iniziativa personale per cambiare la situazione senza prima consultarsi con Vittorio Emanuele. Su un altro versante, Ambrosio, coadiuvato dal suo braccio destro, Giuseppe Castellano, e da Giacomo Carboni (entrambi avrebbero poi giocato un ruolo chiave nei successivi avvenimenti che avrebbero portato all'armistizio dell'8 settembre 1943), lentamente procedettero a occupare diverse posizioni strategiche nelle forze armate nominando ufficiali fedeli al Re. Inoltre, Ambrosio cerc\u00f2 di riportare in Italia quante pi\u00f9 truppe possibile tra quelle impegnate all'estero, ma fu difficile il farlo senza suscitare il sospetto dei tedeschi.\nIl 6 febbraio 1943, Mussolini oper\u00f2 il pi\u00f9 profondo rimpasto di Governo dei suoi ventun anni di potere fascista. Quasi tutti i ministri furono sostituiti: le teste pi\u00f9 importanti a cadere furono quelle di Galeazzo Ciano, il genero del Duce; Dino Grandi; Giuseppe Bottai; Guido Buffarini Guidi; Alessandro Pavolini. I due pi\u00f9 importanti obiettivi dell'operazione, placare la rabbia della popolazione e quella di segmenti del partito fascista, non furono raggiunti, dato che la situazione era troppo compromessa. Tra i nominati, c'era il nuovo sottosegretario agli Esteri (Mussolini aveva tenuto la carica di Ministro per s\u00e9), Giuseppe Bastianini, ben cosciente della gravit\u00e0 della situazione. Egli basava la sua linea su due fronti: da una parte cercando, come Mussolini, di tentare una pace separata tra la Germania e l'URSS; dall'altra, di creare un blocco di nazioni balcaniche - Ungheria, Romania, Bulgaria, alleate minori dell'Asse - guidate dall'Italia, che avrebbe dovuto agire come contrappeso all'eccessivo potere del Reich di Hitler in Europa.\nIn aprile, Mussolini prese altre due importanti decisioni: il 14 aprile sostitu\u00ec il capo della Polizia, Carmine Senise, un uomo del Re, con Lorenzo Chierici; cinque giorni dopo, cambi\u00f2 il giovane segretario del Partito Fascista, Aldo Vidussoni, con Carlo Scorza. Senise fu accusato di incompetenza per come aveva affrontato i massicci scioperi di marzo nell'Italia Settentrionale, mentre la nomina di Scorza era tesa a galvanizzare il Partito.\nLa campagna di Tunisia e le conseguenze.\nLa caduta di Tunisi, il 13 maggio 1943, cambi\u00f2 radicalmente la situazione strategica. Ora l'Italia era esposta direttamente all'invasione anglo-americana, e per la Germania divenne imperativo controllare il Paese, diventato un bastione esterno del Reich. Per realizzare i loro piani, i tedeschi dovevano disarmare con la violenza le forze armate italiane, dopo l'atteso armistizio con le forze Alleate. A tale scopo, pianificarono l'Operazione Alarico e quella denominata \"Konstantin\": la prima dedicata all'occupazione dell'Italia stessa; la seconda, al possesso delle aree dei Balcani occupate dall'esercito italiano. In preparazione, i tedeschi volevano dislocare pi\u00f9 forze di terra in Italia, ma Ambrosio e Mussolini, che volevano preservare l'indipendenza italiana, chiesero solo pi\u00f9 aeroplani. L'11 giugno gli Alleati catturarono Pantelleria, il primo territorio d'Italia a essere perso. La piccola isola era stata trasformata in presidio, ma - a differenza di Malta - dopo una settimana di intensi bombardamenti, fu ridotta a cratere fumante, e cadde senza quasi opporre resistenza. Divenne del tutto evidente che la prossima mossa degli Alleati sarebbe stata quella di invadere una delle tre isole pi\u00f9 grandi di fronte alla Penisola: la Sicilia, la Sardegna o la Corsica.\nA met\u00e0 maggio il Re inizi\u00f2 a considerare il problema di come uscire dalla guerra: era il pensiero espressogli dal duca Pietro d'Acquarone, Ministro della Real Casa, molto preoccupato per il futuro stesso. L'opinione pubblica italiana, che aveva atteso per mesi un segno da parte del Re, iniziava a volgersi contro la monarchia. Alla fine di maggio due alte personalit\u00e0 dell'epoca liberale, Ivanoe Bonomi e Marcello Soleri, furono ricevuti da d'Acquarone e dall'aiutante di campo del Re, il generale Puntoni. Entrambi premettero sui consiglieri reali consigliando di far arrestare Mussolini e di nominare un Governo militare. Il 2 e l'8 giugno furono entrambi ricevuti dal Re, ma rimasero frustrati per la sua inazione. Il 30 giugno Bonomi incontr\u00f2 il principe Umberto e propose i nomi di 3 generali - Ambrosio, il maresciallo Pietro Badoglio, il maresciallo Enrico Caviglia - come candidati a succedere a Mussolini. Il 4 luglio Badoglio fu ricevuto da Umberto, che gli fece capire che la Corona non si opponeva pi\u00f9 a un cambio di regime. Il giorno seguente, Ambrosio propose al Re di nominare Badoglio o Caviglia alla testa del Governo che avrebbe sostituito Mussolini. A favore della candidatura di Caviglia, deponevano il suo coraggio, la sua onest\u00e0 e le posizioni antifasciste, ma era considerato troppo vecchio per affrontare i nuovi eventi. Badoglio, che aveva rassegnato le proprie dimissioni da Capo di Stato Maggiore dopo la disfatta greca nel 1941, era divenuto un acerrimo nemico di Mussolini. Oltre a ci\u00f2, era amico del duca d'Acquarone, che era stato il suo aiutante di campo. Entrambi, come Caviglia, erano massoni. Una collaborazione tra i due marescialli era tuttavia impensabile, dato che Caviglia odiava Badoglio, definendolo una volta un \u00abcane da cortile che va dove c'\u00e8 il boccone pi\u00f9 grande\u00bb.\nIl 4 giugno il Re concesse un'udienza a Dino Grandi, che era ancora il presidente della Camera dei Fasci e delle Corporazioni, pur essendo stato rimosso dal Governo.\nDurante il loro ultimo incontro, avvenuto prima del 25 luglio, Grandi comunic\u00f2 al Re il proprio ambizioso piano per eliminare Mussolini e difendere l'Italia dai Tedeschi. Paragon\u00f2 Vittorio Emanuele III al suo antenato del XVIII secolo Vittorio Amedeo II, duca di Savoia, che aveva rotto l'alleanza coi francesi passando a quella con gli Imperiali, salvando cos\u00ec la dinastia. Ora Grandi, come un novello Pietro Micca, si proponeva nel medesimo ruolo di salvatore, dando il fuoco alle polveri. Il Re rispose che si considerava un monarca costituzionale: si sarebbe mosso solo dopo un voto del Parlamento o del Gran Consiglio del Fascismo per deporre Mussolini. In ogni caso, avrebbe avversato qualsiasi mossa improvvisa che, ai suoi occhi, sarebbe stata considerata come un tradimento. Alla fine dell'udienza, Vittorio Emanuele chiese a Grandi di accelerare la sua azione attivando il Parlamento e il Gran Consiglio e concluse con le parole: \u00abSi fidi del suo Re\u00bb. A Grandi apparve chiara la consapevolezza del Re sulla situazione in atto, anche se permaneva ancora nel sovrano quella perniciosa tendenza a procrastinare gli eventi. Grandi torn\u00f2 quindi nella sua Bologna, attendendo che la situazione evolvesse.\nContemporaneamente, il 19 giugno 1943, si tenne l'ultima riunione di Gabinetto del governo fascista. In quell'occasione, il ministro delle Comunicazioni, senatore Vittorio Cini, uno dei pi\u00f9 potenti industriali italiani, attacc\u00f2 frontalmente Mussolini, dicendogli che era ormai tempo di cercare una via d'uscita alla guerra. Dopo la riunione, Cini si dimise. Era uno dei tanti segni che il carisma del Duce era evaporato anche nel suo entourage. Quotidianamente, persone devote a Mussolini, agenti dell'OVRA e i tedeschi gli andavano rivelando che diversi intrighi erano in corso per estrometterlo, ma lui non reag\u00ec, replicando a ciascuno di loro che leggevano troppi romanzi criminali o che erano affetti da manie di persecuzione.\nIl 24 giugno Mussolini diede l'ultimo importante discorso come primo ministro. Pass\u00f2 alla storia come il \"discorso del bagnasciuga\", nel quale promise che la sola parte d'Italia che gli anglo-americani sarebbero stati capaci di occupare (ma sempre e orizzontalmente, cio\u00e8 come cadaveri) era la battigia, sbagliando parzialmente il termine corretto per definirla. Per molti italiani, questa confusa, incoerente e pasticciata allocuzione era la prova finale che ormai qualcosa s'era rotto nella proverbiale fermezza di Mussolini.\nLo sbarco in Sicilia accelera la crisi del governo Mussolini.\nLa notte del 10 luglio 1943 gli Alleati sbarcarono in Sicilia: sebbene ampiamente attesi, dopo un'iniziale resistenza le forze italiane furono travolte e in diversi casi, come ad Augusta - la piazza pi\u00f9 fortificata dell'isola - esse si arresero senza nemmeno combattere. Nei primi giorni, sembrava che gli italiani potessero difendere l'isola, ma ben presto divenne chiaro che la Sicilia sarebbe stata persa. Il 16 luglio, Giuseppe Bastianini and\u00f2 a Palazzo Venezia, sede del Governo, per mostrare a Mussolini un telegramma da mandare a Hitler, dove egli rimproverava i tedeschi per non aver mandato rinforzi. Ricevuta l'approvazione del Duce, il sottosegretario chiese l'autorizzazione a stabilire contatti con gli Alleati. Mussolini fu d'accordo, a condizione di non esser personalmente coinvolto. L'emissario segreto era il banchiere del Vaticano Giovanni Fummi, che si supponeva avrebbe raggiunto Londra via Madrid o Lisbona. La sera stessa, Bastianini oltrepass\u00f2 il Tevere, incontrando il cardinale Luigi Maglione, Segretario di Stato Vaticano, che ricevette un documento che illustrava la posizione italiana circa una possibile uscita unilaterale dalla guerra mondiale.\nDall'interno del fascismo, dopo la caduta di Tunisi e la resa di Pantelleria, fu chiaro a molti che la guerra era ormai perduta. L'invasione Alleata in Sicilia e l'assoluta mancanza di resistenza scioccarono i fascisti, che si domandavano perch\u00e9 Mussolini non facesse nulla. Molti di loro guardavano al Re, e altri si volgevano a Mussolini. Il grande problema era trovare un'istituzione adatta per l'azione politica. Quattro erano i consessi: il Partito, la Camera dei Fasci e delle Corporazioni, il Senato e il Gran Consiglio. Solo gli ultimi due sembravano adatti: il Senato del Regno, perch\u00e9 c'erano ancora membri antifascisti o nominati prima della dittatura; il Gran Consiglio, per la presenza di diversi membri ora contrari a Mussolini. Il 22 luglio, una mozione di 61 senatori che chiedeva di convocare il Senato fu bloccata da Mussolini: il primo firmatario, senatore Grazioli, insistette invano con il presidente Giacomo Suardo ancora il 23 luglio, quando apparve chiaro che il Duce aveva preferito come terreno di scontro il Gran Consiglio.\nIn quei giorni, il solo gerarca che aveva un chiaro piano per uscire dall'impasse fu Dino Grandi: bisognava deporre Mussolini, poi lasciare al Re il compito di formare un Governo senza fascisti e contemporaneamente attaccare l'esercito tedesco in Italia. Solo cos\u00ec si sarebbe potuto sperare di mitigare le dure condizioni decise dagli Alleati alla Conferenza di Casablanca per i Paesi nemici. Roberto Farinacci e Carlo Scorza, il nuovo segretario del Partito, partivano da premesse opposte rispetto a Grandi. Mentre Grandi propendeva per ricondurre i poteri di guerra al re, Farinacci e Scorza optavano per la soluzione totalitaria al fianco della Germania. Ma Farinacci era isolato, mentre nessuno dei gerarchi \"moderati\" disponeva di sufficiente forza politica per condurre l'operazione in porto. Scorza riteneva, come Farinacci, che la soluzione stava nell'\"imbalsamazione\" politica di Mussolini e nella guerra totale ma, mentre Farinacci agiva in stretta collaborazione coi tedeschi, Scorza credeva che il potere potesse essere assunto direttamente dal Partito fascista, nonostante fosse stato screditato negli anni precedenti. Il 13 e il 16 luglio diversi fascisti guidati da Farinacci si riunirono nella sede principale del Partito in Piazza Colonna, e decisero di andare da Mussolini a Palazzo Venezia per chiedergli di convocare la riunione del Gran Consiglio. Alla fine dell'incontro Mussolini, sorprendentemente, acconsent\u00ec a riunire la suprema assemblea del fascismo.\nIl 15 luglio il Re incontr\u00f2 Badoglio, che nel frattempo andava dicendo agli amici che avrebbe organizzato un colpo di stato con o senza il sovrano - e lo inform\u00f2 che lo avrebbe nominato nuovo capo del Governo. Vittorio Emanuele III gli spieg\u00f2 che era totalmente contrario a un governo politico, e che in questa fase non avrebbe cercato un armistizio.\nL'incontro di Feltre tra Hitler e Mussolini.\nIl crollo dell'esercito in Sicilia in pochi giorni e l'incapacit\u00e0 di resistere resero chiaro che l'invasione del territorio italiano sarebbe stata inevitabile senza un massiccio aiuto tedesco. Mussolini scrisse a Hitler per chiedergli un incontro dove poter discutere dell'allarmante situazione bellica italiana, ma la lettera non fu mai recapitata; il F\u00fchrer, che riceveva quotidianamente dettagliate informazioni e dossier dal suo ambasciatore in Vaticano e agente di Himmler, Eugen Dollmann, ed era preoccupato sia dell'apatia del Duce sia della cogente catastrofe militare in Italia, chiese egli stesso di incontrarlo il prima possibile.\nUna settimana prima della riunione del Gran Consiglio, e due giorni prima dell'incontro di Feltre - ma tenutosi in realt\u00e0 a San Fermo, frazione di Belluno - Heinrich Himmler ricevette un'informativa che anticipava le manovre in corso per deporre il Duce e sostituirlo con Pietro Badoglio.\nL'incontro fra i due dittatori si svolse il 19 luglio nella villa del senatore Achille Gaggia, ove Mussolini, Bastianini e Ambrosio si incontrarono con Hitler e i generali dell'OKW per discutere la situazione e le possibili contromisure. La delegazione tedesca era piena di generali, ma erano assenti Goering e von Ribbentrop, segno che i tedeschi erano concentrati sugli aspetti militari della situazione in corso. Ambrosio si prepar\u00f2 per l'incontro meticolosamente e il giorno prima parl\u00f2 chiaramente al Duce dicendogli che il suo dovere consisteva nell'uscire dal conflitto nei prossimi 15 giorni. I tedeschi, dal canto loro, avevano perduto fiducia negli italiani e volevano solamente occupare militarmente il prima possibile l'Italia settentrionale e centrale, lasciando l'Esercito italiano solo a difendere il Paese dagli Alleati. Per di pi\u00f9, essi proposero che il Comando Supremo dell'Asse nella Penisola fosse preso da un generale tedesco, possibilmente Erwin Rommel. Le prime due ore dell'incontro furono occupate dal consueto monologo di Hitler, che incolpava gli italiani per la loro fiacca performance militare e chiedendo di applicare misure draconiane: Mussolini fu perfino incapace di profferire parola. La riunione fu improvvisamente interrotta quando un consigliere italiano entr\u00f2 nella sala e raccont\u00f2 a Mussolini che in quel momento gli Alleati stavano per la prima volta pesantemente bombardando la capitale, Roma.\nDurante la pausa per il pranzo, Ambrosio e Bastianini pressarono il Duce affinch\u00e9 dicesse al F\u00fchrer che una soluzione politica alla guerra era necessaria, ma Mussolini replic\u00f2 che per mesi era stato tormentato dai dubbi circa l'abbandono dell'alleanza con la Germania o la continuazione della guerra. Dopo il pranzo Mussolini interruppe l'incontro, che sarebbe dovuto durare tre giorni, perch\u00e9 non riusciva pi\u00f9 a trovare le forze - fisiche e psichiche - per proseguire i colloqui. Le delegazioni tornarono a Belluno via treno e, dopo aver salutato Hitler, Mussolini torn\u00f2 a Roma nel pomeriggio guidando il suo aereo personale: dall'aria egli pot\u00e9 vedere i quartieri orientali di Roma che ancora bruciavano.\nIl piano di Grandi e quello di Vittorio Emanuele III.\nLo stesso giorno, Grandi decise di passare all'azione. Con le strade e le ferrovie danneggiate dai bombardamenti, lasci\u00f2 Bologna portando con s\u00e9 la prima bozza del suo Ordine del Giorno, da presentare al Gran Consiglio. Raggiunse Roma solo il giorno dopo, e il mattino del 21 incontr\u00f2 Scorza, che gli disse che Mussolini aveva deciso di convocare la seduta. Iniziava quel \u00abgioco grosso\u00bb che Grandi vanamente andava cercando di realizzare fino ad allora.\nDopo il fallimento dell'incontro di Feltre e il primo bombardamento di Roma, la crisi ebbe un'accelerazione. Il giorno dopo, 20 luglio, Mussolini incontr\u00f2 Ambrosio due volte: durante la seconda visita, di sera, il Duce gli disse che aveva deciso di scrivere a Hitler confessando la necessit\u00e0 dell'Italia di abbandonare l'alleanza con la Germania. Ancora furente per l'opportunit\u00e0 persa di fare ci\u00f2 a Feltre, Ambrosio, indignato, gli offr\u00ec le proprie dimissioni, cosa che Mussolini rigett\u00f2. Per Ambrosio, Mussolini era diventato inutile dopo Feltre: decise di attuare il piano per rovesciare il governo e il comando delle forze armate.\nAl contempo, Grandi e Luigi Federzoni, leader nazionalista e suo stretto alleato, fecero dei sondaggi per scoprire quanti tra i 27 membri del Gran Consiglio avrebbero votato il suo documento. Stimarono che quattro erano a favore, sette contrari e sedici indecisi. Il problema di Grandi era che non poteva rivelare agli altri le concrete conseguenze dell'approvazione del suo OdG: la rimozione di Mussolini, la fine del Partito Fascista, e la guerra alla Germania. Solo un paio di gerarchi possedevano l'intelligenza politica per comprenderne la portata: gli altri ancora speravano che il loro Duce, che aveva deciso per loro negli ultimi ventun anni, avrebbe prodotto un miracolo.\nDi conseguenza, Grandi scrisse il proprio OdG in termini vaghi, lasciando a ognuno la sua libera interpretazione. \nPer Grandi l'approvazione del suo OdG era il grimaldello che il Re attendeva per agire. Il 21 luglio Mussolini ordin\u00f2 a Scorza di convocare la seduta del Gran Consiglio per la sera di sabato 24: Scorza mand\u00f2 gli inviti il giorno dopo. Una postilla prescriveva l'abbigliamento richiesto: \u00abDivisa fascista, sahariana nera, pantaloni corti grigioverdi: VINCERE\u00bb. Nel tardo pomeriggio di quel giorno Grandi and\u00f2 da Scorza e gli spieg\u00f2 il suo OdG: sorprendentemente, il segretario di Partito disse che l'avrebbe sostenuto. Scorza chiese a Grandi una copia del documento, ma il mattino successivo il presidente della Camera dei Fasci incontr\u00f2 Mussolini e glielo mostr\u00f2 di propria iniziativa. Il Duce disse che il suo OdG era inammissibile e codardo. Successivamente, Scorza prepar\u00f2 un suo OdG, che sembrava simile a quello di Grandi, nel quale chiedeva la concentrazione del potere al Partito Fascista.\nIl mattino del 22 luglio ebbe luogo il pi\u00f9 importante incontro: quello tra il Re e Mussolini, che voleva riportargli l'esito dell'incontro di Feltre. Il contenuto della conversazione rimane sconosciuto, ma secondo Badoglio, \u00e8 possibile che il Duce abbia placato le paure del Re, promettendogli di disimpegnare l'Italia dalla guerra a partire dal 15 settembre. I ben due mesi di dilazione andavano spiegati con il fatto che i sondaggi con gli Alleati, intrapresi dal Bastianini, avrebbero ingranato lentamente; dall'altro lato, Mussolini avrebbe avuto bisogno di pi\u00f9 tempo per giustificare s\u00e9 stesso e l'Italia davanti al mondo per il suo tradimento. Apparentemente, il Re concordava con lui: ci\u00f2 spiegherebbe perch\u00e9 Mussolini non sembr\u00f2 affatto preoccupato dell'esito della seduta del Gran Consiglio. Infatti, senza l'aiuto del Re, il colpo di stato militare era destinato a fallire. In ogni caso, al termine dell'udienza i due uomini uscirono confermati nelle loro opposte conclusioni: mentre Mussolini era convinto che il Re stava ancora dalla sua parte, Vittorio Emanuele era deluso che il Duce non si fosse dimesso. Il Re fu costretto a scegliere seriamente il putsch come opzione: sapeva dei tentativi di Bastianini con gli Alleati, mentre Farinacci, fascista della linea dura, andava organizzando un putsch per deporre lui e Mussolini con lo scopo di portare l'Italia sotto il diretto controllo tedesco. La decisione finale fu presa dopo aver saputo che il Gran Consiglio avrebbe approvato la mozione Grandi.\nAlle 17:30 dello stesso giorno, Grandi and\u00f2 a Palazzo Venezia; la ragione ufficiale era la presentazione a Mussolini di un nuovo libro. La durata programmata era di soli 15 minuti, ma l'incontro si protrasse fino alle 18:45; l\u00ec attendeva di essere ricevuto il feldmaresciallo Albert Kesselring. Bench\u00e9 nel 1944, nelle sue \"Memorie\", Mussolini neg\u00f2 che si fosse parlato dell'OdG Grandi, ci\u00f2 rimane inattendibile: \u00e8 pi\u00f9 credibile che Grandi, che amava il Duce, gli avesse dato un'ultima possibilit\u00e0 di evitare l'umiliazione e di rassegnare le dimissioni, dimodoch\u00e9 il Gran Consiglio sarebbe stato superfluo. Mussolini ascoltava mentre Grandi gli spiegava la necessit\u00e0 di dimettersi per evitare la catastrofe, ma egli replic\u00f2 che le sue conclusioni erano errate, avendo la Germania avviato la produzione di armi segrete che avrebbero ribaltato il corso del conflitto. Poi, Mussolini incontr\u00f2 Kesselring e Chierici, il Capo della Polizia: a quest'ultimo confid\u00f2 che sarebbe stato facile far fare retromarcia a Grandi, Bottai e Ciano, essendo impazienti di essere rassicurati da lui. Il mattino del 23 luglio Mussolini accett\u00f2 le dimissioni di Cini: questo era un segnale diretto ai suoi oppositori.\nContemporaneamente, a casa di Federzoni, Grandi, Federzoni stesso, De Marsico, uno dei pi\u00f9 insigni giuristi d'Italia, Bottai e Ciano modificarono l'OdG rimuovendo l'introduzione interpretativa che spiegava le funzioni del Gran Consiglio. Dai diari di Giuseppe Bottai si ricava anche che fu in questa fase che venne introdotta la parte pi\u00f9 incisiva del testo, ovvero l'invocazione dell'articolo 5 dello Statuto Albertino.\nIn quell'occasione, Ciano si inform\u00f2 dell'OdG Grandi da Bottai: Grandi rimaneva riluttante ad associarlo, conoscendo la ben nota superficialit\u00e0 e incostanza del genero di Mussolini; ma Ciano insistette, non sapendo che la sua decisione l'avrebbe portato sei mesi dopo a essere ucciso a Verona. Dopo ci\u00f2, Grandi incontr\u00f2 nella sua sede al Parlamento Farinacci, mostrandogli il suo OdG: l'ospite gli disse che approvava la prima parte del documento, ma non concordava su tutto il resto. Per il fanatico Farinacci, i poteri di guerra dovevano essere trasferiti direttamente ai tedeschi, e l'Italia avrebbe dovuto iniziare a combattere duramente la guerra, disfacendosi di Mussolini e dei generali. Alla fine anch'egli, come Scorza, chiese a Grandi una copia del suo OdG, e pure lui lo utilizz\u00f2 per redigere un proprio OdG. Nel tempo rimasto prima della fatale riunione, Grandi contatt\u00f2 gli altri partecipanti chiedendo loro di unirsi nella sua azione.\nEventi del 24-25 luglio 1943.\nLa notte del Gran Consiglio.\nAlle 17:00 del 24 luglio 1943 i 28 membri del Gran Consiglio del Fascismo si incontrarono attorno a un massiccio tavolo a forma di U nella \"Stanza del pappagallo\" di Palazzo Venezia. I consiglieri erano tutti in uniforme fascista con sahariana nera. Il posto di Mussolini era un'alta sedia, e il suo tavolo era decorato con un drappo rosso coi fasci. Per la prima volta nella storia del Gran Consiglio, n\u00e9 le guardie del corpo di Mussolini - i Moschettieri del Duce - n\u00e9 un distaccamento dei battaglioni \"M\" erano presenti nel massiccio palazzo rinascimentale. Il segretario del Partito Nazionale Fascista Carlo Scorza effettu\u00f2 l'appello. Grandi richiese a Scorza la presenza di uno stenografo, ma Mussolini si oppose; ufficialmente nessun verbale fu redatto.\nDi sicuro, Mussolini inizi\u00f2 a parlare per primo, riassunse la situazione bellica e poi trasse le sue conclusioni:\nPoi Grandi illustr\u00f2 il suo ordine del giorno con il quale chiedeva in sostanza il ripristino \"di tutte le funzioni statali\" e invitava il Duce a restituire il comando delle forze armate al re. Presero la parola alcuni gerarchi, ma non per affrontare gli argomenti degli O.d.G., bens\u00ec per fare chiarimenti o precisazioni. Si attendeva un intervento incisivo del capo del governo. Mussolini, invece, afferm\u00f2 impassibile di non avere nessuna intenzione di rinunciare al comando militare. Si avvi\u00f2 il dibattito che si protrasse fino alle undici di sera. Grandi diede un saggio delle sue grandi capacit\u00e0 oratorie: dissimulando abilmente lo scopo reale del suo O.d.G., si produsse in un elogio sia di Mussolini sia del re.\nAnche lo stesso Ciano prese parola per difendere l'O.d.G. contestando le parole di Mussolini:\nA questo punto anche Roberto Farinacci present\u00f2 un analogo Ordine del giorno. Successivamente Carlo Scorza diede lettura di due missive indirizzate a Mussolini in cui il segretario del partito chiedeva al Duce di lasciare la direzione dei tre dicasteri militari (Guerra, Marina e Aeronautica). I presenti rimasero molto colpiti, sia dal contenuto, sia dal fatto stesso che Mussolini avesse autorizzato Scorza a leggerle in quella sede. Quando si era arrivati ben oltre le undici di sera, la seduta venne sospesa momentaneamente e Grandi ne approfitt\u00f2 per raccogliere firme a favore del proprio O.d.G.. Alla ripresa anche Bottai si espresse a favore dell'O.d.G. Grandi. Quindi prese la parola Scorza, che invece invit\u00f2 i consiglieri a non votarlo e present\u00f2 un proprio O.d.G. a favore di Mussolini.\nAlcuni presenti valutarono nell'O.d.G. Grandi solamente il fatto che Mussolini veniva \"sgravato dalle responsabilit\u00e0 militari\" e, al contempo, la monarchia veniva chiamata all'azione, \"traendola dall'imboscamento\" (come avrebbe detto a posteriori Tullio Cianetti): non si rendevano conto di quali enormi conseguenze sull'assetto del regime avrebbe avuto un loro eventuale voto favorevole. Alla fine del dibattito, i consiglieri si aspettavano un cenno di Mussolini.\nDi solito egli riassumeva la discussione e i presenti si limitavano a prendere atto di quello che aveva detto. In quest'occasione, invece, il Capo del governo non espresse alcun parere e, adottando un atteggiamento passivo, decise di passare subito alla votazione degli O.d.G. Inoltre, anzich\u00e9 cominciare da quello di Scorza, fece iniziare da quello di Grandi. Questa decisione di \"disimpegno\" fu fondamentale e impresse una svolta decisiva all'esito della riunione.\nLa votazione.\nI 28 componenti del Gran Consiglio furono chiamati a votare per appello nominale.\nLa votazione sull'ordine del giorno Grandi si concluse con:\nDopo l'approvazione dell'O.d.G. Grandi, Mussolini ritenne inutile porre in votazione le altre mozioni e tolse la seduta. Alle 2:40 del 25 luglio i presenti lasciarono la sala.\nL'arresto di Mussolini.\nL'indomani, domenica 25 luglio, Mussolini si rec\u00f2 a Villa Savoia, residenza reale all'interno del grande parco che oggi \u00e8 Villa Ada (all'epoca residenza privata del sovrano), per un colloquio con il re, che aveva fatto sapere che lo avrebbe ricevuto alle 17; vi si rec\u00f2 accompagnato dal segretario De Cesare, con sotto braccio una cartella che conteneva l'ordine del giorno Grandi, varie carte e la legge di istituzione del Gran Consiglio, secondo cui l'organismo aveva solo carattere consultivo.\nIl colloquio dur\u00f2 venti minuti: il re comunic\u00f2 a Mussolini la sua sostituzione da capo del governo con il Maresciallo d'Italia Pietro Badoglio; poi lo fece arrestare all'uscita della villa, con la motivazione di aver portato il popolo italiano nella seconda guerra mondiale, di essersi alleato con la Germania nazista e di essere responsabile della disfatta nell'invasione della Russia.\nIl capitano dei carabinieri Paolo Vigneri fu incaricato di eseguire l'arresto. Venne convocato telefonicamente con il collega capitano Raffaele Aversa intorno alle ore 14:00 del 25 luglio dal tenente colonnello Giovanni Frignani, il quale espose loro le modalit\u00e0 di esecuzione dell'ordine di arresto spiccato nei confronti del Duce. Vigneri ricevette termini drastici per la consegna a ogni costo del catturando e si avvalse, per portare a termine la missione, oltre che di Aversa, di tre sottufficiali dei Carabinieri (Bertuzzi, Gianfriglia e Zenon), i quali in caso di necessit\u00e0 erano autorizzati a usare le armi.\nI cinque carabinieri si recarono presso la villa e rimasero in attesa, fuori dall'edificio. Verso le 17:20 Mussolini, accompagnato da De Cesare, usc\u00ec dalla villa e fu affrontato da Vigneri, che in nome del re gli chiese di seguirlo per \u00absottrarlo ad eventuali violenze della folla\u00bb. Ricevuto un diniego, Vigneri prese per un braccio Mussolini ed esegu\u00ec l'arresto caricandolo su un'ambulanza militare, mezzo che era gi\u00e0 sul luogo e che era stato scelto per non destare sospetti sul pianificato arresto dell'ex capo del governo e del fascismo, oltre che per proteggerlo da una reazione popolare che avrebbe potuto porre in pericolo la sua vita. Mussolini fu quindi condotto prima nella Caserma Podgora di Trastevere e dopo alcune ore tradotto nella caserma della Scuola allievi carabinieri a Prati, in via Legnano.\nLa regina Elena ha raccontato in un'intervista del marzo 1950, pubblicata ne \"La storia illustrata\" del luglio 1983, i venti minuti in cui si consum\u00f2 l'incontro tra Vittorio Emanuele III e Benito Mussolini, nonch\u00e9 la destituzione e l'arresto di quest'ultimo:\nQuesta, invece, la versione di Benito Mussolini, pubblicata postuma sul \"Meridiano d'Italia\" il 6 aprile 1947:\nPer tutta la giornata del 25 luglio venne mantenuto uno strettissimo riserbo su quanto accaduto; solo alle 22:45 fu data la notizia della sostituzione del capo del governo. La radio interruppe le trasmissioni per diffondere il seguente comunicato:\nAl comunicato il popolo di Roma si rivers\u00f2 nelle piazze e per le strade invocando libert\u00e0 e pace. Segu\u00ec la lettura di due proclami da parte del re e di Badoglio: quest'ultimo, per non destare sospetti nei confronti dei tedeschi, finiva con queste parole:\nMussolini avrebbe voluto andare agli arresti domiciliari nella sua residenza estiva alla Rocca delle Caminate vicino a Forl\u00ec; invece il 27 luglio fu portato al carcere dell'isola di Ponza.\nLe conseguenze.\nBadoglio \u00e8 nominato nuovo Capo del Governo.\nL'indomani (luned\u00ec 26 luglio) la notizia apr\u00ec le prime pagine dei quotidiani. Tutti la pubblicarono con caratteri cubitali. Nessun giornale, per\u00f2, sapeva che cosa ne era stato di Mussolini. L'intera giornata del 26 trascorse senza avvenimenti di rilievo. Solo la mattina del 27, marted\u00ec, la stampa diede notizia che il Gran Consiglio, nella notte tra il 24 e il 25, aveva votato l'ordine del giorno di Dino Grandi con la conseguente assunzione dei poteri da parte del re.\nBadoglio instaur\u00f2 un governo tipicamente militare. Dietro suo ordine il 26 luglio il capo di stato maggiore, gen. Mario Roatta, diramava una circolare telegrafica alle forze dell'ordine e ai distaccamenti militari la quale disponeva che chiunque, anche isolatamente, avesse compiuto atti di violenza o ribellione contro le forze armate e di polizia, o avesse proferito insulti contro le stesse e le istituzioni, sarebbe stato passato immediatamente per le armi. La circolare ordinava inoltre che ogni militare impiegato in servizio di ordine pubblico che avesse compiuto il minimo gesto di solidariet\u00e0 con i perturbatori dell'ordine, o avesse disobbedito agli ordini, o avesse anche minimamente vilipeso i superiori o le istituzioni, sarebbe stato immediatamente fucilato. Gli assembramenti di pi\u00f9 di tre persone andavano parimenti dispersi, facendo ricorso alle armi e senza intimazioni preventive o preavvisi di alcun genere.\nI tumulti e l'armistizio di Cassibile.\nIl 28 luglio a Reggio Emilia i soldati spararono sugli operai delle Officine Reggiane, facendo nove morti. Nello stesso giorno a Bari si contarono nove morti e 40 feriti. In totale, nei soli cinque giorni seguenti al 25 luglio i morti in seguito a interventi di polizia ed esercito furono 83, i feriti 308, gli arrestati 1 500. Nei giorni seguenti il nuovo esecutivo inizi\u00f2 a prendere contatti con gli alleati per trattare la resa. Poche settimane dopo, il 3 settembre, il governo Badoglio firm\u00f2 con gli Alleati l'armistizio di Cassibile, che venne reso noto l'8 settembre 1943 dallo stesso Badoglio.\nI tedeschi e Mussolini creano la R.S.I..\nHitler, appena saputo dell'arresto di Mussolini, aveva incaricato Otto Skorzeny, ex agente del servizio segreto e in quel periodo comandante SS di un corpo speciale di commando, di fare una ricerca per sapere dove fosse nascosto. Skorzeny venne a sapere, per mezzo di un carabiniere, che Mussolini si trovava all'isola di Ponza, ma, mentre si accingeva a elaborare un piano per liberarlo, fu trasferito all'isola della Maddalena. Anche questa volta Skorzeny lo venne a sapere da un carabiniere e prepar\u00f2 un nuovo piano, ma, poco prima che potesse attuarlo, Mussolini fu nuovamente trasferito nell'albergo di Campo Imperatore sul Gran Sasso (L'Aquila) e fu l\u00ec che venne liberato da un commando trasportato in aliante. Mussolini pensava di fuggire in auto per poi andare alla Rocca delle Caminate; invece arriv\u00f2 a prelevarlo un piccolo aereo biposto che, assieme a Skorzeny, lo port\u00f2 all'aeroporto di Campo di Mare. Il velivolo ripart\u00ec subito diretto a Vienna, dove Mussolini si ricongiunse alla sua famiglia. Poi incontr\u00f2 Hitler alla Tana del Lupo a Rastenburg, dove i due si misero d'accordo per far rinascere il fascismo nell'Italia occupata dai tedeschi. Il 23 settembre si costitu\u00ec cos\u00ec la Repubblica Sociale Italiana, detta Repubblica di Sal\u00f2, la cittadina sul lago di Garda dove avevano sede gran parte dei ministeri.\nIn novembre i fascisti della \"Repubblichina\" (cos\u00ec chiamata in spregio dai suoi detrattori, poich\u00e9 includeva solo una porzione del territorio nazionale) si riunirono in assemblea a Verona ed emanarono un documento programmatico cui diedero il nome di \u00abManifesto di Verona\u00bb. L'assemblea si trasform\u00f2 in Alta corte di giustizia per la violenza con cui i convenuti reclamavano l'immediata fucilazione di Galeazzo Ciano. Nel processo di Verona, tenutosi dall'8 al 10 gennaio 1944, i membri del Gran Consiglio che avevano votato a favore dell'Ordine del giorno Grandi furono condannati a morte come traditori. Cianetti, grazie alla sua ritrattazione, scamp\u00f2 alla pena capitale e venne condannato a 30 anni di reclusione. Tuttavia i fascisti repubblichini riuscirono ad arrestare solo cinque dei condannati a morte (Ciano, De Bono, Marinelli, Pareschi e Gottardi), che furono giustiziati tramite fucilazione l'11 gennaio 1944. L'esercito della RSI combatt\u00e9 al fianco dei tedeschi contro l'esercito di Badoglio, i partigiani e le forze armate alleate, fino alla sua sconfitta.\nLa caduta della Repubblica Sociale Italiana avvenne nel 1945, appena due anni dopo la sua formazione, in tre momenti distinti concentrati sul finire d'aprile:\nIl presunto verbale manoscritto della seduta.\nNel 2013 \u00e8 stato rinvenuto dal documentarista storico Fabio Toncelli, nel corso delle riprese per il suo documentario \"Mussolini 25 luglio 1943: la caduta\" (trasmesso dalla Rai), un presunto verbale manoscritto della seduta, in cui a margine \u00e8 riportato che sarebbe stato trascritto in un \"registro segreto della Corte dei Conti il 4 agosto\" successivo, ma non \u00e8 dato di capire se e chi lo abbia materialmente redatto. In esso si descrive un \"clima incandescente, con aspri scontri verbali\": addirittura si riporta di un gerarca che avrebbe estratto la pistola. Di questa descrizione della seduta aveva gi\u00e0 ricevuto notizia lo storico Renzo De Felice, che l'aveva riportata in una nota del suo volume \"Mussolini: l'alleato\", senza per\u00f2 riuscire a trovare ulteriori documenti a conferma.\nPer\u00f2 lo stesso Toncelli, che ha mostrato per la prima volta davanti alle telecamere il documento, a un esame pi\u00f9 attento, ha messo in evidenza un dettaglio errato: la data di redazione risulta essere quella del 25 luglio 1943 - XXII, cio\u00e8 \"XXII anno dell'era fascista\". Questa, per\u00f2, decorre dal 28 ottobre di ogni anno, anniversario della marcia su Roma del 1922; ne consegue che il 25 luglio 1943 era ancora parte del XXI anno dell'era fascista, non del XXII. Tale errore rende dubbia l'autenticit\u00e0 del documento, che \u00e8 tuttora oggetto di valutazione da parte degli storici."}
{"id": "1644579", "revid": "1645459", "url": "https://it.wikipedia.org/wiki?curid=1644579", "title": "Weekly Young Jump", "text": ", lanciata nel 1979, \u00e8 una rivista settimanale giapponese di manga seinen pubblicata dalla Sh\u016beisha. I capitoli delle serie in corso su Weekly Young Jump vengono raccolti e pubblicati nei volumi tank\u014dbon sotto l'etichetta \"Young Jump Comics\" ogni quattro mesi. La serie pubblicate all'interno del settimanale sono rivolte principalmente ai ragazzi dai 18 ai 22 anni in quanto presentano spesso contenuti violenti e trasgressivi. La rivista ha sede a Tokyo. \nWeekly Young Jump ha anche due edizioni speciali, chiamate Miracle Jump (serializzazione mensile) e Aoharu (serializzazione irregolare). \nStoria.\n\"Weekly Young Jump\" fu pubblicata prima volta nel 1979 con il nome di \"Young Jump\" (stilizzato \"YOUNG JUMP\") ed \u00e8 stata progettata per essere un'alternativa seinen al popolare \"Weekly Sh\u014dnen Jump\" rivolta per lo pi\u00f9 ad un pubblico maschile. Inizialmente pubblicato a cadenza mensile, nel 1981 \u00e8 diventato settimanale prendendo il nome di \"Sh\u016bkan Yangu Janpu\". Viene pubblicato ogni giovedi in Giappone ed \u00e8 venduto a 320 yen. Dal 2008 dopo la chiusura di \"Monthly Sh\u014dnen Jump\" \u00e8 nato un numero speciale mensile di \"Young Jump\" chiamata \"Monthly Young Jump\" e che di solito viene pubblicato il terzo marted\u00ec del mese. Dal 13 gennaio 2011 \"Monthly Young Jump\" ha cambiato nome in \"Miracle Jump\"\nManga pubblicati dalla Weekly Young Jump.\nAttuali.\nAl momento vengono regolarmente serializzate ventotto testate manga in Weekly Young Jump . Su ventotto serie, due serie hanno serializzazione mensile e due serie sono in pausa.\nNumeri speciali.\nYoung Jump Gold.\nYoung Jump Gold (\u30e4\u30f3\u30b0\u30b8\u30e3\u30f3\u30d7GOLD, Yan Janpu Gorudo) \u00e8 un numero spin-off di Weekly Young Jump, pubblicato per la prima volta nel luglio 2017. Include oneshots e side stories delle serie di Weekly Young Jump.\nYoung Jump Battle.\nShueisha ha lanciato una rivista spin-off chiamata Young Jump Battle nell'ottobre 2019. \u00c8 focalizzata su manga di genere battle. Il primo numero conteneva cinque oneshots disegnati da autori gi\u00e0 serializzati su Young Jump.\nYoung Jump Love.\nYoung Jump Love \u00e8 una rivista spin-off focalizzata sul genere romantico lanciata nell'inverno 2020."}
{"id": "1644580", "revid": "115480630", "url": "https://it.wikipedia.org/wiki?curid=1644580", "title": "Wiener Sport-Club", "text": "Il Wiener Sport-Club, spesso abbreviato in \"Wiener SC\" o \"WSC\", \u00e8 un club polisportivo austriaco, con sede a Vienna. Essendo stato fondato nel 1883 \u00e8 uno dei pi\u00f9 antichi del Paese. I colori sociali sono il bianco e nero.\nNel corso degli anni sono state attive diverse sezioni all'interno del club. Attualmente il Wiener Sport-Club possiede una sezione di scherma, una di ciclismo, una di sport acquatici, una di squash e una di pallanuoto. In passato sono esistite anche sezioni di pugilato, lotta, pallamano, atletica, hockey su prato, tennis e calcio. Quest'ultima si \u00e8 resa indipendente dal resto della societ\u00e0 nel 2001 con il nuovo nome di Wiener Sportklub.\nStoria.\nLa polisportiva fu fondata nel 1883 sotto il nome di Wiener Cyclisten-Club. Il primo presidente fu Lenz; altri soci fondatori furono Fritz Satzinger (cassiere), Eduard Engelmann junior, J. Bader (segretario) e F. Opitz, cos\u00ec registrava l'\"Allgemeinen Sport-Zeitung\" dell'8 marzo. La sezione di scherma fu inaugurata nel 1890, mentre nel 1895 fu aperta la sede di R\u00f6tzergasse 6.\nNel 1907 la societ\u00e0 si fuse con il Wiener Sportvereinigung, acquisendo cos\u00ec la sezione calcistica e cambiando nome in Wiener Sport-Club. Fino al secondo dopoguerra la sezione ciclistica fu la pi\u00f9 importante insieme a quella calcistica. Nel 1932 i ciclisti del club avevano conquistato un totale di 170 titoli, dei quali 72 primi posti. Il pi\u00f9 famoso ciclista austriaco in questo periodo era Franz Dusika, al quale \u00e8 intitolato oggi un palazzetto dello sport a Vienna.\nLa squadra di calcio entr\u00f2 a fare parte della Wiener Fu\u00dfball-Verband nel 1924, divenendo un club professionistico. Aveva gi\u00e0 conquistato il titolo nazionale nel 1921-1922 e la coppa nel 1922-1923, oltre a essere stata una delle formazioni pi\u00f9 vincenti agli albori del calcio in Austria. Nel 1909 e 1911 aveva raggiunto la finale di Challenge-Cup, vincendo il trofeo in quest'ultima edizione.\nNel 1950-1951 la squadra di pallacanestro si laure\u00f2 campione d'Austria. Oggi non \u00e8 pi\u00f9 attiva. Lo schermidore del Wiener Sport-Club Roland Losert vinse il titolo mondiale nel 1963.\nNel 2001 \u00e8 stata riattivata la sezione ciclistica, che non era pi\u00f9 stata attiva dalla fine della seconda guerra mondiale. Nello stesso anno la sezione calcio \u00e8 divenuta un club autonomo sotto la denominazione di Wiener Sportklub.\nIl 24 febbraio 2005 \u00e8 stata ianugurata la sezione di pallanuoto, o \"Sezione acqua sportiva\". Per la stagione 2012-2013 sono attive due squadre, una Under-15 e una Under-13.\nColori e simboli.\nI colori sociali del club sono il bianco e il nero.\nIl simbolo tradizionalmente associato al club \u00e8 una bandiera a strisce orizzontali bianche e nere, con la sigla W.S.C. nel cantone.\nStrutture.\nStadio.\nL'impianto utilizzato dal club \u00e8 il Wiener Sportclub-Platz, noto anche come WSC-Platz, situato nelle vicinanze della sede. Fu aperto nel 1904 ed \u00e8 il pi\u00f9 vecchio stadio austriaco ancora utilizzato per il calcio.\nLa struttura calcistica ha una capacit\u00e0 di 8.700 spettatori e le dimensioni del terreno di gioco sono di 105 x 68 metri. L'ultima ristrutturazione risale al 1984.\nSociet\u00e0.\nIl Wiener Sport-Club \u00e8 una societ\u00e0 di azionariato popolare. L'assemblea dei soci (\"Mitgliederversammlung\") \u00e8 convocata almeno una volta l'anno. Il consiglio d'amministrazione (\"Vorstand\") comprende i presidenti e vice-presidenti delle diverse sezioni, il responsabile delle finanze, il segretario e il cassiere e i rispettivi vice, oltre ai direttori sportivi delle sezioni e a un massimo di cinque altri soci. Il \"Pr\u00e4sidium\" \u00e8 invece composto dai presidenti e vice-presidenti delle diverse sezioni sportive del club."}
{"id": "1644587", "revid": "124638823", "url": "https://it.wikipedia.org/wiki?curid=1644587", "title": "Isole per superficie", "text": "Questa voce include una lista delle isole pi\u00f9 grandi di 1000 km\u00b2.\nIsole.\nSopra i 1.000 km\u00b2.\nQuesta sezione della lista \u00e8 incompleta, in quanto la superficie di alcune isole antartiche non \u00e8 certa."}
{"id": "1644591", "revid": "244212", "url": "https://it.wikipedia.org/wiki?curid=1644591", "title": "Geronimo Rusticucci", "text": ""}
{"id": "1644593", "revid": "3115", "url": "https://it.wikipedia.org/wiki?curid=1644593", "title": "Pierre Ceyrac", "text": "Biografia.\nNato in una famiglia borghese di Corr\u00e8ze (suo fratello Fran\u00e7ois Ceyrac sar\u00e0 presidente del CNPF negli anni ottanta), il giovane Pierre \u00e8 stato attratto dalla vita religiosa fin dall'infanzia. \nNel 1936, all'et\u00e0 di 22 anni, allora giovane studente gesuita, decise di partire come missionario in India, paese al quale ha dedicato pi\u00f9 di 60 anni della sua vita .\nNel 1945, dopo essere stato ordinato sacerdote divent\u00f2 responsabile dell'associazione degli studenti cattolici dell'India (AICUF); ma, quasi subito, si accorse che lo stato di miseria che vedeva attorno a s\u00e9 necessitava di azioni pi\u00f9 concrete. Dopo un incontro con Gandhi nel 1946, Ceyrac inizi\u00f2 a denunciare il sistema delle caste e decise di impegnarsi con i pi\u00f9 poveri (i paria).\nAzioni.\nRadunata attorno a s\u00e9 una rete di studenti, ha avviato la costruzione di alloggi per i senzatetto e i lebbrosi. \nPoi ha avviato la realizzazione di migliaia di pozzi in India meridionale ed ha creato un modello di azienda agricola a Manamadurai, nel Tamil Nadu, per mostrare come fertilizzare i terreni incolti. Sono oltre 250 000 le persone che beneficiano di tali strutture . \nDopo un incontro con Madre Teresa, ha iniziato a dirigere le proprie energie verso la cura degli orfani. Ha diretto fino ad ora diversi orfanotrofi aventi pi\u00f9 di 30.000 bambini , insieme a diversi programmi di aiuto verso i prigionieri, i poliomielitici e gli Paria. \nDal 1980 al 1993, \u00e8 stato inviato insieme ad un gruppo di volontari del Servizio dei Gesuiti per i Rifugiati in Thailandia per soccorrere i migliaia di rifugiati cambogiani fuggiti dal regime di Pol Pot.\nPoi \u00e8 tornato a Chennai (ex Madras), dove, all'et\u00e0 di 94 anni, continua a lavorare dando aiuto ai bambini orfani e alle vittime dello Tsunami.\nOnorificenze.\nNel 2003 il presidente francese Chirac gli ha consegnato il premio dell'Acad\u00e9mie Universelle des Cultures, definendolo un'icona dell'umanitarismo mondiale al pari di madre Teresa e di san Vincenzo de' Paoli."}
{"id": "1644596", "revid": "110157", "url": "https://it.wikipedia.org/wiki?curid=1644596", "title": "Poison Heart", "text": "Poison Heart \u00e8 un singolo della band punk Ramones. \u00c8 stato pubblicato nell'album \"Mondo Bizarro\" del 1992. Ha raggiunto la posizione numero 6 nella Billboard Modern Rock Tracks.\nStoria.\nLa canzone, composta da Dee Dee Ramone e da Daniel Rey narra di un bambino indifeso che si trova costretto a vivere in questo mondo terrestre, dove gli uomini hanno un cuore avvelenato perch\u00e9 la loro anima \u00e8 alimentata da idee malvagie e cattive e dove il pericolo \u00e8 dietro ogni angolo:\nLui chiede solo di poterne uscire, perch\u00e9 sa gi\u00e0 che tutti gli uomini hanno il cuore avvelenato e non potr\u00e0 esserci rimedio a questo:\nVideo.\nIl video mostra un bambino che viene trascinato controvoglia in un cimitero da un uomo che cerca d'istruirlo, imponendogli l'ascolto della lettura di un suo libro.\nQuesto cimitero \u00e8 abitato da uomini malvagi che riescono a far passare con mezzi subdoli il bambino dalla loro parte malvagia, adita a compiere azioni cattive.\nI Ramones s'intravedono mentre suonano nel sottosuolo cittadino."}
{"id": "1644601", "revid": "28592", "url": "https://it.wikipedia.org/wiki?curid=1644601", "title": "Boris Elstin", "text": ""}
{"id": "1644602", "revid": "709565", "url": "https://it.wikipedia.org/wiki?curid=1644602", "title": "Pianura di N\u014dbi", "text": "La \u00e8 una pianura che si estende dalla zona sud-occidentale della prefettura di Gifu all'area nord-occidentale della prefettura di Aichi. Dal punto di vista geologico \u00e8 una piana alluvionale creatasi dai depositi di tre grandi fiumi: Kiso, Nagara e Ibi che hanno reso il suolo ricco e fertile. \u00c8 delimitata da zone montuose, ad eccezione del lato meridionale che si affaccia sulla baia di Ise.\nMorfologia.\nNella zona occidentale della prefettura di Aichi, dove scorrono i tratti finali dei grandi fiumi, sono presenti dei terreni paludosi che corrispondono talvolta a depressioni poste sotto il livello del mare. Il pericolo di esondazioni \u00e8 sempre presente, tanto che si possono vedere delle dighe particolari chiamate \"Waj\u016b\". Le citt\u00e0 pi\u00f9 antiche come Tsushima, Nagoya e Atsuta sono situate su degli altipiani che diminuiscono il rischio di alluvioni e la grande presenza di corsi d'acqua ha reso florida la zona fin dall'antichit\u00e0.\nClima.\nLe estati sono afose ed estremamente calde, tanto che la zona \u00e8 considerata una delle pi\u00f9 difficili da vivere di tutto il Giappone durante tale periodo.\nGli inverni sono secchi e presentano spesso un cielo terso, generato da un vento freddo e secco che soffia durante la stagione invernale. Tuttavia, la zona montuosa di Ibuki e la catena di Suzuka, che separano il lato oceanico da quello rivolto verso il Mar del Giappone sono soggette a periodi di forte pressione invernale, che coprono di neve la pianura e non \u00e8 raro che si manifestino nevicate abbondanti nella prefettura di Gifu."}
{"id": "1644607", "revid": "339392", "url": "https://it.wikipedia.org/wiki?curid=1644607", "title": "Evi Sachenbacher Stehle", "text": ""}
{"id": "1644608", "revid": "123979668", "url": "https://it.wikipedia.org/wiki?curid=1644608", "title": "Crazy (Seal)", "text": "Crazy \u00e8 un singolo del cantante britannico Seal, pubblicato il 10 settembre 1990 come primo estratto dal primo album in studio \"Seal\".\nDescrizione.\nIl brano \u00e8 stato scritto da Seal e arrangiato da Guy Sigsworth, mentre la produzione \u00e8 stata affidata a Trevor Horn.\nSuccesso commerciale.\n\"Crazy\" \u00e8 stato un enorme successo commerciale, raggiungendo la top 5 in Regno Unito e la top 10 negli Stati Uniti.\nNell'agosto 2003 Seal ha pubblicato una versione acustica del brano, che ha rinnovato il successo di \"Crazy\" facendolo arrivare alla terza posizione della \"U.S. \"Billboard\" Hot Digital Tracks\", la classifica dei download digitali.\nCover.\nLa popolarit\u00e0 del brano \u00e8 dimostrata anche dalla quantit\u00e0 di cover avute negli anni. Fra le pi\u00f9 importanti si pu\u00f2 senz'altro individuare la versione di Alanis Morissette del 2005.\nVersione di Alanis Morissette.\nCrazy \u00e8 un singolo della cantante Canadese Alanis Morissette, pubblicato l'8 novembre 2005 come unico estratto dal secondo album di raccolta \"\".\nDescrizione.\nIl brano \u00e8 stato prodotto da Glen Ballard per la pubblicit\u00e0 della linea di abbigliamento Gap. La canzone \u00e8 una cover dell'omonimo brano di Seal del 1990. Il brano \u00e8 stato in seguito inserito anche nella colonna sonora del film \"Il diavolo veste Prada\".\nVideo musicale.\nIl videoclip, diretto da Meiert Avis, \u00e8 stato girato a Los Angeles il 24 settembre. Nel video viene mostrata la cantante eseguire la canzone in un club e seguire ossessivamente un uomo e la sua fidanzata, che alla fine la cantante affronta nel bel mezzo di una festa. Il 2 ottobre durante una trasmissione televisiva la Morissette ha dichiarato che nel video l'oggetto del desiderio della protagonista non \u00e8 l'uomo, ma la sua fidanzata. Tra l'altro l'affermazione \u00e8 confermata dalla scena finale del video in cui si pu\u00f2 osservare, in camera da letto della cantante, una fotografia che raffigura le due ragazze che si abbracciano affettuosamente."}
{"id": "1644609", "revid": "6923", "url": "https://it.wikipedia.org/wiki?curid=1644609", "title": "Production Reed", "text": " \u00e8 uno studio di animazione giapponese con sede a Suginami, Tokyo, in Giappone, conosciuto per le quattro serie \"mah\u014d sh\u014djo\", in particolare \"Magical Princess Minky Momo\". \u00c8 stata fondata da Toshihiko Sato il 24 dicembre 1975 come . Il nome fu cambiato da \"Ashi Production\" a \"Production Reed\" il 1\u00ba novembre 2007."}
{"id": "1644611", "revid": "1605525", "url": "https://it.wikipedia.org/wiki?curid=1644611", "title": "Salvatore Agnelli", "text": "Si form\u00f2 frequentando il collegio musicale della sua citt\u00e0 natale e poi, nel 1830, si trasfer\u00ec a Napoli, dove si perfezion\u00f2 presso il conservatorio di San Pietro a Majella, sotto la guida di Giovanni Furno, Gaetano Donizetti e Nicola Zingarelli&lt;ref name=\"http://www.comune.palermo.it/archivio_biografico_comunale/schede/salvatore_agnello.htm.\"&gt;Comune di Palermo - Archivio biografico comunale - Salvatore Agnello.&lt;/ref&gt;\nScrisse numerose opere che vennero rappresentante nei teatri di Palermo e di Napoli, fino a quando non pass\u00f2 a Marsiglia dove visse dal 1846 alla scomparsa. Lavor\u00f2 ad una variet\u00e0 molto ampia di soggetti: balletti, opere sacre, opere liriche, opere buffe, ecc..\nFra le opere pi\u00f9 importanti si possono elencare: \"I due pedanti\", commedia buffa su testo di Andrea Passaro, rappresentata al Teatro del Fondo di Napoli nel 1837&lt;ref name=\"http://www.italianopera.org/italianOPERAfr.php?f=compositori/A/c216857.htm\"&gt;Pagine dedicate al compositore\nSalvatore Agnelli.&lt;/ref&gt; o all'inizio del 1838; \"La jacquerie\", rappresentata a Marsiglia nel 1849 e \"L\u00e9onore de M\u00e9dicis\", data nella stessa citt\u00e0 nel 1855.\nBiografia.\nSalvatore Agnelli nacque a Palermo nel 1817, da una famiglia la cui occupazione principale era il commercio. Fin dalla pi\u00f9 tenera et\u00e0 dimostr\u00f2 di possedere una particolare sensibilit\u00e0 e abilit\u00e0 musicale. A meno di dieci anni, inizi\u00f2 lo studio della musica dapprima presso l'associazione musicale della propria citt\u00e0, Palermo, poi presso il prestigioso conservatorio di Napoli a partire dal 1830. Qui studi\u00f2 in maniera pi\u00f9 approfondita ta tecnica musicale del contrappunto; i suoi insegnanti erano: Gaetano Donizetti, Nicola Zingarelli e Giovanni Furno. La prima opera di Salvatore Agnelli, \"I due pedanti\", venne rappresentata a teatro a partire dal 1837. Negli anni successivi, furono inscenate altre sue opere, che riscossero un discreto successo. Nel 1846 si trasfer\u00ec a Marsiglia, dove rimase a lungo e fece rappresentare molte sue opere e dove present\u00f2 alcune composizioni che non aveva creato per essere destinate alla rappresentazione teatrale. In generale, fu un autore abbastanza apprezzato dalla critica dell'epoca: ad esempio, Gioacchino Rossini ne apprezz\u00f2 in maniera particolare un \"Miserere\", e il suo maestro di conservatorio Gaetano Donizetti, accett\u00f2 di buon grado la dedica che gli era stata fatta da Salvatore Agnelli nello \"Stabat Mater\". Il compositore mor\u00ec nel 1874 a Marsiglia, diventata ormai sua citt\u00e0 di residenza.\nBibliografia.\nAlcune delle opere che citano Salvatore Agnelli:"}
{"id": "1644615", "revid": "186283", "url": "https://it.wikipedia.org/wiki?curid=1644615", "title": "Ashi Productions", "text": ""}
{"id": "1644616", "revid": "30297", "url": "https://it.wikipedia.org/wiki?curid=1644616", "title": "Ray Daytona and the Googoobombos", "text": ""}
{"id": "1644620", "revid": "39224", "url": "https://it.wikipedia.org/wiki?curid=1644620", "title": "Cristiani Ortodossi", "text": ""}
{"id": "1644621", "revid": "768068", "url": "https://it.wikipedia.org/wiki?curid=1644621", "title": "Tono (linguistica)", "text": "In linguistica, il tono \u00e8 un tratto prosodico (o soprasegmentale) caratterizzato dalla variazione (o meno) dell'altezza del suono di una sillaba. All'altezza del suono fa riferimento anche l'intonazione, che per\u00f2 si riferisce di norma non a una singola sillaba ma alla curva melodica di un intero enunciato.\nIn alcune lingue del mondo, come il cinese e diverse lingue dell'estremo oriente, il tono \u00e8 distintivo, permette cio\u00e8 di distinguere parole per il resto omofone (si parla in questo caso di lingue tonali). Nelle lingue europee esiste un tono distintivo solo in svedese e norvegese.\nIn italiano, il tono non ha valore distintivo, mentre l'intonazione s\u00ec.\nNel cinese standard, per ogni vocale esistono cinque possibili toni (alto, ascendente, discendente-ascendente, discendente breve, neutro): a ciascun diverso tono corrisponde un diverso significato."}
{"id": "1644623", "revid": "113757", "url": "https://it.wikipedia.org/wiki?curid=1644623", "title": "Disastro dell'Ortiglieto", "text": ""}
{"id": "1644624", "revid": "484362", "url": "https://it.wikipedia.org/wiki?curid=1644624", "title": "Stazioni termali in Germania", "text": "Di seguito una lista delle stazioni termali in Germania.\nLa parola \"Bad\" viene generalmente usata come prefisso (\"Bad Vilbel\") o suffisso (\"Marienbad\", \"Wiesbaden\") per indicare che la citt\u00e0 in questione \u00e8 una stazione termale. Si usa anche la parola \"Kurort\" che significa luogo di cure. Non tutte le \"Kurorte\" sono stazioni termali; esistono delle \"Kurorte\" che vengono visitate per la loro aria pulita (\"Luftkurorte\", per esempio)."}
{"id": "1644625", "revid": "3115", "url": "https://it.wikipedia.org/wiki?curid=1644625", "title": "Disastro di Molare", "text": "Con disastro di Molare (ricordato anche come catastrofe dell'Ortiglieto o della sella Zerbino), s'intendono i drammatici avvenimenti legati all'esondazione del lago di Ortiglieto, avvenuta il 13 agosto 1935 in provincia di Alessandria.\nAntefatti.\nNel 1906, sulla base di studi del Politecnico di Milano iniziati negli ultimi anni del XIX secolo, la Societ\u00e0 per le Forze Idrauliche della Liguria chiese e ottenne dai comuni della valle circostante l'Orba la possibilit\u00e0 di sfruttare le acque di quel torrente per produzione di energia idroelettrica. La concessione fu revocata nel 1916 per inadempienze contrattuali e, nello stesso anno, subentr\u00f2 alla SFIL la Officine Elettriche Genovesi (OEG), che riprese il progetto di creare un bacino chiuso da una diga alta circa 35 metri al Bric Zerbino.\nUna prima esondazione dell'Orba, che nel 1915 aveva alluvionato Ovada, non aveva scoraggiato gli ingegneri, i quali diedero ufficialmente il via nel 1917 ai lavori, che procedettero con lentezza all'inizio, per poi conoscere una seconda, frenetica fase dopo il 1923, anno in cui si verific\u00f2 peraltro il disastro del Gleno. Il progetto fu modificato radicalmente in corso d'opera; rispetto al disegno originale il muro fu alzato di oltre 10 metri e, per ovviare al varco aperto da una sella (la sella Zerbino), fu sbrigativamente costruita una seconda diga in calcestruzzo, alta 15 metri circa. Nel 1925 l'opera poteva dirsi finita: gli sbarramenti diedero vita ad un lago artificiale a forma di C, detto di Ortiglieto, lungo 5 chilometri e largo 400 metri, che bagnava i comuni di Molare e Rossiglione.\nAssieme alla diga era stato costruito un impianto idroelettrico dell'OEG, privo di stazioni pluviometriche. La principale centrale elettrica era quella di Molare, in frazione Madonna delle Rocche.\nVi erano due scaricatori principali che riversavano l'acqua nell'Orba; uno con valvola a campana, l'altro sul fondo. Quest'ultimo provocava alla struttura vibrazioni, e il suo utilizzo fu presto limitato e poi completamente evitato.\nNel 1926 gli abitanti di Grillano lamentarono difficolt\u00e0 nell'attraversare il guado che collegava la loro frazione al centro di Ovada: il motivo era l'ingrossarsi del fiume nei periodi di svuotamento del bacino. La conseguenza fu un regio decreto legge che garant\u00ec all'OEG lo sfruttamento dell'Orba, con l'obbligo per\u00f2 di approfondimenti riguardo agli studi sul terreno. In effetti a ulteriori ricerche non fu mai dato il via; ad alcune perdite della sella Zerbino si rimedi\u00f2 con iniezioni di calcestruzzo.\nGli avvenimenti del 13 agosto 1935.\nIl crollo della diga.\nL'estate del 1935 era stata particolarmente siccitosa; l'OEG programm\u00f2 dunque un taglio della produzione elettrica e il blocco degli scarichi della diga.\nAll'alba di marted\u00ec 13 agosto straordinarie precipitazioni iniziarono ad abbattersi improvvisamente sulle valli di Orba e Stura: in meno di otto ore, e con un periodo di relativa calma tra le 11 e mezzogiorno, caddero sulla zona oltre 40 centimetri di pioggia, e il livello dell'Ortiglieto sal\u00ec in maniera preoccupante. Gli addetti ai lavori attivarono tardivamente l'unico scaricatore dei due principali utilizzabile, che si blocc\u00f2 dopo poco tempo poich\u00e9 intasato dalla melma; ebbero ancora il tempo di avvertire telefonicamente del pericolo le centrali elettriche delle vicinanze e le autorit\u00e0 locali. Verso le 13:15 il bacino non fu pi\u00f9 in grado di contenere l'acqua.\nNonostante l'esondazione la diga maggiore, che preoccupava di pi\u00f9 i tecnici e gli operai di Ortiglieto, evit\u00f2 il crollo: resse per la robustezza del terreno sottostante, pur inumidito dall'acqua. Lo stesso non successe con lo sbarramento secondario, quello della sella Zerbino, che cadde riversando nell'Orba gi\u00e0 in piena un fronte d'acqua fangosa largo due chilometri e alto venti metri, della portata di oltre 30 milioni di metri cubi.\nI danni nella valle.\nA Molare l'acqua risparmi\u00f2 il centro abitato: persero la vita tre persone, ma ingentissimi danni riguardarono la centrale elettrica, alcune cascine, gli argini artificiali e tutti i ponti, compreso quello della ferrovia Asti\u00a0\u2013 Genova, sul quale pochi minuti prima era transitato un treno. Le localit\u00e0 al confine con la citt\u00e0 di Ovada (Le Ghiaie, Rebba, regione Carlovini, Monteggio, Geirino), a nord-est, furono in gran parte distrutte e l'ondata inghiott\u00ec in quella zona almeno venti persone e una settantina di case.\nAlle ore 14 l'acqua raggiunse il paese pi\u00f9 grande della zona, Ovada, che all'epoca sfiorava i 10.000 abitanti. Furono danneggiati i ponti San Paolo e della Veneta (che collega Ovada ad Alessandria mediante ferrovia), croll\u00f2 il ponte che collegava piazza Castello al quartiere Borgo, che venne quasi completamente distrutto. Furono rase al suolo trentacinque abitazioni e perirono sessantacinque persone; successivamente l'Orba, alla confluenza con il fiume Stura, rivers\u00f2 in esso parte dell'esagerato carico, che and\u00f2 a distruggere il ponte che collegava Ovada a Belforte Monferrato.\nDopo Ovada l'ondata colp\u00ec ancora i paesi di Silvano, Capriata (dove morirono quattro persone, tra cui il podest\u00e0) e Predosa, per poi riversarsi nella Bormida a Castellazzo. Con meno potenza furono allagati campi e abitazioni fino ad Alessandria; l'onda and\u00f2 calmandosi dopo che, alle 14:30, la pioggia era cessata. Nel suo percorso aveva lasciato 111 morti e dispersi: i corpi di alcuni di questi furono trovati molti anni dopo.\nAvvenimenti successivi.\nDalle province di Alessandria, Genova e Piacenza arrivarono i primi aiuti, con quelli della Croce Rossa Italiana e dei militari. Il giorno dopo la sciagura, il 14 agosto, fu diffusa ad Ovada, probabilmente da sciacalli, una falsa notizia secondo cui anche la diga principale era crollata; la gente scapp\u00f2 dunque sulle pi\u00f9 alte colline, prima di rientrare dopo che l'allarme era cessato.\nNei giorni successivi furono celebrati ad Ovada i funerali delle vittime i cui corpi erano stati recuperati (all'incirca i due terzi). Vi prese parte anche il segretario del Partito Nazionale Fascista Achille Starace, mentre il re Vittorio Emanuele III visit\u00f2 la zona il 16 agosto. \nNei quattro anni successivi il governo e il PNF si occuparono direttamente della ricostruzione. Nel 1938 fu inaugurato il nuovo ponte della ferrovia a Molare. Al problema degli sfollati si risolse con l'edificazione, ad Ovada, di condominii lunghi e bassi detti \"casoni\"; i bambini rimasti orfani furono trasferiti a Pallanza, in una colonia dell'Edison.\nLa diga maggiore, rimasta in piedi, \u00e8 di propriet\u00e0 dell'Enel e inutilizzata, e nel corso degli anni pi\u00f9 volte si \u00e8 parlato di riattivarla. Il lago di Ortiglieto ha ridotto notevolmente le sue dimensioni.\nIl processo.\nPer oltre due anni alcuni periti studiarono il disastro di Molare, giungendo alla conclusione che lo sconnesso terreno della sella Zerbino certamente non era idoneo a sopportare la costruzione di una diga. Ciononostante, l'OEG declin\u00f2 ogni responsabilit\u00e0, respingendo le pesanti accuse mosse dal podest\u00e0 di Ovada che chiedeva all'azienda il risarcimento dei danni.\nIl processo coinvolse dodici tra ingegneri, dirigenti e direttori dell'OEG. Il 4 luglio 1938 la Corte d'appello di Torino assolse tutti gli imputati poich\u00e9 l'impianto era stato edificato senza violare alcuna legge e l'eccezionalit\u00e0 della precipitazione del 13 agosto 1935 avrebbe reso inutile anche il funzionamento degli scaricatori. Ai familiari delle vittime fu recapitato dallo Stato un indennizzo di 30.000 lire."}
{"id": "1644639", "revid": "599013", "url": "https://it.wikipedia.org/wiki?curid=1644639", "title": "Edward Downes", "text": ""}
{"id": "1644643", "revid": "110157", "url": "https://it.wikipedia.org/wiki?curid=1644643", "title": "Museo dell'artigianato artistico abruzzese", "text": "L\u2019Ente mostra dell'artigianato artistico abruzzese nasce nel 1970 (all'epoca con il nome di Mostra dell'artigianato della Maiella) a Guardiagrele grazie alla volont\u00e0 di persone sensibili e attente alle attivit\u00e0 culturali locali. L'Ente \u00e8 un organismo autonomo che si propone di salvaguardare le attivit\u00e0 artistiche-artigianali locali, mantenendo legami di partnership con istituzioni pubbliche e private nazionali.\nLa sede \u00e8 in via Roma, presso il palazzo dell'Artigianato, ricavato da uno storico convento del XVII secolo di San Giuseppe della Compagnia della Buona Morte, di cui si conservano la facciata barocca e la chiesetta a navata unica, con decorazioni, paraste, tele e una statua di San Giuseppe. Il monastero fu gestito dalle Clarisse, poi dal XIX secolo dalle Suore Missionarie di Ges\u00f9 Bambino, poi dagli anni '60 fu usato come scuola elementare fino alla destinazione attuale, all'interno si trova un chiostro, da cui \u00e8 visibile il campanile.\nLa mostra dell'artigianato artistico si svolge ogni anno per tutto il mese di agosto.\nDescrizione.\nNel 1981 L'Ente ha ottenuto il riconoscimento legale da parte della Regione Abruzzo, diventando il punto di riferimento per un territorio ricchissimo di antiche tradizioni.\nFerro battuto, rame, ceramica, legno, pietra scolpita, vetro, lavori al tombolo e ricami sono tutte attivit\u00e0 manifatturiere che oggigiorno L'Ente, non solo cerca di conservare e tutelare nella loro integrit\u00e0 storica, ma anche di promuovere e diffondere grazie al Centro di Eccellenza dell'Artigianato Artistico Abruzzese costituito nel 2002.\nOgni anno, fin dalla sua nascita, l'Ente organizza dal 1\u00b0 al 20 agosto la Mostra dell'artigianato artistico abruzzese a Guardiagrele. A questa iniziativa, che si rinnova da 41 anni, ha partecipato e continua a partecipare un gran numero di Artigiani. La Rassegna pu\u00f2 essere identificata come un gioiello del lavoro abruzzese, alla quale far\u00e0 corona nell'edizione del 2011 il 14\u00ba Concorso Biennale Nazionale di Arte Orafa Nicola da Guardiagrele.\nIl 20 dicembre 2006, \u00e8 stata inaugurata la nuova sede permanente dell'Ente mostra dell'artigianato artistico abruzzese presso il palazzo dell'Artigianato la quale si compone di opere artisticamente rilevanti che hanno ottenuto riconoscimenti nell'ambito di manifestazioni artigiane e artistiche o che, pi\u00f9 semplicemente, evidenziano o ripercorrono, un periodo storico particolare della cultura artigiana in Abruzzo.\nSi possono ammirare durante la visita opere di arte fabbrile, ceramica, orafa, tombolo, vetro, attrezzi in rame e legno.\nAll'interno del Museo permanente dell'artigianato artistico abruzzese si possono inoltre trovare i capolavori della Bottega Ranieri (fine '800 inizi '900)\ndei maestri del ferro battuto Antonio &amp; Felice."}
{"id": "1644646", "revid": "486946", "url": "https://it.wikipedia.org/wiki?curid=1644646", "title": "Weiss Kreuz", "text": ""}
{"id": "1644648", "revid": "6923", "url": "https://it.wikipedia.org/wiki?curid=1644648", "title": "Shaft (azienda)", "text": " \u00e8 uno studio di animazione giapponese fondato il 1\u00ba settembre 1975 da Hiroshi Wakao, un animatore della Mushi Production. Lo studio all'inizio fu creato per il completamento di un'opera, nell'animazione e nel disegno, da parte di altri studi, tuttavia nel tardo 1980 cominci\u00f2 anche a produrre nuove serie, la prima delle quali fu nel 1987.\nNotevole \u00e8 l'uso di situazioni tipicamente giapponesi, di cartelli visivi quasi infiniti, che hanno una notevole importanza, di bande nere e cambi frequenti di prospettiva, che ormai nel fantabosco delle produzioni animate sono diventate il marchio di fabbrica di questa compagnia; esempio per tutti Monogatari.\nShaft ha anche avuto una piccola collaborazione con Gainax nella produzione di edizioni in DVD di \"Top o Norae! Gunbuster\" nel 2000. Dal 2001 al 2005 Shaft ha prodotto diverse serie insieme alla Gainax, tra cui \"Mahoromatic\", \"Kono minikuku mo utsukushii sekai\" e \"Kore ga Watashi no Goshujin-sama\". Dopo il ritiro di Hiroshi Wakao nel 2004, Mitsutoshi Kubota ne \u00e8 diventato l'attuale direttore."}
{"id": "1644651", "revid": "709565", "url": "https://it.wikipedia.org/wiki?curid=1644651", "title": "Kiso", "text": "Il \u00e8 uno dei maggiori corsi d'acqua del Giappone che sorge nella prefettura di Nagano e sfocia nella baia di Ise attraversando le prefetture di Gifu, Aichi e Mie.\nCaratteristiche.\nLa sorgente \u00e8 situata sul versante meridionale del monte Hachimori (altezza 2.446\u00a0m) nella prefettura di Nagano e il fiume scorre in direzione sud-ovest. Il suo corso attraverso le montagne ha plasmato varie valli nel corso dei secoli e si muove in direzione meridionale fino alla citt\u00e0 di Nakatsugawa, dove svolta verso ovest.\nDalla citt\u00e0 procede attraverso altre valli fino a raggiungere la zona orientale della pianura di N\u014dbi dove si mescola per un tratto al fiume Hida nei pressi della citt\u00e0 di Kani, quindi si separa raggiungendo la citt\u00e0 di Inuyama nella prefettura di Aichi.\nDopo essere passato lungo il confine tra le citt\u00e0 di Kakamigahara e di Inuyama, sbocca nuovamente nella pianura di N\u014dbi dove si separa in tre corsi differenti per poi riunirsi in un unico flusso nei pressi del ponte dell'autostrada 22. Lungo il tratto finale si separa e si riunisce in varie punti con i fiumi Nagara e Ibi, passa lungo il confine tra le citt\u00e0 di Kuwana e di Kisosaki nella prefettura di Mie e sfocia infine nella baia di Ise.\nLa lunghezza di 229\u00a0km lo rende il settimo fiume pi\u00f9 lungo del Giappone. Il suo sistema idrografico si espande per 9100\u00a0m\u00b2 e occupa la quinta posizione nazionale per vastit\u00e0, includendo cinque prefetture al proprio interno: Nagano, Gifu, Aichi, Mie e Shiga.\nLa sua portata d'acqua continua e il suo vasto corso sono stati sfruttati fin dall'antichit\u00e0 per il trasporto fluviale, mentre oggigiorno le sue acque azionano varie centrali idroelettriche."}
{"id": "1644654", "revid": "1149807", "url": "https://it.wikipedia.org/wiki?curid=1644654", "title": "Young Animal", "text": " \u00e8 una rivista giapponese di manga seinen pubblicata dalla Hakusensha due venerd\u00ec al mese in formato B5.\nLa prima uscita fu nel 1989 col nome di \"Animal House\", e venne rinominato \"Young Animal\" nel 1992. Tuttavia la sua fondazione pu\u00f2 essere anticipata al 1981 se viene considerato che lo \"Shonen Jets\" pubblicava manga \"sh\u014dnen\" sino al 1989, anno in cui venne sostituito dallo \"Young Animal\", che continu\u00f2 anche le serie della rivista precedente."}
{"id": "1644666", "revid": "1543377", "url": "https://it.wikipedia.org/wiki?curid=1644666", "title": "Independent Spirit Awards 2004", "text": "La cerimonia di premiazione della 19\u00aa edizione degli Independent Spirit Awards si \u00e8 svolta il 28 febbraio 2004 sulla spiaggia di Santa Monica, California ed \u00e8 stata presentata da John Waters. Tom Cruise \u00e8 stato il presidente onorario.\nVincitori e candidati.\nI vincitori sono indicati in grassetto, a seguire gli altri candidati."}
{"id": "1644673", "revid": "14613729", "url": "https://it.wikipedia.org/wiki?curid=1644673", "title": "Moschee", "text": ""}
{"id": "1644674", "revid": "110157", "url": "https://it.wikipedia.org/wiki?curid=1644674", "title": "Pony Canyon", "text": " \u00e8 una grande azienda giapponese, fondata il 1\u00ba ottobre 1966, che si occupa della pubblicazione di musica, DVD, VHS, film e videogiochi. \u00c8 una sussidiaria di Fuji Media Holdings."}
{"id": "1644675", "revid": "14613762", "url": "https://it.wikipedia.org/wiki?curid=1644675", "title": "Aniconica", "text": ""}
{"id": "1644677", "revid": "2184720", "url": "https://it.wikipedia.org/wiki?curid=1644677", "title": "Arrivederci Roma (brano musicale)", "text": "Arrivederci Roma \u00e8 un brano musicale composto da Renato Rascel, con testi di Pietro Garinei e Sandro Giovannini. Il brano fu inciso da Renato Rascel nel 1954 e pubblicato su 78 giri in due diverse edizioni; il primo, con le matrici datate 11 marzo e 10 settembre, come lato B di \"Addio sole de Roma\" ed il secondo come Lato A di \"Musicomania\" ambedue con l'orchestra diretta da Gorni Kramer.\nLa canzone.\n\"Arrivederci Roma\" \u00e8 ispirata alle bellezze della citt\u00e0 eterna, che il turista ammira per l'ultima volta, prima di ripartire.\nScritta originariamente per quartetto, \u00e8 stata adattata nel 1956 per orchestra di archi.\nLa prima interprete femminile di questa canzone \u00e8 stata Jula de Palma che pubblic\u00f2 il brano nel 1955, come lato B di Souvenir d'Italie con l'orchestra diretta da Gianni Ferrio. Una versione molto famosa \u00e8 quella del 1958 cantata da Claudio Villa.\nLa Canzone \u00e8 stata interpretata da grandi nomi dello spettacolo internazionale e italiano tra cui Dean Martin, Perry Como, Lando Fiorini, Johnny Dorelli, Juan Diego Florez, Franco Corelli, e molti altri."}
{"id": "1644679", "revid": "1305772", "url": "https://it.wikipedia.org/wiki?curid=1644679", "title": "Teatro futurista", "text": "Con la locuzione teatro futurista si intendono tutte quelle esperienze teatrali che si svilupparono in seno al movimento futurista e che investirono i diversi campi dell'arte teatrale, dalla drammaturgia alla scenografia, dalla recitazione fino alla relazione teatrale che lega l'evento allo spettatore.\nL'ideatore e principale sostenitore del teatro futurista fu Filippo Tommaso Marinetti, gi\u00e0 personalit\u00e0 principale dell'intero movimento, che vedeva nel teatro un importante mezzo di comunicazione e il fenomeno artistico dove maggiormente era possibile l'applicazione dei principi di dinamicit\u00e0 e sovversione della morale comune propugnata gi\u00e0 nel \"Manifesto del futurismo\", dichiarazione sintetica degli intenti dei futuristi, pubblicato sul quotidiano francese \"Le Figaro\" il 20 febbraio 1909.\nLe caratteristiche.\nIl teatro futurista non fu un fenomeno omogeneo e fu fortemente caratterizzato dalle idee ampiamente rivoluzionarie di Marinetti, che fiss\u00f2 dei punti cardine dell'evento teatrale futurista, contrapponendolo al teatro borghese di matrice fine ottocentesca.\nLe idee di base furono espresse principalmente in tre documenti: \"Il Teatro di Variet\u00e0\" del 1913, firmato da Marinetti; \"Il Teatro futurista sintetico\" del 1915, ad opera di Marinetti, Emilio Settimelli e Bruno Corra; \"Il Teatro della sorpresa\" del 1921, firmato da Marinetti e Francesco Cangiullo.\nComune nelle dichiarazioni di intenti fu la distruzione delle forme drammatiche convenzionali tramite l'assenza totale di trama, il rifiuto di attingere ai capolavori del passato per creare opere teatrali nuove, la volont\u00e0 di sottrarre il teatro al mercato dell'intrattenimento per non renderlo pi\u00f9 schiavo del sistema commerciale. Come rottura col passato, oltre al rifiuto del teatro classico fu propugnata l'opposizione al dramma borghese, alla ricostruzione del dramma storico, alla riproduzione della realt\u00e0 quotidiana del dramma verista, al lirismo dell'opera e al patetismo del dramma da \"feuilletton\", che tendeva sostanzialmente alla commozione del pubblico ed alla sua partecipazione passiva all'evento.\nIl primo punto del \"Manifesto dei drammaturghi futuristi\" dell'11 gennaio 1911, sempre ad opera di Marinetti, spingeva al disprezzo del pubblico che utilizzava il teatro unicamente come occasione di \"orgoglio intellettuale\", augurandone invece la partecipazione attiva: in questo vi \u00e8 la volutt\u00e0 di essere fischiati, per spingere le platee ad esprimere la propria opinione di fronte ad un evento artistico.\nDal punto di vista drammaturgico, vi sarebbe stato l'abbandono, oltre che della trama, anche del verso e della prosa a favore del verso libero, che avrebbe distrutto la sintassi e, con essa, i retaggi della precedente letteratura teatrale, concepita come antica e lontana dal dinamismo della contemporaneit\u00e0.\nSolo il teatro di variet\u00e0 scamp\u00f2 al rifiuto del passato da parte di Marinetti: avvertito come sovversivo, moderno, veloce, anti-lirico e capace di stupire, il genere teatrale divenne un modello da imitare poich\u00e9 rappresentava la sintesi di tutto ci\u00f2 che i futuristi chiedevano: velocit\u00e0, utilizzo di varie discipline (tra cui l'importante cinematografo, simbolo di modernit\u00e0) che lavorano in sinergia tra loro, cinismo espressivo, rumorosit\u00e0, punto di incontro tra differenti strati sociali, abbandono del bon-ton a favore della parola libera. Come riporta il manifesto:\nDal punto di vista dello spazio scenico, l'attacco alla tradizione venne condotto da Enrico Prampolini in \"Scenografia e coreografia futurista\", documento nel quale viene richiesta l'abolizione della scena dipinta e, dunque, la sua creazione in funzione antinaturalistica; la sostituzione della scenografia da un insieme strutturale che susciti emozioni dirette e violente e che richieda la decodificazione da parte del pubblico per assumere una valenza espressiva; la rivendicazione del lavoro dello scenografo come creatore e non come esecutore, e che quindi ha capacit\u00e0 e possibilit\u00e0 di essere al pari del musicista o del drammaturgo. Nella furia distruttrice ed innovatrice, Prampolini disegna i tentavi di riforma della scena da parte di Adolphe Appia, Gordon Craig, Max Reinhardt ed altri come semplici \"ostentazioni\" e non come innovazioni. La nuova scenografia futurista viene dunque pensata come sintesi di \"dinamismo, simultaneit\u00e0 e unit\u00e0 d'azione tra uomo e ambiente\" che si esprime in un trionfo di colori, forme geometriche, astrazione delle forme ed ampio utilizzo della luce elettrica come elemento scenografico a s\u00e9 stante."}
{"id": "1644688", "revid": "117913602", "url": "https://it.wikipedia.org/wiki?curid=1644688", "title": "Teorema di Johnson", "text": "In geometria, il teorema di Johnson \u00e8 un teorema sulle circonferenze relativamente semplice, ma formulato da Roger Johnson soltanto nel 1916; esso afferma che:\nTale teorema spiega implicitamente alcune propriet\u00e0 che legano tra loro ortocentro e circumcentro"}
{"id": "1644699", "revid": "1472776", "url": "https://it.wikipedia.org/wiki?curid=1644699", "title": "Torpedo (fumetto)", "text": "Torpedo o anche Torpedo 1936 \u00e8 un fumetto noir spagnolo creato da Enrique S\u00e1nchez Abul\u00ed e Alex Toth pubblicato dal 1981. \u00c8 ambientato durante la grande depressione e il protagonista \u00e8 un omonimo gangster, Luca Torelli detto Torpedo il cui volto \u00e8 ispirato ai lineamenti di Clint Eastwood.\nStoria editoriale.\nLa serie fu originariamente sviluppata da Abul\u00ed e da Alex Toth, il quale disegn\u00f2 due storie nel 1981. La collaborazione fin\u00ec quando Toth decise che non condivideva l'umorisimo nero con il quale Abul\u00ed vedeva l'umanit\u00e0, e quindi si ritir\u00f2 dal progetto. Fu sostituito da Jordi Bernet, il cui stile artistico crudo ben si adattava ai soggetti violenti in questione.\n\"Torpedo 1936\" fu pubblicato per la prima volta sul numero 32 della rivista spagnola horror \"Creepy\" dal febbraio del 1982. I primi due numeri ebbero le illustrazioni di Toth, ma dal numero 34 con la storia \"De perro a perro\", Bernet fu il responsabile dei disegni.\"Torpedo\" fu pubblicato in seguito su altre riviste spagnole di fumetti, come \"Thriller\", \"Comix International\", \"Totem el comix\", \"Co &amp; Co\" e \"Vi\u00f1etas\", e fu tradotto in diverse lingue. Il responso del pubblico fu sostanzioso, e fu premiato nel 1986 con il premio Angoul\u00eame per il miglior fumetto internazionale. Infine una rivista dedicata dal nome \"Luca Torelli es Torpedo\" \u00e8 stata pubblicata a partire dal maggio del 1991\nBiografia del personaggio.\nLuca Torelli nasce in Sicilia nel 1903, figlio di Vittorio e Luciana Torelli (anche se ci sono dubbi su chi sia effettivamente il padre biologico). A causa di una vendetta, \u00e8 costretto a lasciare la terra natia e fuggire in America molto giovane. Ben presto diventa un \"assassino a noleggio\" (o \"Torpedo\", nel gergo del tempo).\nSuo frequente compagno nelle sue criminali imprese \u00e8 il gangster Rascal.\nOltre a Rascal e qualche personaggio nei flashback, ci sono pochi personaggi ricorrenti. L'unico personaggio ricorrente di una certa importanza \u00e8 una donna di nome Susie, che dimostra continuamente di essere pi\u00f9 intelligente di Torpedo.\nIndossa quasi sempre abiti bianchi eleganti e un cappello bianco con una striscia marrone orizzontale e tiene sempre un'arma sottomano. \u00c8 fortemente cattivo e crudele, per\u00f2 \u00e8 anche estremamente stupido e ignorante."}
{"id": "1644701", "revid": "3777", "url": "https://it.wikipedia.org/wiki?curid=1644701", "title": "Joseph Balsamo", "text": ""}
{"id": "1644705", "revid": "599013", "url": "https://it.wikipedia.org/wiki?curid=1644705", "title": "Duncan Oughton", "text": ""}
{"id": "1644708", "revid": "33689", "url": "https://it.wikipedia.org/wiki?curid=1644708", "title": "Propriet\u00e0 industriale", "text": ""}
{"id": "1644710", "revid": "110157", "url": "https://it.wikipedia.org/wiki?curid=1644710", "title": "Museo civico diocesano", "text": "Il Museo civico diocesano \u00e8 un museo situato a Penne, in provincia di Pescara, gestito dall'arcidiocesi di Pescara-Penne e fondato nel 1978.\n\u00c8 ospitato in ambienti annessi alla cripta del duomo di Penne (ingresso e cortile, cripta, sala degli argenti, pinacoteca sala dei codici e saletta dei paramenti vescovili), appositamente restaurati.\nI materiali esposti comprendono dipinti dalla fine del XIII al XVIII secolo, sculture dal XII al XVIII secolo, oggetti liturgici preziosi dal XIV al XIX secolo, codici dal XIV al XVIII secolo e paramenti vescovili del XVI-XVIII secolo.\nSi citano in particolare la testa di una statua di epoca romana, un \"Cristo deposto\" del Maestro di Tivoli (XIII-XIV secolo), una \"Madonna con Bambino e Santo\" e una \"Crocifissione\" attribuiti al Maestro di Offida (XIV secolo), una \"Madonna del Latte\" attribuita alla bottega di Arnolfo di Cambio (XIV secolo), la pala di \"San Giovanni\" del pittore Samberlotti di Montorio (datata al 1617), \"San Giovanni scrive l'Apocalisse\" di Battista Gamba (XVIII secolo), e una serie di ritratti di dame e cavalieri di Malta di Penne (XVI-XVIII secolo). Del percorso di visita fa parte la cripta del duomo con volta affrescata del XIV-XV secolo.\nIl museo civico archeologico \"Giovan Battista Leopardi\".\nIl museo civico archeologico dedicato al filologo barone Giovan Battista Leopardi, il quale negli anni '50 fu attivo in campagne di scavo in Abruzzo, come nella grotta dei Piccioni di Bolognano (PE), \u00e8 stato allestito nel 2001, presso l'antico palazzo vescovile. \nGrazie al progetto nato in accordo tra il comune di Penne e la Soprintendenza archeologica d'Abruzzo, la diocesi di Pescara-Penne e l'Universit\u00e0 degli Studi di Chieti, il palazzo vescovile di Penne, posto accanto al Duomo di San Massimo, che ospitava gi\u00e0 il Museo civico diocesano (ora nei locali della cripta), \u00e8 stato restaurato per il nuovo allestimento. Lo scopo dell'esposizione \u00e8 quello di illustrare le varie fasi storiche della citt\u00e0 di Penne, dall'epoca preistorica e italica, quando \"Pinnae\" era la capitale degli italici Vestini trasmontani, che popolavano le vicine citt\u00e0 di \"Angulum\" (forse Citt\u00e0 Sant'Angelo), \"Castrum Spulturi\" (Spoltore), sino all'et\u00e0 medievale, con pezzi provenienti soprattutto dalle chiese pennesi, come dalla Cattedrale di San Massimo e dal complesso conventuale di San Domenico.\nIl soprintendente Valerio Cianfarani, collega di Giambattista Leopardi, catalog\u00f2 il materiale rinvenuto nei dintorni di Penne, e della diocesi, altre opere provengono da donazioni di privati, e soprattutto dalla famiglia Leopardi. Il palazzo vescovile dispone anche di una ricca biblioteca , usata sia per lo studio della storia della Diocesi di Penne, con donazioni di Bibbie e libri della storia della Chiesa, che come biblioteca pubblica. Gran parte del patrimonio librario a carattere storico-civile tuttavia si trova nel Palazzo municipale di Piazza Luca da Penne.\nPresso l'ingresso al palazzo vescovile, si trova il monumento realizzato da Pietro Cascella nel 2001, in occasione dell'apertura del museo archeologico: \"La Porta dei Vestini\", ossia un'ara sacra stilizzata con al centro una coppia di buoi, simbolo della venerazione dei Vestini della citt\u00e0 antica di \"Pinnae Vistinorum\".\nSezione archeologica della Collezione Leopardi.\nLa sezione attualmente \u00e8 l'unica visitabile del complesso museale, in quanto il Museo diocesano del Duomo \u00e8 chiuso per lavori di consolidamento, insieme alla cattedrale di Penne, a causa del sisma di Campotosto del 2017. Si accede all'ingresso accanto alla struttura del Duomo, dove si trova il monumento di Pietro Cascella.\nL'ingresso al museo, allestito nel palazzo vescovile, \u00e8 dato da una grande sala, l'ex Sala del Capitolo Vescovile, dove si trova un ciclo di affreschi del XVII secolo che mostra, correndo lungo tutto il perimetro rettangolare del salone, tutta la breve cronistoria dei vescovi di Penne, partendo da San Patras, primo vescovo nel I secolo d.C., sino a l vescovo Odescalchi di Como che promosse la crociata contro i Turchi, che scaturir\u00e0 nella battaglia di Leopanto.\nLa sezione archeologica proviene dalla ricca collezione del barone Leopardi di Penne, di cui una parte \u00e8 ancora conservata nella sua casa patrizia accanto al Duomo, e non ancora visitabile al pubblico. Fra i complessi presenti nel museo, ci sono le raccolte del Paleolitico superiore, dato che la raccolta \u00e8 allestita seguendo una fase cronologica, dalle origini, sino all'epoca dell'impero romano del III-I secc. a.C. I reperti conservati in teche, sono accompagnati da una legenda esplicativa e da pannelli illustrativi, che cercano di mostrare lo stile di vita delle popolazioni neolitiche, e poi italiche nel loro tempo.\nIl museo civico diocesano.\nAllestito attualmente nella cripta della Cattedrale e in aule della vecchia sacrestia, si divide in:\nNella prima sezione sono sistemati i reperti di epoca romana:\nLa cripta, nella sua conformazione planimetrica originale, rappresenta l'antica chiesa cristiana dell'VIII secolo, sorta sulle rovine di un tempio romano dedicato alla dea Vesta. All'interno si possono ammirare:\nNella sala sono esposti:\nIl salone, o refettorio, secondo alcune ipotesi \u00e8 da identificare con l'antica Chiesa di Santa Maria degli Angeli. L'ambiente presenta una volta ogivale e al suo interno si possono ammirare:\nPiano terra\nLa sala custodisce preziosi oggetti di oreficeria sacra dal XIV al XVIII secolo. Di rilievo:\nNella sala si conservano dipinti e sculture, tra cui spiccano:\nInoltre, nella sala \u00e8 esposta:\nLe sale espongono pregevoli codici miniati e paramenti sacri, fra cui si notano:"}
{"id": "1644711", "revid": "138365", "url": "https://it.wikipedia.org/wiki?curid=1644711", "title": "Riso Amaro", "text": ""}
{"id": "1644714", "revid": "1573940", "url": "https://it.wikipedia.org/wiki?curid=1644714", "title": "Pleurobranchus forskalii", "text": "Pleurobranchus forskalii \u00e8 un mollusco gasteropode della famiglia Pleurobranchidae."}
{"id": "1644724", "revid": "1573940", "url": "https://it.wikipedia.org/wiki?curid=1644724", "title": "Pleurobranchus mamillatus", "text": "Pleurobranchus mamillatus \u00e8 un mollusco gasteropode della famiglia Pleurobranchidae."}
{"id": "1644725", "revid": "6923", "url": "https://it.wikipedia.org/wiki?curid=1644725", "title": "Mauretania (nave)", "text": ""}
{"id": "1644727", "revid": "1573940", "url": "https://it.wikipedia.org/wiki?curid=1644727", "title": "Pleurobranchus grandis", "text": "Pleurobranchus grandis \u00e8 un mollusco gasteropode della famiglia Pleurobranchidae."}
{"id": "1644729", "revid": "22475", "url": "https://it.wikipedia.org/wiki?curid=1644729", "title": "Webenau", "text": "La famiglia Edle von Webenau \u00e8 originaria dell'Austria."}
{"id": "1644730", "revid": "1714743", "url": "https://it.wikipedia.org/wiki?curid=1644730", "title": "Beatrice Visconti", "text": "Biografia.\nBeatrice era figlia di Galeazzo II Visconti, signore di Milano, e dell'amante Malgarola da Lucino. Era quindi sorellastra del primo duca di Milano Gian Galeazzo Visconti, spos\u00f2 nel 1395 il nobile piacentino Giovanni Anguissola, signore di Grazzano Visconti. Secondo altre fonti, invece, spos\u00f2 Balzarino Pusterla\nNel 1395 Gian Galeazzo Visconti, Signore di Milano, autorizz\u00f2 la sorella e il cognato a costruire un castello a Grazzano. Qui i coniugi si stabilirono con i figli:\nGiovanni ottenne inoltre per il suo feudo da Gian Galeazzo l'esonero dai tributi.\nGli Anguissola mantennero il possesso del castello fino al 1884. Ai primi del Novecento Giuseppe Visconti di Modrone lo ristruttur\u00f2.\nIl castello, situato a Vigolzone in provincia di Piacenza, \u00e8 oggi conosciuto come Castello di Grazzano Visconti ed \u00e8 meta turistica."}
{"id": "1644731", "revid": "599013", "url": "https://it.wikipedia.org/wiki?curid=1644731", "title": "Stefani Miglioranzi", "text": "Carriera.\nHa giocato nel , nello Swindon Town, nel Columbus Crew e nei Los Angeles Galaxy."}
{"id": "1644732", "revid": "767487", "url": "https://it.wikipedia.org/wiki?curid=1644732", "title": "Christopher (Illinois)", "text": "Christopher \u00e8 una citt\u00e0 della contea di Franklin, in Illinois. Al censimento del 2000 contava 2.836 abitanti mentre una stima del 2006 gliene attribuisce 2.841.\n\u00c8 nota in quanto la mattina del 4 dicembre 2006 un treno della Union Pacific Railroad vi deragli\u00f2, coinvolgendo due locomotive e ventuno dei suoi ottantatr\u00e9 vagoni. Segu\u00ec il riversamento nell'ambiente delle sostanze chimiche che trasportava, provocando alcuni intossicati, soprattutto tra i soccorritori, ma nessun ricovero in ospedale.\nGeografia fisica.\nLa citt\u00e0 dista circa 20 miglia da Carbondale. Secondo lo United States Census Bureau, essa ha una superficie totale di 1,4 miglia quadrate (3,7\u00a0km\u00b2), tutta classificata come \"land\" (cio\u00e8 priva di acque interne)."}
{"id": "1644735", "revid": "113724458", "url": "https://it.wikipedia.org/wiki?curid=1644735", "title": "Fiat A.80", "text": "Il Fiat A.80 RC.41 \"Nembo\" era un motore aeronautico radiale 18 cilindri a doppia stella raffreddato ad aria sviluppato dall'azienda italiana Fiat Aviazione negli anni trenta ed utilizzato in numerosi velivoli a cominciare dal periodo prebellico fino alla fine della seconda guerra mondiale.\nProgettazione.\nIl motore Fiat A.80 venne progettato nel 1935 da Tranquillo Zerbi e da Antonio Fessia, contemporaneamente al Fiat A.74. Entrambi erano concettualmente derivati da modelli statunitensi (per l'A.80, il Pratt &amp; Whitney R-1690 a singola stella ed R-1830 a doppia stella a 14 cilindri) di cui la Fiat aveva acquisito la licenza di costruzione, ma con numerose differenze progettuali (ad esempio nelle misure di alesaggio e corsa) e costruttive. Queste erano dovute sia dall'esigenza di semplificare la produzione, sia da quella di utilizzare materiali autarchici. L'A.80 era inteso essere destinato all'impiego sui bombardieri e sugli aerei da trasporto civili, mentre l'A.74, di diametro inferiore, era destinato all'impiego sui caccia.\nIl motore venne omologato il 10 novembre 1937, dopo aver superato l'usuale prova di funzionamento per un ciclo di 150 ore consecutive al banco di prova. In condizioni operative per\u00f2, dovendo usare i carburanti di scarsa qualit\u00e0 disponibili in tempo di guerra, nonostante numerose modifiche apportate nel corso della produzione, soffr\u00ec sempre di un'affidabilit\u00e0 minore rispetto al \"fratello piccolo\". Questo gli fece guadagnare una cattiva fama tra i piloti italiani (curiosamente non risultano lamentele, in questo senso, tra i piloti dell'Esercito imperiale giapponese che utilizzarono i bombardieri Fiat B.R.20 durante la Seconda guerra sino-giapponese). Ottima invece era considerata l'accessibilit\u00e0 meccanica per i lavori di manutenzione.\nVersioni.\nLa produzione totale di unit\u00e0, in entrambe le sue versioni, ammont\u00f2 a circa 2\u00a0000 esemplari."}
{"id": "1644756", "revid": "1719883", "url": "https://it.wikipedia.org/wiki?curid=1644756", "title": "Compositori rinascimentali", "text": "Questa lista di compositori rinascimentali attivi in Europa nel periodo del rinascimento. Alcuni di questi musicisti furono attivi a cavallo del passaggio dalla musica medioevale a quella rinascimentale e si trovano anche nella Lista di compositori medievali. In questa lista appaiono generalmente compositori attivi dai primi anni del XV secolo alla fine del XVI secolo, o in qualche caso musicisti che scrissero opere nello stile della musica rinascimentale anche nei primi anni del XVII secolo.\nScuola di Borgogna.\nPer scuola di Borgogna si intende un gruppo di compositori attivi nel XV secolo nel nord est della Francia, in Belgio e nei Paesi Bassi, attivi nelle Corti dei Duchi di Borgogna. La scuola ebbe fra i suoi membri alcuni compositori Inghilterra|inglesi poich\u00e9 in quel tempo parte della Francia era governata dagli inglesi. La scuola di Borgogna fu la prima fase da cui scatur\u00ec poi la scuola franco fiamminga, il centro motore da cui si svilupp\u00f2 la musica del rinascimento in tutta Europa.\nInglesi.\nForse a causa del suo isolamento dal continente, la musica rinascimentale arriv\u00f2 in Gran Bretagna pi\u00f9 tardi rispetto agli altri stati europei. Mentre la musica tardo-medioevale inglese fu influenzata dalla scuola di Borgogna, la maggior parte della musica inglese del XV secolo and\u00f2 perduta a seguito della dissoluzione dei monasteri durante il regno di Enrico VIII d'Inghilterra. Il periodo Tudor del XVI secolo fu un'epoca di intenso interesse per la musica e lo stile rinascimentale inizi\u00f2 a svilupparsi con un interscambio di influenze fra le isole britanniche ed il continente europeo. Molta della musica inglese di questo periodo era influenzata da stili stranieri e ne \u00e8 un esempio la scuola del madrigale inglese. Fra i compositori di questo periodo si ricordano Thomas Tallis, John Dowland, Orlando Gibbons e William Byrd.\nFranco fiamminghi.\nPer scuola franco fiamminga si intende, alquanto impropriamente, lo stile polifonico delle composizioni di musica vocale prodotte in Europa fra il XV e il XVI secolo.\nFrancesi.\nPer Francia non si intende la Francia di oggi ma ad una regione pi\u00f9 piccola, di lingua francese, separata dalla regione appartenente ai duchi di Borgogna. Nel medioevo, la Francia era al centro dello sviluppo musicale con la scuola di Notre Dame e l'Ars nova; queste scuole vennero poi superate dalla scuola di Borgogna ma la Francia rimase fra le principali fucine nella produzione di musica corale attraverso tutto il rinascimento.\nItaliani.\nDopo il declino della scuola di Borgogna, l'Italia divenne la culla della musica rinascimentale producendo tecniche innovative con la scuola veneziana e la pi\u00f9 conservatrice scuola romana. In particolare la scuola veneziana lanci\u00f2 lo stile policorale del tardo XVI secolo, che fu il pi\u00f9 famoso evento musicale d'Europa e influenz\u00f2 enormemente tutta la musica del continente. Le innovazioni introdotte dalla scuola veneziana, assieme allo sviluppo della monodia e alla nascita dell'opera a Firenze, costituirono la fine del rinascimento e l'inizio del barocco.\nPolacchi.\nDurante un periodo molto favorevole per le condizioni economiche e politiche agli inizi del XVI secolo, la Polonia raggiunse il pi\u00f9 alto livello della sua storia divenendo una delle nazioni pi\u00f9 importanti d'Europa. Essa era costituita da un'area che comprendeva gli attuali stati di Lituania e Lettonia e parti dell'Ucraina, Bielorussia, Repubblica Ceca, Slovacchia, e Germania.\nVoci correlate.\nPoich\u00e9 i periodi presi in considerazione sono costituiti da diversi secoli, \u00e8 utile consultare i seguenti elenchi per trovare compositori di epoche precedenti e successive."}
{"id": "1644758", "revid": "120581927", "url": "https://it.wikipedia.org/wiki?curid=1644758", "title": "Bann\u014d bunka nekomusume", "text": " \u00e8 un manga composto da un singolo volume creato da Yuzo Takada e pubblicato su \"Weekly Manga Action\" nel dicembre 1997. La storia inizia quando il geniale inventore \"Kyusaku Natsume\" trapianta il cervello di un gatto trovato da suo figlio \"Ryunosuke\" alla vigilia di Natale in un'androide d'aspetto femminile che ha creato e successivamente rubato dal suo precedente datore di lavoro, \"Mishima Heavy Industries\" (in mano alla moglie separata e madre di Ryunosuke, \"Akiko Natsume\"). Il risultato, \"Nuku Nuku\" (conosciuta anche come Atsuko Natsume) \u00e8 una \"nekomusume\", o catgirl. \nLa licenza inglese del manga \u00e8 stata acquistata dalla ADV Manga e il manga quindi pubblicato in volume singolo il 24 agosto 2004. La licenza non \u00e8 stata acquistata in Italia.\n\"Bann\u014d bunka nekomusume\" \u00e8 stato adattato in due serie OAV e una serie televisiva anime. Tutti e tre gli adattamenti sono stati inoltre acquistati in Nord America dalla ADV Films. Una precedente versione in inglese degli OAV era disponibile nel Regno Unito su VHS con forti accenti regionali, ma \u00e8 da tempo fuori produzione. In Italia \u00e8 arrivata solamente la prima serie OAV, pubblicata in tre VHS uscite tra il 1998 e il 1999 per conto di Dynamic Italia e con il titolo Nuku Nuku, l'invincibile ragazza gatto.\nTrama.\nLa trama si concentra generalmente sulla battaglia per la custodia di Kyusaku e i tentativi di Akiko e delle Mishima Heavy Industries di impadronirsi del corpo di Nuku Nuku, che spesso implicano battaglie brillantemente apocalittiche tra Nuku Nuku e le macchine militari prodotte dalla Mishima Heavy Industries. Due episodi riguardano inoltre la guerra a senso unico tra Nuku Nuku e un altro androide di nome Eimi, che soffre di un complesso di inferiorit\u00e0 e invidia il design pi\u00f9 stabile di Nuku Nuku nonostante prodotta in precedenza, e che cerca di trasferire il proprio programma dentro Nuku per scartare il suo corpo, che chiama 'pezzo di latta'. Nonostante Eimi sia emotivamente instabile, entrambe le battaglie finiscono in parit\u00e0.\nPersonaggi.\nProtagonista indiscussa della serie, Nuku Nuku all'inizio \u00e8 soltanto un gatto randagio su cui inciampa Ryunosuke mentre \u00e8 in fuga con suo padre Kyusaku, dopo aver rubato un prototipo di androide disegnato dallo stesso Kyusaku ma che potrebbe essere usato per scopi malvagi. Ryu decide di tenere il gatto, ma questo rimane ferito mortalmente. In un momento di lucidit\u00e0, Kyusaku mette il cervello del gatto morente nell'androide, dando a questo l'intelletto ed i sentimenti del felino.\nNuku Nuku considera Ryu suo fratello ed Akiko e Kyusaku i suoi genitori, bench\u00e9 sia pienamente cosciente delle proprie origini. Quasi indistruttibile, diventa una specie di guardia del corpo per Ryu, bench\u00e9 sia molto ingenua ed infantile, e si faccia facilmente distrarre dalle cose che interessano i gatti.\nFiglio di uno scienziato geniale, ma piuttosto svampito e della iperprotettiva amministratrice delegata di una importante azienda produttrice di armi, Ryu \u00e8 un ragazzo molto tranquillo che desidererebbe avere una vita normale. \u00c8 lui che ha trovato e salvato la vita di Nuku Nuku, a cui vuole bene come ad una sorella.\nScienziato brillante, ma alquanto eccentrico, ha creato un prototipo di androide, finanziandolo con i proventi della societ\u00e0 per la produzione di armi gestita dalla moglie. Tuttavia, resosi conto che il suo androide potrebbe essere utilizzato come arma, ha deciso di portarlo via alla moglie, con cui comunque sembra vivere una situazione di separazione di fatto.\nCEO della pi\u00f9 grande azienda giapponese produttrice di armi, Akiko \u00e8 una madre iperprotettiva e assillante nei confronti di Ryunosuke, che vorrebbe togliere dalla custodia del marito. \u00c8 inoltre fortemente interessata a \"prendere\" Nuku Nuku per studiarla e produrla in massa come arma. Per tentare di raggiungere i suoi obiettivi spesso incarica le sue dipendenti Arisa e Kyouko.\nFedelissime seguaci di Akiko, sono spesso occupate a portare a termine i piani della loro padrona per rapire Nuku Nuku, bench\u00e9 la maggior parte delle volte non solo non riescano nell'intento ma finiscono violentemente respinte dall'androide.\nAndroide costruito sulle fattezze della nipote deceduta del mentore di Kyusaku Natsume, Eimi \u00e8 fisicamente ed emotivamente molto instabile. Apparentemente dell'et\u00e0 di Ryu, l'attivazione di Eimi ha creato un'esplosione in cui \u00e8 morto suo nonno, lasciandola come propriet\u00e0 della compagnia di Akiko. Traumatizzata ed instabile, l'unico obiettivo di Eimi \u00e8 catturare Nuku Nuku a qualunque costo, per prendere il suo corpo, molto pi\u00f9 stabile. Nutre dei sentimenti per Ryu, ma tende a ritenerli secondari rispetto al suo scopo principale.\nMedia.\nManga.\nIl manga \u00e8 pubblicato in lingua inglese dalla ADV Manga sotto il titolo \"All Purpose Cultural Cat Girl Nuku Nuku\". \u00c8 stato creato da Yuzo Takada e originariamente conteneva tre capitoli che si concentravano sullo sforzo di Nuku Nuku di essere umana dopo che il suo cervello era stato trasferito in un androide.\nAnime.\n\"Cat Girl Nuku Nuku\" \u00e8 stato adattato in due serie OAV e una serie anime televisiva. Il primo adattamento OAV, \"All Purpose Cultural Cat Girl Nuku Nuku\", \u00e8 stato diretto da Yoshio Ishiwata e pubblicato in Giappone come sei episodi singoli su VHS e Laserdisc nel 1992.\nL'adattamento completo televisivo \"Nuku Nuku\", dalla durata di dodici episodi, \u00e8 stato diretto da Yoshitaka Fujimoto. La prima puntata \u00e8 stata trasmessa il 7 gennaio 1998, ed \u00e8 durato fino al 25 marzo 1998. La serie introduce nuovi personaggi e attua diversi cambiamenti alla trama del manga.\nIl terzo adattamento \u00e8 una serie OAV di 12 episodi chiamata \"All Purpose Cultural Cat Girl Nuku Nuku DASH!\" e diretta anch'essa da Yoshitaka Fujimoto. \u00c8 stata pubblicata in DVD in tre volumi dal 23 settembre al 23 dicembre 1998.\nTutti gli adattamenti sono stati acquisiti nel Nord America dalla ADV Films. Una precedente versione in inglese degli OAV era disponibile nel Regno Unito su VHS con forti accenti regionali, ma \u00e8 da tempo fuori produzione. In Italia \u00e8 arrivata solamente la prima serie OAV, pubblicata in tre VHS uscite tra il 1998 e il 1999 per conto di Dynamic Italia."}
{"id": "1644762", "revid": "767487", "url": "https://it.wikipedia.org/wiki?curid=1644762", "title": "Predrag \u0110aji\u0107", "text": "Carriera.\nDebutta da professionista durante gli anni 1930, con lo Slavija Sarajevo prima lo Jugoslavija Belgrado poi.\nNel 1945 partecipa primo campionato della RSF di Jugoslavia con la maglia \"nazionale\" della Repubblica Socialista di Bosnia ed Erzegovina.\nIngaggiato dalla Stella Rossa di Belgrado, diventa una delle prime bandiere della formazione di Belgrado, vincendo due campionati della RSF di Jugoslavia, e tre Coppe di Jugoslavia.\nCon la Nazionale jugoslava vanta 17 presenze e la partecipazione ai Mondiali del 1950."}
{"id": "1644766", "revid": "547992", "url": "https://it.wikipedia.org/wiki?curid=1644766", "title": "Alfredo Napoleoni", "text": "Carriera.\nVanta 11 presenze in Serie A con la Lazio ed una in Coppa delle Alpi. Nel 1958 ha vinto la Coppa Italia con la Lazio con 5 presenze ed un gol."}
{"id": "1644768", "revid": "287204", "url": "https://it.wikipedia.org/wiki?curid=1644768", "title": "Predrag Dajic", "text": ""}
{"id": "1644774", "revid": "30610", "url": "https://it.wikipedia.org/wiki?curid=1644774", "title": "Castel di Castro", "text": ""}
{"id": "1644785", "revid": "640277", "url": "https://it.wikipedia.org/wiki?curid=1644785", "title": "Memorial Spadino", "text": "Il Memorial Spadino \u00e8 un motoraduno annuale ideato dal Coordinamento Motociclisti, con l'appoggio dell'associazione F\u00e9d\u00e9ration fran\u00e7aise des motards en col\u00e8re, per ricordare la figura di Pierlucio Tinazzi detto \"Spadino\", un dipendente della societ\u00e0 che gestisce il traforo del Monte Bianco che perse la vita nel tentativo di salvare gli automobilisti intrappolati nel tunnel a causa del rogo scoppiato il 24 marzo 1999.\nAltro non secondario obiettivo di questa manifestazione \u00e8 sollecitare pi\u00f9 attenzione e pi\u00f9 impegno da parte delle istituzioni in materia di sicurezza stradale, sottolineando i rischi ai quali sono particolarmente esposti i motociclisti.\nLa prima edizione del Memorial Spadino si svolse esattamente un anno dopo l'incendio del tunnel e da allora si ripete ogni anno, in un fine settimana alla fine di marzo. Si tratta di una manifestazione molto sentita dai motociclisti, che a centinaia si ritrovano a Morgex, la citt\u00e0 dove Pierlucio Tinazzi nacque ed \u00e8 ora sepolto, provenienti principalmente dall'Italia e dalla Francia per poi formare un lungo e suggestivo corteo che, snodandosi lungo la strada statale, raggiunge il piazzale sul quale si apre l'ingresso del traforo.\nDal 2013 la manifestazione viene organizzata e promossa dal \"Coordinamento italiano motociclisti\", associazione nata come evoluzione del precedente Coordinamento motociclisti.\nCollegamenti esterni.\nSito ufficiale degli organizzatori"}
{"id": "1644789", "revid": "2075278", "url": "https://it.wikipedia.org/wiki?curid=1644789", "title": "P.A.Works", "text": " \u00e8 uno studio di animazione giapponese, fondato il 10 novembre 2000, con sede a Nanto, Giappone. Il presidente, nonch\u00e9 fondatore della compagnia \u00e8 Kenji Horikawa, noto per aver lavorato per Tatsunoko, Production I.G e Bee Train prima di fondare la P.A.Works. Nel gennaio 2008 ha prodotto la sua prima serie senza collaborazioni esterne, \"True Tears\".\nAltri progetti.\nAnime project tourism Toyama - progetto turismo toyama"}
{"id": "1644791", "revid": "339392", "url": "https://it.wikipedia.org/wiki?curid=1644791", "title": "Progressive Animation Works", "text": ""}
{"id": "1644794", "revid": "339392", "url": "https://it.wikipedia.org/wiki?curid=1644794", "title": "P.A. Works Corporation", "text": ""}
{"id": "1644796", "revid": "1603714", "url": "https://it.wikipedia.org/wiki?curid=1644796", "title": "Palazzo Soranzo Van Axel", "text": "Il Palazzo Soranzo Van Axel \u00e8 un palazzo di Venezia sito nel sestiere di Cannaregio.\nStoria.\nIl palazzo fu eretto tra il 1473 e il 1479 per Nicol\u00f2 Soranzo con materiale recuperato da un antico palazzo dei Gradenigo. Gli scorci particolari sull'attigua chiesa di Santa Maria dei Miracoli e la coincidenza del periodo di costruzione rende probabile il coinvolgimento di Nicol\u00f2 Soranzo nella costruzione anche della chiesa. Il palazzo poi pass\u00f2 ai Venier e Sanudo e infine nel 1652 ai Van Axel, ricchi mercanti provenienti dall'Olanda e pi\u00f9 precisamente da Axel vicino a Gent che furono ammessi al patriziato veneziano nel 1665.\nDescrizione.\nIl palazzo, situato all'incrocio fra il Rio de la Panada ed il Rio de Ca' Widmann presenta caratteristiche tardogotiche, ha due corti interne con scaloni esterni e due piani nobili. Molto particolari sono i \"porteghi\" (saloni passanti) a \"L\" per via del doppio affaccio ad angolo sull'incrocio dei rii. \nNotevole il portone di ingresso su Fondamenta de le Erbe, in legno originale con lunetta e lo stemma dei Van Axel.\nCuriosa la porzione di fabbricato che chiude il complesso a sud di pochi metri di larghezza: costruito sicuramente dopo il resto del palazzo sorge sopra un distaccamento originariamente imposto dal tribunale della Serenissima per un contenzioso della propriet\u00e0 con l'attiguo convento di suore."}
{"id": "1644798", "revid": "123322062", "url": "https://it.wikipedia.org/wiki?curid=1644798", "title": "Beppe Costa", "text": "Biografia.\nGli inizi.\nPubblica il primo volume di poesie nel 1970 (\"Una poltrona comoda\", Giuseppe Di Maria editore), caratterizzato, come gli altri che seguiranno, dal tema dell'amore e dall'anticonformismo. Pubblica con Vincenzo Muglia di Catania due guide turistiche, una a livello locale, \"Catania, Guida ai monumenti\" e l'altra a livello regionale, \"Sicilia, Guida ai monumenti\". Traduce tre libri del drammaturgo Fernando Arrabal.\nNel 1978 conosce il poeta Dario Bellezza col quale inizier\u00e0 letture di poesia e presentazioni in giro per l'Italia, utilizzando ogni luogo sia disponibile: piazze, bar, librerie, teatri.\nI successi.\nIl libro \"Romanzo siciliano\", oltre ad essere ben accolto dalla stampa italiana, \u00e8 la prima delle sue pubblicazioni che appare recensita anche negli Stati Uniti su World Literature Today. Il romanzo tratta la vicenda autobiografica di un intellettuale siciliano, nel suo scontro e nella sua denuncia del sud e della mafia. Collabora fino al 1985 con articoli sul Giornale del Sud e su I Siciliani, giornali diretti da Giuseppe Fava, e pubblica sul Giornale di Sicilia, interviste ad Alberto Moravia, Enzo Jannacci, L\u00e9opold S\u00e9dar Senghor, L\u00e9o Ferr\u00e9. Partecipa inoltre al programma radiofonico di poesia di RadioRai Zenit &amp; Nadir.\nNel 1985 lascia definitivamente la Sicilia a favore di Roma.\nPubblica altre raccolte di poesie e riceve il premio \"Akesineide\" per \"Fatto d'amore\" e \"Canto d'amore\". Nel 1989, vince il premio Alfonso Gatto con la raccolta \"Impaginato per affetto\". La prefazione \u00e8 di Giacinto Spagnoletti, apprezza positivamente la poesia di Beppe Costa, in cui si esprime mirabilmente il male di vivere e cio\u00e8, il bisogno di amare e la difficolt\u00e0 di armonizzare questo con la realt\u00e0 altra del mondo. Il libro verr\u00e0 presentato in diverse scuole, comuni dallo stesso Spagnoletti e, a Roma, da Giorgio Bassani.\nSue poesie sono state lette dagli attori Lina Bernardi, Arnoldo Fo\u00e0, Lorella Crivellaro e Valeria Di Francesco e musicate, fra gli altri, da Giovanni Renzo, Andrea Guerra, Marcos Vinicius, Nicola Alesini, Giuliano Perticara, Mario Pettenati, Gianluca Attanasio. Le edizioni musicali Novecento hanno pubblicato e musicato \"Sei schizzi per volino e pianoforte ispirati alla poesia \"Avrei voglia\" (2003?\nAffascinato dalle innovazioni musicali, registra un cd con Giovanni Renzo. Questa esperienza lo porta velocemente a realizzare poesia visiva in video con foto e musica principalmente di Giuseppe Natale, Ren\u00e9 Aubry e Alessandra Celletti.\nInaugura, con Beatrice Niccolai, nel 2008 la rassegna di Massa Malaspinarte.\nNel 2008 l'incontro con il poeta e compositore Mario Salis contribuisce a dare una maggiore sinergia all'edizione italiana del Teranova Festival che, nato in Francia e fondato dallo stesso Salis, sotto la guida di Fernando Arrabal, ha gi\u00e0 visto la partecipazione di Lawrence Ferlinghetti, Patrice Leconte e dello stesso Arrabal. In questa occasione conosce anche Andrea Garbin e Fabio Barcellandi, con i quali contribuir\u00e0 alla nascita del Movimento dal sottosuolo. Esce a giugno 2010, per i tipi di Multimedia Edizioni (Casa della Poesia di Baronissi - Salerno), la sua nuova raccolta di poesie Anche ora che la luna, con una lettera di Adele Cambria e di Lia Levi. Dal 2011 inizia il sodalizio con la poetessa Stefania Battistella dando vita al nuovo reading/spettacolo: \"di me, di altri, ancora\".\nNel 2014 una antologia delle poesie viene tradotta e pubblicata in Israele in lingua ebraica, israeliana e inglese, in occasione della 15\u00aa edizione del Nissan Festival, dove viene premiato per la poesia e l'impegno alla diffusione della stessa. A fine maggio dello stesso anno Gilgamesh pubblica \u201cLa terra (non \u00e8) il cielo!\u201d, che sar\u00e0 presentata nel corso di un breve tour in Lombardia.\nAttivit\u00e0 editoriale.\nNel 1976 fonda la casa editrice Pellicanolibri, promuovendo nella sua attivit\u00e0 di editore artisti schivi, scomodi o emarginati. Riscopre e pubblica le favole di Luigi Capuana: \"Si conta e si racconta\", Pellicanolibri, 1989; ed un volume che Federico De Roberto ha dedicato alla sua citt\u00e0, \"Catania\". Pubblica inoltre i testi tradotti del filosofo contemporaneo francese Gaston Bachelard. Da un incontro con Jodorowsky, nasce l'idea di pubblicare il libro sul \"Movimento Panico\", un movimento surrealista fondato dallo stesso Jodorowsky insieme a Fernando Arrabal e Roland Topor. Nel 1980 traduce e pubblica l'opera prima dello scrittore Manuel V\u00e1zquez Montalb\u00e1n, Manifesto subnormale. Sar\u00e0 inoltre editore di Luce d'Eramo, Alberto Moravia, Dario Bellezza, Goliarda Sapienza, Arnoldo Fo\u00e0, Angelo Maria Ripellino.\nDal 1982 con il poeta Dario Bellezza d\u00e0 vita alla collana \"Inediti rari e diversi\" con lo scopo di segnalare autori emarginati dalla societ\u00e0 letteraria italiana come Anna Maria Ortese. Dal 1992 Pellicanolibri diventa una grande libreria all'estrema periferia di Roma. Qui verranno autori d'ogni parte d'Italia e non solo. Dal 2010 \u00e8 curatore, per la regione Lazio, della \u201ccollana poetica itinerante\u201d di Thauma Edizioni Dal 2013 cura, insieme a Stefania Battistella, la collana Inediti rari e diversi della Seam Edizioni, traducendo anche un altro testo teatrale di Fernando Arrabal e per la prima volta in italiano le poesie di Naim Araidi. Con l'autore, di nuovo in Italia, avr\u00e0 una serie di incontri in scuole pubbliche e associazioni.\nRistampa nel 2013 le poesie \"Colosseo b di Dario Bellezza, (ISBN 9788881795161) gi\u00e0 pubblicate con Pellicanolibri, contribuendo all'edizione degli Oscar Mondadori nel 2015, curata da Roberto Deidier, e l'ultima raccolta di poesie di Ferruccio Brugnaro\"\nBeppe Costa e la Legge Bacchelli.\nNel 1985 riesce insieme ad Adele Cambria a fare applicare per la prima volta la legge Bacchelli in favore di Anna Maria Ortese. Nel 2018 viene lanciata una campagna atta ad ottenere per lo stesso Costa l'applicazione della Bacchelli. Il beneficio gli \u00e8 stato concesso, in seguito, con Decreto del presidente della Repubblica dell'8 settembre 2020 (pubblicato nella Gazzetta Ufficiale della Repubblica Italiana n. 274 del 3 novembre 2020).\nSpettacoli e tour.\nAnche ora che la luna.\nDal gennaio 2008 ha inizio il tour di poesia e musica \"Anche ora che la luna\". Inizialmente nel Salento con il compositore Giovanni Renzo al pianoforte, successivamente da solo ed esibendosi in tutta Italia in luoghi come il Caff\u00e8 Letterario di Roma.\nHo ancora voglia di sognare.\nNel 2009 inizia una collaborazione con la cantante francese Eva Lopez, dando vita allo spettacolo \"Ho ancora voglia di sognare\", interpretando poesie proprie nel contesto e nell'incontro con le canzoni di Leo Ferr\u00e9, Edith Piaf, Jacques Brel, George Brassens.\nDi me, di altri, ancora.\nNel 2009 prende il via il nuovo spettacolo \"di me, di altri, ancora\", in tour per l'Italia. Nel 2012 il tour riprender\u00e0 con la poetessa Stefania Battistella.\nBeppe, il poeta che amava le donne.\nIl regista Ricky Farina realizza il film \"Beppe, il poeta che amava le donne\", (produzione Chisciotte, 2009).\nUltimi anni.\nIn occasione dei 20 anni dalla nascita della libreria Pellicanolibri, iniziano (da febbraio a giugno) una serie di incontri che vedranno, fra gli ospiti, personalit\u00e0 di rilievo come Arnoldo Fo\u00e0, Adele Cambria, Paul Polansky, Jack Hirschman, Viorel Boldis, Alessandra Celletti, Dave Lordan, Andrea Garbin, Fabio Barcellandi, Don Backy e molti altri.\nNel 2012 viene invitato alla 13\u00aa, successivamente verr\u00e0 invitato anche alla 14\u00aa e 15\u00aa edizione, del Nissan Festival che si svolge a Maghar, (Israele) fondato dal poeta Naim Araidi. A marzo 2015 viene nominato Presidente Onorario del Premio Nazionale di poesia \"Terre di Virgilio\".e del Premio Nazionale per le scuole Masio Lauretti. Un periodo lungo di interventi ha interrotto pi\u00f9 volte l'attivit\u00e0. Pochissimi interventi, malgrado le pessime condizioni non ha rinunciato all'incontro su Dario Bellezza alla Casa delle Letteratura di Roma e nel Giugno del 2015 alla Notte della Poesia, manifestazione nata per volont\u00e0 di Francesco Giampietri che ha visto negli anni altri poeti come Elio Pecora Roberto Deidier e Antonio Veneziani. Nel mese di Giugno Francesco professore, saggista, amante della poesia, amato dagli studenti \u00e8 venuto a mancare a soli 37 anni. Era stato molto vicino durante le vicissitudini del Costa. Inizia una collaborazione con Era Bu\u00e7papaj, dell'Universit\u00e0 di Tirana per diverse traduzioni dalle lingue inglese e italiana. \nAlla fine del 2018, dopo altri interventi chirurgici e causa difficolt\u00e0 economiche, viene promossa una petizione a favore dell'autore per l'applicazione dell'ex legge Bacchelli, che l'autore stesso fece applicare per la prima volta nel 1985. Il regista Ricky Farina realizza un altro film \"Qualcuno vol\u00f2 sul nido del Pellicano\" (Edizione Chisciotte) una intervista sulle condizioni dell'autore.\nNel Settembre 2019 viene invitato al Festival Internazionale di poesia in Kosovo, dove ha conosciuto di persona lo scrittore Luan Rama, il quale, qualche giorno dopo, ha scritto un articolo per due quotidiani di Tirana. (Schiptarja.com e Gazeta Schiptare)\nAvendo illustrato la Patria e versando in condizioni di particolare necessit\u00e0, nel settembre 2020 il Presidente della Repubblica gli ha concesso un assegno straordinario vitalizio dell'importo annuo di 24000\u20ac\nOpere.\nAntologie.\n-* \"AA. VV. \"Giornata mondiale della poesia, Roma 2020"}
{"id": "1644804", "revid": "4175", "url": "https://it.wikipedia.org/wiki?curid=1644804", "title": "Bounce Tour", "text": "Il Bounce Tour \u00e8 stato un tour musicale della rock band statunitense dei Bon Jovi, intrapreso durante il 2002 e il 2003 per promuovere l'ottavo album in studio del gruppo \"Bounce\".\nBand d'apertura.\nNella prima leg americana come gruppo di supporto furono scelti i Goo Goo Dolls, che aprirono anche le date americane estive insieme a Sheryl Crow. Per la leg europea invece furono scelti i Live."}
{"id": "1644806", "revid": "62004", "url": "https://it.wikipedia.org/wiki?curid=1644806", "title": "Gonzalo Gerardo Higua\u00edn", "text": ""}
{"id": "1644816", "revid": "1305772", "url": "https://it.wikipedia.org/wiki?curid=1644816", "title": "Gino Marinuzzi (1882-1945)", "text": "Biografia.\nIn qualit\u00e0 di direttore d'orchestra diresse molte prime esecuzioni di opere italiane nei maggiori teatri mondiali; appassionato di Richard Wagner e Richard Strauss, contribu\u00ec a diffonderne le opere tra il pubblico italiano attraverso celebri interpretazioni. Diresse un repertorio che va da Claudio Monteverdi a Ernest Bloch, Arthur Honegger e Carl Orff, passando per Mozart, Paisiello, Bellini, Donizetti, Verdi. Secondo lo storico della musica Paolo Isotta \u00e8 stato il pi\u00f9 grande direttore d'orchestra del Novecento.\nIn qualit\u00e0 di compositore scrisse tre opere teatrali, tra cui \"Palla de' Mozzi\" (1932, libretto di Giovacchino Forzano, con Gilda Dalla Rizza, Galliano Masini, Giuseppe Nessi, Benvenuto Franci, Aristide Baracchi ed Andrea Mongelli 1932 al Teatro alla Scala di Milano), e musica sinfonica; tra le opere sinfoniche celebri si ricorda la \"Suite Siciliana (in quattro tempi per orchestra)\" (1909) che contiene il famoso \"Valzer campestre\". . La \"Sinfonia in La\", del 1942, \u00e8 giudicata da Paolo Isotta (che in \"Altri canti di Marte\", uscito nel 2015, effettua per la prima volta un'analisi della sua opera compositiva) una delle somme composizioni sinfoniche del Novecento, e alla sua altezza, secondo lo storico, si possono collocare solo le opere sinfoniche di Schoenberg, Szymanowski e Enescu. "}
{"id": "1644817", "revid": "110157", "url": "https://it.wikipedia.org/wiki?curid=1644817", "title": "Your Joy Is My Low", "text": "Your Joy Is My Low \u00e8 l'EP di debutto di IAMX. Uscito nel 2004."}
{"id": "1644818", "revid": "729019", "url": "https://it.wikipedia.org/wiki?curid=1644818", "title": "Barchesse di Villa Trissino", "text": "Le Barchesse di Villa Trissino, progettate tra il 1553 e il 1567 circa, sono l'unica parte superstite del progetto mai compiuto per una villa veneta di Andrea Palladio a Meledo di Sarego (Vicenza), sulle rive del fiume Gu\u00e0. Il complesso \u00e8 stato inserito nel 1996 nella lista dei Patrimoni dell'umanit\u00e0 dall'UNESCO. Negli anni 2010-15 \u00e8 stato oggetto di restauro che lo ha riportato in condizioni di fruibilit\u00e0, dopo avere versato a lungo in cattivo stato di conservazione.\nStoria.\nNei \"Quattro libri dell'architettura\" Palladio afferma di aver cominciato a Meledo (oggi frazione del comune di Sarego) una fabbrica di villa per i fratelli Ludovico e Francesco Trissino, figure di primo piano dell'aristocrazia vicentina e committenti palladiani non solo a Meledo, ma anche per un proprio palazzo di citt\u00e0 in contr\u00e0 Riale (1558) e per un villino suburbano.\nL'incisione del trattato restituisce una struttura imponente, articolata su pi\u00f9 livelli, palesemente ispirata allo sviluppo dei complessi acropolici romani antichi e che riprende il corpo centrale circolare sormontato da cupola proprio della quasi coeva villa La Rotonda di Vicenza dello stesso Palladio. Non \u00e8 possibile affermare se tale progetto avesse reali possibilit\u00e0 di essere eseguito; esistono per\u00f2 tracce evidenti di un inizio di progetto palladiano nelle imponenti fondazioni in pietra degli edifici lungo il fiume e nelle due barchesse con colonne tuscaniche di ottima fattura.\nL'ipotesi pi\u00f9 realistica porta a pensare che sia esistito un progetto palladiano per villa Trissino, tuttavia non necessariamente identico a quello presentato nei \"Quattro Libri\". Quest'ultimo sembra piuttosto lo sviluppo di un'ipotesi teorica immaginata per il sito reale di Meledo e che, se realizzata nella sua interezza, avrebbe costituito uno dei progetti ad uso civile pi\u00f9 ambiziosi del Palladio.\nLa torre colombara \u00e8 fornita di camini ed \u00e8 affrescata con grottesche, attribuibili a Eliodoro Forbicini (pittore veronese che aveva gi\u00e0 lavorato nei palladiani palazzo Chiericati e palazzo Thiene), segno evidente di un utilizzo non solo utilitario.\nIl complesso \u00e8 rimasto a lungo in stato di abbandono e la sua conservazione messa a repentaglio. L'Istituto Regionale Ville Venete ha concesso nel 2009 un finanziamento finalizzato a un parziale recupero delle strutture. Nel corso del 2015 sono state restaurate le cantine di epoca palladiana, riportando alla luce tracce interne di un antico ponticello di collegamento con l'altra sponda del fiume Brendola. \u00c8 stata inoltre risistemata l'intera barchessa prospiciente lo stesso fiume, i suoi tre ampi saloni, la Sala degli Affreschi (cos\u00ec detta per la presenza delle particolari grottesche dipinte dal Forbicini e integralmente recuperate), il grande camino cinquecentesco in marmo rosso, le stanze al piano superiore della barchessa stessa, nonch\u00e9 la torre colombara e un appartamento ubicato nella vicina casa gotica del Quattrocento. Sono stati altres\u00ec sistemati il giardino all'italiana prospiciente la suddetta barchessa, il vialetto e il parco che fronteggia il giardino."}
{"id": "1644819", "revid": "92723", "url": "https://it.wikipedia.org/wiki?curid=1644819", "title": "Il paese del carnevale", "text": "Il paese del carnevale fu il primo romanzo d'esordio scritto da Jorge Amado nel 1930 e pubblicato per la prima volta, in Brasile, nel 1931 dalla casa editrice Schmidt.\nA differenza di \"Lenita\" questo si presenta come un romanzo gi\u00e0 formato e nel quale si possono trovare gi\u00e0 molti dei temi, dei luoghi e dei personaggi delle opere future.\n\u00c8 una storia sull'intellettualit\u00e0 brasiliana negli anni venti e, anche se involontariamente, un romanzo autobiografico dove il giovanissimo Amado descrive, utilizzando una prosa rapida ed essenziale, l'ambiente e i personaggi del Brasile e dipinge \"Il ritratto di una generazione inquieta che crede di riscattarsi filosofando. Una storia di tanti piccoli fallimenti in un Brasile, all'indomani del crollo di Wall Street, alle soglie della tragica esperienza dell'Estado Novo di Get\u00falio Vargas e che sente arrivare, dall'altra parte dell'Atlantico quelle idee - il comunismo, il fascismo - che cambieranno il mondo e le persone.\"\nTrama.\nPaulo Rigger \u00e8 il personaggio principale del libro. Paul \u00e8 figlio di piantatori di cacao del Sud di Bahia e viene mandato dai genitori, ricchi e ambiziosi, a Parigi per studiare legge. Dopo sette anni, ormai laureato, egli ritorna in Brasile dove trascorrer\u00e0 due anni trascorrendo il tempo con gli amici a discutere di argomenti filosofici, come lo scopo ultimo della vita, Dio, Amore, Felicit\u00e0, donne traendo da questa esperienza solamente delusione e irrequietezza senza peraltro riuscire ad identificarsi con il suo popolo.\nAccanto alla storia di Paulo si svolgono le vicende di tanti altri personaggi, come quella del diplomatico Jos\u00e9 Lopes, del mulatto Jer\u00f4nimo Soares, del direttore di \"Bahia Nova\" e soprattutto delle donne: la francese Julie, Maria de Lourdes dolce e remissiva, l'ex puttana Concei\u00e7\u00e3o, dona Helena, Beb\u00e9, Georgina e l'araba dona Maria e intorno a loro tutta la gente che lavora e che soffre la tragedia della fame."}
{"id": "1644821", "revid": "486946", "url": "https://it.wikipedia.org/wiki?curid=1644821", "title": "Corte papale", "text": ""}
{"id": "1644822", "revid": "68105", "url": "https://it.wikipedia.org/wiki?curid=1644822", "title": "Piero Ciampi dentro e fuori", "text": ""}
{"id": "1644823", "revid": "767487", "url": "https://it.wikipedia.org/wiki?curid=1644823", "title": "The 100 Greatest Guitarists of All Time", "text": ""}
{"id": "1644839", "revid": "182664", "url": "https://it.wikipedia.org/wiki?curid=1644839", "title": "Bienna", "text": ""}
{"id": "1644841", "revid": "1974457", "url": "https://it.wikipedia.org/wiki?curid=1644841", "title": "Danno erariale", "text": "Il danno erariale, nell'ordinamento giuridico italiano, \u00e8 il danno sofferto dallo Stato o da un altro ente pubblico a causa dell'azione o dell'omissione di un soggetto che agisce per conto della pubblica amministrazione in quanto funzionario, dipendente o, comunque, inserito in un suo apparato organizzativo.\nCaratteri generali.\nEsso pu\u00f2 quindi consistere in:\nIl danno erariale \u00e8 uno dei presupposti per la sussistenza della responsabilit\u00e0 amministrativa-contabile, su cui giudica la Corte dei conti. A tal fine deve essere certo, attuale (sussistente nel momento della domanda di risarcimento e in quello della sentenza di condanna), concreto (non ipotetico) e di entit\u00e0 determinata o determinabile.\nIl danno erariale si distingue in:\nDanno erariale non patrimoniale.\nTanto la dottrina quanto la giurisprudenza della Corte dei conti non annoverano pi\u00f9 tra i requisiti del danno erariale la patrimonialit\u00e0, estendendo, quindi, la nozione oltre la lesione di elementi patrimoniali, fino a comprendere ogni violazione di interessi pubblici giuridicamente protetti.\nIn quest'ottica, la Corte dei conti ha ritenuto configurabile quale danno erariale il \"danno all'economia nazionale\", inteso come lesione dell'interesse generale alla salvaguardia, all'incremento e al progresso dell'economia nazionale, oppure il \"danno all'immagine\" della pubblica amministrazione, inteso come grave perdita di prestigio a seguito del detrimento dell'immagine e della personalit\u00e0 pubblica dello stato o altro ente pubblico derivante da un'azione delittuosa di un suo amministratore o dipendente."}
{"id": "1644844", "revid": "599013", "url": "https://it.wikipedia.org/wiki?curid=1644844", "title": "Francesco Zamberlan", "text": "Biografia.\nNel 1561 l'allora podest\u00e0 di Bassano gli commission\u00f2 la Porta delle Grazie, situata presso la chiesa omonima e composta da un arco a bugnato inquadrato fra due colonne incassate e sormontate da un fregio ed un timpano.\nEgli coadiuv\u00f2 il Palladio nella redazione del progetto di restauro conservativo del Palazzo Ducale di Venezia, danneggiato da un grave incendio il 20 dicembre 1577. Il documento convinse il governo della Serenissima a non demolire il palazzo e ad avviare i lavori, la cui direzione, data l'et\u00e0 avanzata del maestro, furono affidati direttamente al bassanese.\nGli viene attribuita anche la casa padronale di villa Morosini Cappello a Cartigliano (VI), considerata una delle ville pi\u00f9 originali del tempo, i cui lavori tuttavia rimasero incompiuti e vennero completati nel secolo successivo dall'architetto Antonio Sardi, su commissione di Piero Morosini.\nFra il 1594 ed il 1601, su richiesta del vescovo di Adria Lorenzo Laureti, progett\u00f2 e diresse i lavori della Chiesa di Santa Maria del Soccorso a Rovigo, dalla particolare pianta ottagonale e, perci\u00f2, meglio conosciuta come \"La Rotonda\". All'interno della chiesa si dedic\u00f2 personalmente al disegno dell'altare in legno dorato, realizzato per\u00f2 solo nel 1607 da Giovanni Caracchio."}
{"id": "1644845", "revid": "174925", "url": "https://it.wikipedia.org/wiki?curid=1644845", "title": "Ubi homo, ibi ius", "text": ""}
{"id": "1644856", "revid": "1094968", "url": "https://it.wikipedia.org/wiki?curid=1644856", "title": "Ragni di Pieve di Cadore", "text": "I Ragni di Pieve di Cadore sono un gruppo alpinistico non di professionisti con sede a Pieve di Cadore (BL).\nIl gruppo rocciatori Ragni nasce il 19 settembre 1945 ad opera della guida alpina Duilio De Polo, assieme ad altri 10 soci fondatori.\nL'attivit\u00e0 alpinistica dei primi anni fu molto intensa, soprattutto incentrata sulle Marmarole dove i Ragni aprirono diverse vie nuove. Da ricordare il 3 agosto 1947 la via nuova sulla inviolata parete Est della Torre dei Sabbioni aperta al terzo tentativo da De Polo e Cortellazzo (200\u00a0m di 5\u00ba e 6\u00ba grado). Lo stesso giorno cade sul campanile Dimai il Ragno Gemolo Cimetta detto \"Cif\".\nNel periodo invernale i Ragni si cimentano anche con la \"guidoslitta\" (bob su strada) da cui nacque poi il Bob Club Ragni che divenne in seguito Bob Club Pieve di Cadore e nell'attivit\u00e0 sciistica con la partecipazioni a molte competizioni.\nCon i primi anni cinquanta l'attivit\u00e0 dei Ragni va scemando fino alla completa cessazione, causa anche la prematura morte di Duilio De Polo sulla pista di bob di Cortina nell'inverno 1955.\nIl 5 agosto 1979, nel solco della tradizione del primo gruppo storico, \"rinasce\" il nuovo Gruppo Rocciatori Ragni. Viene mantenuto lo stesso simbolo rappresentato dal ferro di una piccozza, il ragno a sette gambe sulla ragnatela ed il sole. Il gruppo si \u00e8 distinto particolarmente nell'alpinismo \"di punta\" con l'apertura di centinaia di vie nuove negli Spalti di Toro, Sorapiss, Antelao, Civetta e, soprattutto, Marmarole.\nAnche le spedizioni hanno avuto un ruolo importante nella vita dell'Associazione. Ricordiamo le varie partecipazioni a spedizioni in Groenlandia, Patagonia, Himalaya, Alaska e nella prima spedizione interamente organizzata e gestita dai Ragni nel 1995 in Turchia nel gruppo del Tauro.\nIl Gruppo Ragni fa parte integrante della Stazione del Soccorso Alpino di Pieve di Cadore e della Stazione Centro Cadore."}
{"id": "1644859", "revid": "843466", "url": "https://it.wikipedia.org/wiki?curid=1644859", "title": "Indipendentismo siciliano", "text": "L'indipendentismo siciliano, o anche separatismo siciliano, (in lingua siciliana \"nnipinnintisimu sicilianu\") \u00e8 una corrente politica che propugna l'indipendenza della Sicilia dall'Italia.\nStoria.\nAntecedenti.\nSebbene l'idea d'indipendenza, nel senso moderno del termine, sia nata solo col Romanticismo, accompagnata da quella di Stato-nazione, alcuni storici contemporanei citano come precursori due esperienze, non solo di emancipazione dell'isola, ma soprattutto di presa di coscienza da parte dei siciliani di appartenere ad una nazione a s\u00e9 stante; possiamo annoverare come esempio della prima esperienza, la rivolta dei Siculi di Ducezio e, come concretizzazione della seconda, il successivo Congresso di Gela (ove si afferm\u00f2 il principio \"n\u00e9 Ioni, n\u00e9 Dori ma Sicelioti\") e la conseguente nascita, con Dionisio I, di uno Stato siceliota, pi\u00f9 o meno unitario, diventato vero e proprio Regno con Agatocle e i suoi successori, che dur\u00f2 dal V alla fine del III secolo a.C.. Similmente vengono considerate le politiche del giovanissimo Basileus di Sicilia Geronimo di Siracusa che durante la Seconda guerra punica, per scongiurare la caduta della Sicilia sotto il giogo romano, infranse l'alleanza coi Romani (stipulata molti anni prima dal nonno Gerone II e avallata dal padre Gelone II) avvicinandosi a Cartagine. Geronimo, in un primo tempo, aveva ottenuto da Annibale la garanzia di mantenere l'indipendenza del regno siceliota limitato alla met\u00e0 orientale della Sicilia sita ad est del fiume Imera meridionale; successivamente, percependo una certa debolezza da parte di Annibale, il giovane re siceliota arriv\u00f2 ad ottenere la promessa a regnare, in caso di vittoria totale contro i romani, su tutta la Sicilia.\nInfine, durante il periodo romano, vale la pena ricordare la Rivolta degli schiavi di Euno quale tentativo dei Siciliani di liberarsi dal pesante giogo esercitato dal dominio romano.\nIl Vespro.\nIl Vespro siciliano \u00e8 considerato il progenitore dell'indipendentismo moderno, infatti fu un movimento di separazione dallo straniero che all'epoca era il francese angioino.\nLe rivolte contro i vicer\u00e9.\nAlla fine della sua indipendenza come regno (prima met\u00e0 del Quattrocento), la Sicilia si trov\u00f2 ad essere un vicereame aragonese prima e spagnolo poi, solitamente governato da nobili siciliani e con il sostegno delle aristocrazie locali, .\nLe rivolte del 1647 di Messina e quelle dell'anno successivo che si ampliarono in tutta l'isola ebbero due personaggi di spicco: Giuseppe D'Alesi e Nino La Pelosa, che cercheranno di cacciare via i vicer\u00e9 per istituire una repubblica indipendente, ma questa durer\u00e0 solo per un breve periodo. Degna di nota la Rivolta antispagnola di Messina, tra il 1674 ed il 1678, quando la citt\u00e0 dello Stretto si sollev\u00f2 contro la dominazione spagnola. Messina ambiva a diventare una repubblica oligarchica e mercantile sulla falsariga di Genova e Venezia. La rivolta fu repressa nel sangue e la citt\u00e0 ribelle venne dichiarata \"\"morta civilmente\": vennero aboliti i suoi privilegi (tra cui quello di conio e di possedere un'universit\u00e0) e fu sciolto il Senato di Messina, un organo di autogoverno locale concesso un secolo prima dagli Aragonesi.\nIl separatismo del Di Blasi.\nFrancesco Paolo Di Blasi pu\u00f2 essere considerato alla pari di Giuseppe D'Alesi e Nino La Pelosa .\nIl martire palermitano fond\u00f2 un'accademia linguistica siciliana per rivalutare la lingua dell'isola e per cercare di istituire una sorta di identit\u00e0 siciliana anche nei ceti sociali pi\u00f9 bassi. Di Blasi \u00e8 affascinato dalle dottrine della rivoluzione francese e quindi cercher\u00e0 in tutti i modi di fondare una repubblica siciliana, scoperto verr\u00e0 decapitato nel 1795.\nFine del regno di Sicilia e rivolte anti borboniche.\nSino al 1816, il Regno di Sicilia aveva mantenuto il proprio autogoverno, rappresentato dal Parlamento Siciliano, grazie allo status di unione personale (ovvero unico Re per due Regni) con il Regno di Napoli; il Re riservava tuttavia maggiori attenzioni verso quest'ultimo, provocando grave malcontento nel popolo siciliano.\nNel 1806, il Re Ferdinando I di Borbone, scappando da una Napoli occupata da Napoleone, si rifugia in Sicilia, ove ad attenderlo vi sono gli onori dell'occasione, ma non solo: i Siciliani chiedono a gran voce una Costituzione che sappia garantire una stabilit\u00e0 dello Stato e maggiore certezza del diritto.\nSpinto indirettamente anche dagli interessi economici che gli inglesi avevano sull'Isola, Ferdinando concede la Costituzione siciliana, di chiara ispirazione spagnola, che ben presto diverr\u00e0 esempio di liberalit\u00e0 per i tempi. Proprio gli inglesi avevano mostrato all'epoca un particolare interesse per Siracusa, a causa della sua strategica posizione geografica: arroccata e protesa nel mar Mediterraneo. Anche l'appena nata nazione degli Stati Uniti d'America aveva mostrato per questa citt\u00e0 interesse militare per i medesimi motivi dei britannici e avevano fatto richiesta al governo siciliano rivoluzionario del 1848 di poter fare del suo porto la loro base nell'isola. Tuttavia, proprio a causa dell'antico timore della Gran Bretagna, che permettendo all'America di prendere Siracusa, questa sarebbe presto entrata in possesso dell'intera Sicilia, cessarono tutti i possibili sviluppi con gli statunitensi (mentre in un primo momento il neo-governo siciliano aveva accolto positivamente la richiesta, commentandola cos\u00ec: \u00ab\"I figli di Washington chiedenti ricovero ad una loro flotta in Siracusa \u00e8 quanto di pi\u00f9 grande l'antichit\u00e0 e l'et\u00e0 moderna sappiano collegare in un punto\"\u00bb). Di seguito si riporta una vecchia nota ottocentesca che, messa in pratica, allontan\u00f2 una prima volta gli americani da Siracusa:\nNel dicembre del 1816, per\u00f2, a seguito del Congresso di Vienna, il Re Ferdinando I di Borbone, compie un vero e proprio \"colpo di mano\": riunisce Regno di Sicilia e Regno di Napoli sotto una sola Corona, cio\u00e8 quella del neonato Regno delle Due Sicilie, eliminando il Parlamento Siciliano che dichiara \"de facto\" decaduto. La monarchia borbonica compie la sua restaurazione, non ripristina l'unione dei regni di Napoli e di Sicilia nello status quo ante 1789, bens\u00ec fa un balzo indietro di cinque secoli e mezzo e restaura il regno di Carlo I d'Angi\u00f2. L'atto viene visto dalla classe politica siciliana come un affronto verso quello che ininterrottamente, e da circa 700 anni, era stato un regno indipendente a tutti gli effetti. Quasi immediatamente ha inizio una \"campagna anti-borbonica\", accompagnata da una propaganda dell'identit\u00e0 siciliana, soprattutto per voce delle \"\u00e9lite\" di Palermo. \nI moti del 1820.\nCi\u00f2 sfocia, nel 1820, in una rivoluzione, a Palermo, che porta all'insediamento di un governo provvisorio, dichiaratamente separatista. Tuttavia, la mancata coordinazione delle forze delle varie citt\u00e0 siciliane, porta all'indebolimento del potere del governo provvisorio (Messina e Catania osteggiarono la rivendicazione di Palermo a voler governare l'Isola), che ben presto decade sotto i colpi della repressione borbonica che ebbe come vittima anche il patriota carbonaro Gaetano Abela. Il fallimento di questa prima rivoluzione tuttavia non scoraggia le forze politiche sicilianiste, che riproveranno circa 20 anni pi\u00f9 tardi.\nLa rivoluzione del 1848.\nNel gennaio del 1848, dopo una prolungata crisi economica, a Palermo, a \"Chiazza d\u00e2 Feravecchia\", ha inizio una nuova rivoluzione indipendentista, capitanata da Giuseppe La Masa. Dopo sanguinosi scontri, La Masa, al comando dell'esercito popolare, riesce a scacciare la luogotenenza generale e gran parte dell'esercito borbonico dalla Sicilia, costituendo un \u00abcomitato generale rivoluzionario\u00bb dagli inizi di febbraio. Il comitato generale istituisce un governo provvisorio a Palermo; tra le felicitazioni generali e l'ottimismo, Ruggero Settimo, un liberale moderato appartenente alla nobilt\u00e0 siciliana, viene nominato presidente. Il 13 aprile il parlamento siciliano completa l'indipendenza con una nuova delibera in cui si afferma: \"1) Ferdinando Borbone e la sua dinastia sono per sempre decaduti dal Trono di Sicilia., 2) La Sicilia si regger\u00e0 a Governo Costituzionale, e chiamer\u00e0 al Trono un principe Italiano dopoch\u00e9 avr\u00e0 riformato il suo Statuto\"\".\n. Intanto, nonostante l'appoggio concreto delle citt\u00e0 siciliane al governo provvisorio di Settimo, le aree rurali diventano scarsamente controllate, e agitazioni contadine mettono in serie difficolt\u00e0 le amministrazioni locali. La repressione borbonica dell'estate del 1849, contro un governo provvisorio ormai instabile, decretava la fine dell'esperienza del 1848-1849 e la creazione di una frattura totalmente insanabile tra la classe politica siciliana e quella napoletana, gettando di fatto le fondamenta per l'appoggio alla spedizione dei mille, .\nRivolte anti italiane.\nMa gi\u00e0 pochissimi anni dopo la spedizione dei mille e l'annessione dell'Isola al Regno di Sardegna, scoppiano in tutta l'isola focolai di ribellione contro gli \"italo-piemontesi\", come quella a Palermo nota come rivolta del sette e mezzo. Nella notte tra il 15 ed il 16 di settembre del 1866, circa 4\u00a0000 contadini dalle campagne circostanti Palermo, raggiungono la citt\u00e0, l'assaltano e spingono la popolazione alla ribellione. Fonti governative, parlano di circa \"40 mila uomini in arme\". Alla rivolta partecipano anche ex-garibaldini, pentitisi d'aver appoggiato la spedizione per le gravi conseguenze portate alla Sicilia. La marina italiana, coadiuvata da quella inglese, decide di reprimere la rivolta bombardando la citt\u00e0 dal porto: il risultato \u00e8 di oltre un migliaio di morti, ed i sopravvissuti vengono arrestati ed in alcuni casi condannati a morte.\nIl \"separatismo\" di Finocchiaro Aprile e Canepa.\nIl 12 giugno 1943, in occasione della caduta di Pantelleria, veniva diffuso un proclama separatista da parte del sedicente \"Comitato d'azione provvisorio\", che nelle settimane successive diventava \"Comitato per l'indipendenza Siciliana\". Era l'inizio di un lungo periodo durante il quale l'indipendentismo siciliano avrebbe vissuto il suo ultimo periodo di lustro. L'armistizio di Cassibile, siglato nel siracusano a seguito dello sbarco in Sicilia e divulgato dalle radio l'8 settembre 1943, aveva spaccato l'Italia in due: Adolf Hitler, non intenzionato n\u00e9 a rinunciare al Duce Benito Mussolini (che fece liberare dai propri uomini dopo la formale destituzione e detenzione del 25 luglio) n\u00e9 a lasciare l'Italia intera agli Alleati, aveva fatto invadere il paese dalle sue truppe e posto Mussolini alla guida della Repubblica Sociale Italiana (nel nord Italia, in realt\u00e0 posta sotto il comando della Germania nazista). L'esercito italiano era stato in gran parte fatto prigioniero dai tedeschi, i quali avevano spedito gli ex-alleati massivamente nei lager nazisti e dato loro il nome di IMI (Internati Militari Italiani); coloro che rifiutarono l'offerta dei tedeschi, che premevano affinch\u00e9 entrassero a far parte della neo Repubblica nazifascista. Nasceva cos\u00ec la Resistenza italiana, mentre un barlume di indipendenza - punto poi dal quale l'Italia sarebbe infine riuscita a ripartire - veniva conservato con la formazione del Regno del Sud, sito nella parte meridionale della penisola: la Sicilia, per\u00f2, all'epoca non ne faceva parte, rimanendo in tutto e per tutto sotto il governo anglo-americano, l'AMGOT.\nIl movimento separatista siciliano fece ampiamente discutere di s\u00e9 dal 1943 fino alla fine della seconda guerra mondiale e ancora un anno dopo (il suo epilogo viene generalmente fissato nell'anno 1946, anche se come movimento politico esistette fino al 1951). Il movimento premette affinch\u00e9 i siciliani si staccassero dal resto d'Italia. I suoi sviluppi furono molto intrigati: anzitutto perch\u00e9 i suoi principali eventi si svolsero sotto occupazione militare.\nVi furono indubbiamente dei protagonisti locali che portarono avanti l'ideologia indipendentista, facendo leva sulle disastrose condizioni socio-economiche che affliggevano l'isola da secoli; le pi\u00f9 recenti causate da due guerre mondiali e da una dittatura ventennale molto poco attenta ai bisogni dell'isola. Emersero due forti figure palermitane: Andrea Finocchiaro Aprile, fondatore del Movimento per l'Indipendenza della Sicilia (MIS), e Antonio Canepa, fondatore dell'Esercito Volontario per l'Indipendenza della Sicilia (EVIS), che fecero proficuo proselitismo tra i siciliani. Palermo, l'antica capitale dell'ormai soppresso regno isolano, nonch\u00e9 attuale sede dell'AMGOT, fu da sempre il territorio pi\u00f9 incline all'indipendentismo siciliano.\nDopo sbarco alleato nell'isola, il movimento separatista si rafforza ulteriormente allargando il consenso presso le masse. Americani e inglesi, almeno in un primo momento, incoraggiano apertamente l'isola al distacco: addirittura la Gran Bretagna nel 1941 aveva considerato il separatismo siciliano come un'arma da adoperare contro Mussolini, colpevole di aver \u00abconsegnato l'isola alla Germania\u00bb.\nI siciliani erano nel '43 molto indecisi sulla strada da percorrere: sui muri di Catania comparivano scritte pro-Inghilterra, mentre a Palermo si stampavano spille in metallo della Trinacria e dell'isola affiancate alla bandiera degli Stati Uniti d'America, augurandosi di divenirne la 49\u00aa stella (il 49\u00ba Stato da aggiungere).\nPer ribadire la nascente e forte posizione degli Stati Uniti nel teatro mediterraneo, nel dicembre del 1943 giunse nell'isola, quasi segretamente, il presidente americano Franklin Delano Roosevelt; rischiando la sua vita, poich\u00e9 alla conferenza di Teheran, conclusasi solo pochi giorni prima del suo volo per la Sicilia, Hitler aveva tentato il gesto estremo di fare uccidere i cosiddetti Tre Grandi (Roosevelt, Churchill, Stalin), suoi acerrimi rivali, tramite l'operazione Weitsprung (fallita solo grazie alle spie sovietiche, che intercettarono i tedeschi mentre organizzavano l'attentato in Iran).\nIl presidente si rec\u00f2 a Castelvetrano (in provincia di Trapani), nella Sicilia occidentale, e l\u00ec decor\u00f2 con delle medaglie al valore militare alcuni dei suoi migliori combattenti. Fu un gesto simbolico molto sentito e un messaggio agli alleati britannici.\nTuttavia, i tempi sarebbero mutati rapidamente: con la sconfitta del nazifascismo, americani e britannici si sarebbero uniti maggiormente contro quello che secondo loro era il nuovo prioritario pericolo per l'Europa liberata: il comunismo di Iosif Stalin. Winston Churchill arriv\u00f2 ad abbozzare persino un piano di attacco contro l'Unione Sovietica, da attuari nel maggio del 1945: l'operazione Unthinkable, che tradotto significava \u00ab\"l'operazione Impensabile\"\u00bb, poich\u00e9 nessuno poteva pensare o credere che una Gran Bretagna esausta come quella che usciva dalla seconda guerra mondiale, avesse avuto le forze di intraprendere nell'immediato un nuovo conflitto armato.\nL'URSS guardava con interesse agli affari siciliani, considerando la strategica posizione geografica nella quale l'isola era situata. Ai sovietici era giunta la voce del fermento politico intorno alla voglia di indipendenza isolana ma, sorprendendo gli stessi separatisti siciliani - tra i quali militavano anche molti comunisti -, essi spedirono sull'isola uno degli uomini pi\u00f9 importanti e incisivi dell'Unione Sovietica, Andrej Januar'evi\u010d Vy\u0161inskij (fautore dei processi di Mosca, braccio destro di Stalin nell'ex-patto con Hitler per l'invasione della Polonia, attuale viceministro degli esteri), con il compito di dire ai separatisti siciliani che l'Unione Sovietica non desiderava nella maniera pi\u00f9 assoluta la separazione della Sicilia dall'Italia e che, di conseguenza, l'avrebbe ostacolata. Cos\u00ec come avrebbe ostacolato le potenze che invece continuavano a incoraggiarla (Stati Uniti, soprattutto).\nLa visita di Vy\u0161inskij, avvenuta a Palermo a met\u00e0 dicembre del 1943, si inserisce nel quadro che vide i sovietici impegnati, insieme a britannici e americani, nella ricostruzione della nazione Italia, che si sarebbe avviata a partire dall'aprile del 1944 (Vy\u0161inskij, infatti, aveva visitato pi\u00f9 volte anche il Regno del Sud, governato dai Savoia e dal maresciallo Badoglio), nel timore che essa finisse sotto la totale influenza anglo-americana; stessa sorte che intravedevano gi\u00e0 per la Sicilia che sarebbe sorta dopo l'AMGOT, in un ipotizzato scenario post-separazione.\nMa ancor prima che i sovietici stoppassero cos\u00ec bruscamente le aspettative dei separatisti siculi, erano state due lettere del leader del MIS, Andrea Finocchiaro Aprile, a rendere drammatica la posizione dei suoi uomini: il palermitano, infatti, con una mossa ben poco avveduta e poca dose di diplomazia, aveva dapprima preventivato a Churchill che la Sicilia si sarebbe costituita in Repubblica e avrebbe fatto fare lo stesso alle altre terre d'Italia, poi gli fece capire che le guerre tra nazioni, che comunque sarebbero dovute sorgere per difenderla, erano necessarie, poich\u00e9 i siciliani volevano essere indipendenti (ergo non volevano che gli inglesi si intromettessero nei loro affari post-bellici, desiderandone per\u00f2 la protezione militare); parole altrettanto funeste le rifer\u00ec al segretario di Stato statunitense Cordell Hull (premio Nobel per la pace nel 1945), stavolta minacciando palesemente gli americani, dicendo loro che se non avessero accordato l'indipendenza all'isola, questa si sarebbe gettata tra le braccia dei sovietici senza pensarci su due volte.\nChurchill, rappresentando il paese monarchico che da sempre si era battuto affinch\u00e9 i repubblicani stessero lontani dalla Sicilia (vanno ricordate in tal senso le guerre napoleoniche che videro i britannici impegnati in prima linea nel difendere il Regno duo-siciliano dalle Repubbliche Sorelle dei francesi), non prese bene le parole del MIS: egli, l'indomani stesso di quella lettera (21 settembre 1943), mand\u00f2 un telegramma sia a Roosevelt che a Stalin dove si chiedeva di impegnarsi reciprocamente nel restituire l'Italia intera ai Savoia, compresa la Sicilia. Nemmeno il concetto di altre guerre necessarie dovette aiutare, elargito in un momento in cui il mondo intero stava combattendo per trovare una pace condivisa. Se pur pi\u00f9 titubanti, anche gli statunitensi abbracciarono l'idea di Churchill sulla restituzione, specialmente dopo le parole di Vy\u0161inskij.\nL'ultimo serio atto per una Sicilia indipendente si gioc\u00f2 molto probabilmente durante la decisiva conferenza di Yalta, tenutasi nell'Unione Sovietica nell'inverno del '45: Stalin e Roosevelt proposero di rendere i porti siciliani internazionali, ma dovettero scontrarsi con il fermo diniego di Churchill, il quale rilanci\u00f2 con un'altra proposta: fare della Sicilia lo Stato capitale di una confederazione di isole mediterranee, la quale includesse la Malta britannica.\nSovietici e americani, tuttavia, intravidero nelle parole di Churchill la volont\u00e0 dei britannici di portare avanti quel loro antico proposito imperialistico nei confronti del mar Mediterraneo, quindi non l'accettarono. Pochi giorni dopo gli accordi generali di Yalta, nel mese di febbraio, la Sicilia venne restituita dall'AMGOT al Regno del Sud.\nRimasti privi di appoggio internazionale, i separatisi intrapresero cruente lotte armate contro le forze dello Stato italiano. In tale contesto fece la sua apparizione il bandito Salvatore Giuliano, che come molti altri criminali siciliani (va tenuto presente che tra il MIS e l'EVIS militarono anche molti mafiosi), abbracci\u00f2 in maniera convinta la causa di una Sicilia separata dall'Italia; vista come una nazione che in oltre mezzo secolo nulla aveva saputo dare all'isola, ma solo prendere da essa. \nLa nascita dell'Evis non venne pubblicamente appoggiata dal MIS, anzi fu osteggiata da alcuni suoi dirigenti come Antonino Varvaro, anche lui di sinistra.. L'esistenza dell'EVIS veniva motivata come una risposta alla crescente \u00abrepressione coloniale italiana\u00bb. Lo stesso Canepa, insieme ai due giovani militanti Rosano e Lo Giudice, venne ucciso nei pressi di Randazzo in uno scontro a fuoco con i carabinieri la mattina del 17 giugno 1945 in circostanze ancora non del tutto chiare. Dopo la morte di Mario Turri (nome di battaglia di Canepa) le file dell'esercito - rimpinguate da Salvatore Giuliano e Rosario Avila - passarono al comando di Concetto Gallo. L'azione delle bande armate mise duramente alla prova le forze dell'ordine con assalti a convogli, camionette, a caserme e stazioni provocando un alto numero di vittime. Inizi\u00f2 la guerra allo Stato. Il Governo rispose con l'invio della divisione \"Aosta\" - in appoggio alla \"Sabauda\" - e della brigata Garibaldi. Il principale scontro armato ebbe luogo a San Mauro di Caltagirone il 29 dicembre 1945. Le truppe italiane vinsero sulle forze eviste e arrestarono Gallo. Ulteriori \"Operazioni di Polizia in grande stile\" ridimensionarono l'Evis e permisero allo Stato di proporre e intavolare le trattative con i separatisti; trattative che condussero nel 1946 all'Autonomia speciale della Sicilia. Il MIS continu\u00f2 a sopravvivere ma, ormai svuotato dei suoi contenuti, si sciolse nel 1951.\nOrganizzazioni odierne.\nDiversi partiti hanno un esplicito riferimento a questa corrente politica, come il \"Fronte Nazionale Siciliano\", di ispirazione socialista e progressista (fondato nel 1964), il \"Movimento per l'Indipendenza della Sicilia\", costituitosi ufficialmente il 22 aprile 2004, che ha ripreso l'ideologia del MIS (ritenendo che non sia mai intervenuto uno scioglimento formale), il \"Partito Socialista Siciliano\", rifondato a Palermo il 21 maggio 2013 (nel centoventesimo anniversario del congresso dei Fasci Siciliani), il soggetto politico \"Sicilia Nazione\", fondato il 15 maggio 2015, il movimento \"Siciliani Liberi\", fondato il 3 gennaio 2016.\nQuest'ultimo movimento ha partecipato alle elezioni comunali di Palermo del 2017, ottenendo 4787 voti, pari all'1,76%. Alle elezioni regionali fissate per il 5 novembre 2017 \"Siciliani Liberi\" \u00e8 stato l'unico movimento indipendentista a presentare una lista in tutte le circoscrizioni elettorali e ad esprimere una candidatura alla presidenza della regione. Ha ottenuto lo 0,70%.\nUn sondaggio del 2014 commissionato dal quotidiano \"La Repubblica\" all'agenzia \"Demos\" ha segnalato un non irrilevante 44% del campione a favore di una eventuale indipendenza della Sicilia, risultato inferiore soltanto a quelli del Veneto (53%) e della Sardegna (45%).\nIdeologia.\nL'indipendentismo siciliano si basa sul principio secondo cui la Sicilia \u00e8 una nazione che possiede una propria storia, una propria cultura e una propria lingua, differenti da quelle italiana e meridionale, e sull'affermazione del fatto che la Sicilia non raggiunger\u00e0 il suo massimo sviluppo culturale, sociale ed economico, qualora essa continuasse a far parte del sistema statale italiano o non avesse una propria architettura statale indipendente, responsabile e autonoma. Un altro caposaldo di tale corrente politica \u00e8 la totale avversione per l'associazione a delinquere Cosa Nostra e per qualsiasi organizzazione di stampo mafioso."}
{"id": "1644860", "revid": "1605525", "url": "https://it.wikipedia.org/wiki?curid=1644860", "title": "Il vendicatore (Forsyth)", "text": "Il vendicatore \u00e8 un romanzo thriller scritto da Frederick Forsyth e pubblicato nel settembre 2003. Durante la guerra civile jugoslava, un giovane statunitense volontario in Bosnia, Richard Colenso, scompare misteriosamente mentre accompagna un collega bosniaco a visitare le rovine della sua casa.\nTrama.\nLa guerra civile jugoslava \u00e8 finita da cinque anni ma sulla sorte di Richard Colenso, detto Ricky, partito dagli USA per aiutare la popolazione civile straziata dalla guerra, non si hanno notizie. \u00c8 rimasto vittima di un incidente? \u00c8 stato ucciso da una banda di paramilitari serbi o musulmani oppure \u00e8 scomparso volontariamente? Il nonno materno di Ricky, il potente magnate minerario canadese Steve Edmond, non vuole darsi per vinto della perdita del suo unico ed adorato nipote e si adopera per scoprire la verit\u00e0 sul destino del ragazzo. Una volta che un investigatore ex appartenente alle forze speciali britanniche riesce ad avere la testimonianza diretta dell'uccisione del ragazzo e a ritrovare suo il corpo, anche il suo assassino viene identificato e Steve Edmond cerca di far valere la sua influenza presso gli ambienti politici di Washington affinch\u00e9 il colpevole dell'omicidio di un cittadino americano venga assicurato alla giustizia ma non ottiene nulla perch\u00e9 nel frattempo il criminale serbo sembra essersi volatilizzato. Ventisei uomini delle agenzie di intelligence USA avevano letto il rapporto di ricerca del terribile assassino Zoran \u017dili\u0107, braccio armato del leader serbo Milosevic, ed avevano risposto di non sapere dove fosse. Uno di loro mentiva. C'\u00e8 solo un uomo che pu\u00f2 riuscire nell'impresa di rintracciare e stanare il criminale, un uomo paziente, metodico ed implacabile la cui specialit\u00e0 \u00e8 quella di assicurare alla giustizia i criminali che per un motivo o per l'altro l'hanno fatta franca. A quest'uomo sfuggente e misterioso, noto come il Vendicatore nei riservati ambienti dello spionaggio, Edmond affider\u00e0 la missione di fare giustizia: sar\u00e0 lui a stringere il cerchio intorno all'inafferrabile assassino, dopo una caccia costellata da continui colpi di scena."}
{"id": "1644862", "revid": "107831", "url": "https://it.wikipedia.org/wiki?curid=1644862", "title": "Gwar", "text": ""}
{"id": "1644867", "revid": "35804", "url": "https://it.wikipedia.org/wiki?curid=1644867", "title": "Famiglia iMac G5", "text": ""}
{"id": "1644870", "revid": "1875839", "url": "https://it.wikipedia.org/wiki?curid=1644870", "title": "Fili (metropolitana di Mosca)", "text": "Fili \u00e8 una stazione di superficie della Linea Fil\u00ebvskaja, la linea numero 4 della Metropolitana di Mosca. La fermata fu inaugurata il 7 novembre 1959, come ultima stazione di superficie della linea.\nLe banchine, una affacciata all'altra, sono protette da tettoie e possono essere raggiunte tramite sovrappassi, che possono anche essere utilizzati come riparo per i viaggiatori in attesa. Gli architetti della stazione furono Robert Pogrebnoi e Yuriy Zenkevich. Presso questa stazione, esiste un possibile interscambio con i treni regionali; quotidianamente, Fili sopporta un traffico di passeggeri di circa 30.100 unit\u00e0."}
{"id": "1644872", "revid": "119864550", "url": "https://it.wikipedia.org/wiki?curid=1644872", "title": "Cammina nel sole", "text": "Cammina nel sole \u00e8 il settimo album in studio di Gianluca Grignani, pubblicato il 14 marzo 2008 e contenente il brano presentato al Festival di Sanremo 2008, che d\u00e0 il titolo al disco.\nIl 14 novembre 2008 \u00e8 stata pubblicata una ristampa dell'album; la nuova versione, denominata \"Tour Edition\" include un duetto con L'Aura del brano \"Vuoi vedere che ti amo\", gi\u00e0 presente nella prima versione dell'album, alcune tracce eseguite dal vivo e una reinterpretazione di \"Mi sono innamorato di te\" di Luigi Tenco, per un totale di 16 tracce."}
{"id": "1644873", "revid": "599013", "url": "https://it.wikipedia.org/wiki?curid=1644873", "title": "Classicismo (letteratura)", "text": "Con il termine classicismo in letteratura, ci si riferisce ad una corrente di pensiero sorta in Europa a partire dal XVI e XVII secolo, nella quale vengono esaltati gli ideali delle civilt\u00e0 greco-romane dove \u00e8 presente l'ideale dell'armonia e della proporzione come canone dell'operare artistico, modello di armonia e universalit\u00e0.\nStoria.\nIl classicismo letterario nacque in contrapposizione al Barocco, quest'ultimo definito spesso come inutilmente elaborato. Nel classicismo si tende ad imitare l'esempio degli antichi come modello da cui ispirarsi.\nLa conoscenza del patrimonio greco e romano venne in parte perduto dopo le invasioni barbariche e gli studi classici riemersero nell'alto Medioevo e nell'et\u00e0 carolingia. Intorno al X secolo gli scritti pi\u00f9 significativi dell'et\u00e0 classica vennero raccolti e conservati presso le biblioteche pi\u00f9 prestigiose, come quella di York, di San Gallo, di Toul, di Montecassino.\nSe i padri della Chiesa da un lato generalmente rifiutarono la cultura e la civilt\u00e0 pagana, dall'altro arrivarono spesso alla conclusione che le arti liberali, seppur sottostanti alle verit\u00e0 teologiche, contenessero un non trascurabile grado di sapienza.\nUn'anticipazione della fioritura del classicismo, si ebbe gi\u00e0 nei secoli XI e XII in territorio francese e durante l'alto medioevo, quando gli uomini di cultura cercarono verit\u00e0 e precetti celati all'interno delle favole classiche, pubblicando antologie composte da estratti antichi, presentati come sentenze morali. Questi cosiddetti \"florilegi\" divennero anche un esempio di grammatica per gli allievi e quindi non \u00e8 cos\u00ec azzardato affermare che per gli uomini del Medioevo i classici rappresentarono quello che Virgilio fu per Dante.\nLa fioritura del classicismo sorse nel mondo umanistico del Quattrocento, in quanto gli antichi impersonificarono sia lo strumento sia la fiducia nel rinnovamento.\nL'umanesimo si accost\u00f2 agli antichi classici attraverso non solo una metodologia filologica, basata sui commenti e sul restauro delle opere antiche, ma anche una esplosione di opere poetiche ispirate all'et\u00e0 classica. Uno dei fili conduttori tra le opere dell'et\u00e0 classica e la nuova mentalit\u00e0 e filosofia di vita e culturale dell'umanesimo furono gli scritti degli antichi storici che offrirono agli umanisti validi esempi, soprattutto per tenere in giusto equilibrio idealit\u00e0 e realt\u00e0, come ad es. l\"'Africa\" di Petrarca che celebr\u00f2 Roma seguendo i criteri, i metodi e gli insegnamenti di Tito Livio.\nIl classicismo si afferm\u00f2 nel Rinascimento, soprattutto italiano, durante il quale gli antichi vennero ritenuti un paradigma per i canoni artistici e per la poetica; gli ammiratori dei classici ricercarono nel passato un modello, da proporre come esempio di perfezione, a cui attribuire un valore normativo. In Francia il classicismo italiano divamp\u00f2 trovando terreno fertile, soprattutto in gruppi poetici come quelli della Pl\u00e9iade.\nIl classicismo riemerse nel secondo Settecento (Neoclassicismo) e infine costitu\u00ec il contrapposto polemico al Romanticismo."}
{"id": "1644875", "revid": "110157", "url": "https://it.wikipedia.org/wiki?curid=1644875", "title": "Kotel'niki", "text": "Kotel'niki (anche come \"Kotelniki\") \u00e8 una cittadina della Russia europea centrale (oblast' di Mosca), situata una ventina di chilometri a sudest della capitale; \u00e8 compresa amministrativamente nel distretto di Ljubercy.\nLa cittadina viene nominata per la prima volta nel XVII secolo, come \"propriet\u00e0\" di \"Efim Grigor'evi\u010d Telepnev\"; ottiene lo \"status\" di citt\u00e0 nel 2004.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1644876", "revid": "486946", "url": "https://it.wikipedia.org/wiki?curid=1644876", "title": "Villa e Giardino Francescatti", "text": ""}
{"id": "1644878", "revid": "80339", "url": "https://it.wikipedia.org/wiki?curid=1644878", "title": "Kotelniki", "text": ""}
{"id": "1644879", "revid": "599013", "url": "https://it.wikipedia.org/wiki?curid=1644879", "title": "Rocca aldobrandesca (Roccalbegna)", "text": "La rocca aldobrandesca, chiamata anche il Sasso, \u00e8 un castello in rovina nel comune di Roccalbegna, in Toscana.\nDescrizione.\nLa sua ubicazione \u00e8 sulla vetta della rupe pi\u00f9 elevata che domina l'abitato sottostante. Rimango imponenti ruderi e le strutture murarie sono completamente rivestite in pietra, con alcune feritoie che si aprono ad altezze diverse. Esse si articolano a forma irregolare, adattandosi alla particolare orografia della vetta della rupe; la fortificazione, oramai priva di copertura sommitale, doveva svilupparsi almeno su due livelli.\nStoria.\nLa rocca fu costruita in epoca medievale sulla cima dell'imponente rupe che domina il centro di Roccalbegna e il corso del fiume Albegna.\nGli Aldobrandeschi utilizzarono questa fortificazione con funzioni difensive e di avvistamento; la sua particolare posizione, rendeva la fortificazione praticamente inespugnabile ed era stata studiata anche come rifugio per la popolazione in caso di assedio condotto da truppe nemiche. Durante il Duecento, la rocca costituiva il fulcro del sistema difensivo assieme al Cassero ubicato sulla vetta dell'altra rupe.\nNel corso del Trecento, con l'inizio del dominio senese su Roccalbegna, la rocca and\u00f2 incontro ad un periodo di declino, non venendo pi\u00f9 considerata quell'opera di fondamentale importanza strategica dal punto di vista difensivo; i Senesi preferirono mantenere il controllo dal vicino cassero.\nCon la caduta della Repubblica di Siena, Roccalbegna e le sue fortificazioni furono temporaneamente inglobate nel Granducato di Toscana a met\u00e0 Cinquecento, per essere poi cedute alla contea di Santa Fiora.\nNel 1624 l'intero centro abitato fu ceduto ai Bichi di Siena, che fecero dell'omonimo palazzo cittadino la loro residenza; da allora, la rocca \u00e8 stata completamente abbandonata, giungendo fino ad oggi sotto forma di imponenti ruderi che ricordano la sua passata grandiosit\u00e0."}
{"id": "1644880", "revid": "11959", "url": "https://it.wikipedia.org/wiki?curid=1644880", "title": "Ahmad Shukayri", "text": ""}
{"id": "1644887", "revid": "1318658", "url": "https://it.wikipedia.org/wiki?curid=1644887", "title": "Tunnel rat", "text": "I tunnel rats (letteralmente \"topi di galleria\") erano unit\u00e0 di soldati americani, australiani e neozelandesi addestrati per compiere missioni di ricerca e distruzione sotterranea durante la guerra del Vietnam.\nDurante la guerra del Vietnam, i Viet Cong crearono una fitta rete di complessi sotterranei utilizzati come rifugi, centri di comando e passaggi segreti. Tali complessi erano presidiati al loro interno sia da uomini che da altre protezioni quali sifoni riempiti d'acqua ed animali come serpenti, scorpioni e pipistrelli. Una volta scoperto un tunnel, in questo venivano inviati i tunnel rats con lo scopo di ucciderne gli occupanti e successivamente distruggere le strutture con esplosivo. I rats, soldati in genere di bassa statura, erano equipaggiati solo di pistola semiautomatica M1911 calibro .45 e di lampada. Data la ristrettezza degli spazi nei quali dovevano operare, e considerato il notevole rumore prodotto dal fuoco di una M1911 era frequente che i rats utilizzassero altre pistole quali quelle di fabbricazione sovietica in dotazione ai vietnamiti (prelevate ai morti). Non era altres\u00ec infrequente che qualche soldato adottasse espedienti particolari per ridurre il rumore della M1911 ed abbassare quindi il rischio di sordit\u00e0."}
{"id": "1644889", "revid": "1161734", "url": "https://it.wikipedia.org/wiki?curid=1644889", "title": "Assia-Rumpenheim", "text": "Il Langraviato di Assia-Rumpenheim fu un principato tedesco ubicato nell'attuale area dell'Assia. Era governato da un ramo collaterale degli Assia sotto la sovranit\u00e0 territoriale dell'Assia-Kassel.\nLa casata si origin\u00f2 da Guglielmo d'Assia-Rumpenheim, figlio di Federico III d'Assia-Kassel, alla morte del quale (1837) ottenne i territori di Rumpenheim, dando vita alla nuova linea non sovrana della casa d'Assia. \nTra i personaggi pi\u00f9 famosi appartenenti a questa famiglia, si ricorda Federico Carlo (1868-1940), che divenne formalmente Re di Finlandia nel 1918 con il nome di V\u00e4in\u00f6 I."}
{"id": "1644890", "revid": "200568", "url": "https://it.wikipedia.org/wiki?curid=1644890", "title": "Misha Barton", "text": ""}
{"id": "1644892", "revid": "123177885", "url": "https://it.wikipedia.org/wiki?curid=1644892", "title": "Primera Divisi\u00f3n de Costa Rica 1933", "text": "La Primera Divisi\u00f3n costaricana del 1933, tredicesima edizione della massima serie del campionato costaricano di calcio, fu vinta dall'Herediano, al suo ottavo titolo.\nVi parteciparono otto squadre.\nQuesto campionato ebbe per la prima volta una forma diversa da quella con girone all'italiana di andata e ritorno: si disput\u00f2 infatti un primo turno, quello delle \"Eliminatoria\", con solo gare d'andata e uno finale riservato alle quattro squadre meglio classificate. Tuttavia i punti ottenuti nella prima parte del campionato erano validi anche nella seconda, con l'effetto di formare met\u00e0 classifica con squadre che avevano disputato dieci partite e met\u00e0 con squadre che ne avevano disputate invece sette.\nAvvenimenti.\nNel 1933 la pi\u00f9 grande novit\u00e0 fu appunto il cambiamento del \"format\" del torneo. Nonostante questi cambiamenti rimase ai vertici l'Herediano che ottenne, prima squadra in Costa Rica, la vittoria del quarto campionato di fila (\"tetracampeonato\"). \nIn totale la squadra di Heredia riusc\u00ec a vincere sette partite, a pareggiarne due e a perderne solamente una. Inoltre divenne l'\"Equipo de las grandes jornadas internacionales\" in quanto riusc\u00ec a battere per due volte in amichevole (4-2 e 3-1 i risultati) la pi\u00f9 forte squadra cilena dell'epoca, l'Audax Italiano, che, nel suo tour costaricano, aveva gi\u00e0 battuto il La Libertad per 3-2 e il CS Buenos Aires per 3-1. Unica nota dolente nella stagione fu l'eliminazione dalla \"Copa Cafiaspirina\", la coppa nazionale, per 2-1 ad opera del CS M\u00e9xico (il torneo venne poi vinto dal La Libertad).\nDurante questa stagione la \"sorpresa\" fu il CS Buenos Aires, che riusc\u00ec ad arrivare al girone finale classificandosi quarto.\nIn questa stagione vi fu anche una goleada per 8-1 del Deportivo Alajuela Junior contro l'Ori\u00f3n, ancora oggi la maggior vittoria di questa squadra in massima serie.\nInfine, durante la primavera, il La Libertad organizz\u00f2 un tour amichevole in Honduras dove sconfisse, il 27 marzo, la nazionale per 1-0 e l'Olimpia per 6-0.\nClassifica.\nA causa delle particolari regole di questa stagione si disput\u00f2 un primo girone con gara unica (\"Eliminatoria\") seguito da un altro girone riservato solo alle prime quattro. La classifica fu tuttavia costruita sommando i punti di entrambi i turni."}
{"id": "1644895", "revid": "320578", "url": "https://it.wikipedia.org/wiki?curid=1644895", "title": "Primera Division Costaricana 1933", "text": ""}
{"id": "1644898", "revid": "135224", "url": "https://it.wikipedia.org/wiki?curid=1644898", "title": "Xilocaina", "text": ""}
{"id": "1644905", "revid": "120603079", "url": "https://it.wikipedia.org/wiki?curid=1644905", "title": "Cammina nel sole (singolo)", "text": "Cammina nel sole \u00e8 una canzone di Gianluca Grignani. Il brano disponibile nelle piattaforme specializzate nel download digitale, anticipa l'uscita dell'album \"Cammina nel sole\".\nCon questa canzone Grignani ha partecipato al Festival di Sanremo 2008, classificandosi all'ottava posizione. Nella serata dei duetti, Grignani ha eseguito il brano insieme al gruppo dei Nomadi.\nIl brano ha debuttato nella classifica di iTunes alla decima posizione."}
{"id": "1644907", "revid": "2187918", "url": "https://it.wikipedia.org/wiki?curid=1644907", "title": "Segregazione razziale", "text": "La segregazione razziale \u00e8 una pratica che consiste nella restrizione dei diritti civili su base razzista. \u00c8 caratterizzata dalla separazione delle persone nella vita quotidiana e pu\u00f2 ripercuotersi su varie attivit\u00e0, come ad esempio mangiare in un ristorante, bere da una fontana, usare i servizi igienici, frequentare la scuola, andare al cinema, o affittare o acquistare una casa. Spesso inibisce i cosiddetti matrimoni misti e pu\u00f2 coinvolgere la divisione geografica della popolazione nonch\u00e9 l'utilizzo separato di istituzioni sociali come scuole e ospedali. La segregazione razziale pu\u00f2 essere stabilita per legge o derivare da abitudini sociali in un clima di odio che pu\u00f2 arrivare fino a manifestazioni di estrema violenza come il linciaggio. Fornisce un metodo per mantenere i vantaggi economici ed il superiore status sociale del gruppo politico dominante. Quando le persone tendono ad associarsi o fare affari esclusivamente con persone che riconoscono come appartenenti alla loro \"razza\", preferiscono parlare di separatismo razziale o di \"separazione razziale de facto\" anzich\u00e9 di segregazione.\nCasi storici.\nL'Inghilterra degli anglosassoni.\nUn sistema simile all'apartheid esisteva probabilmente in Inghilterra al tempo della dominazione degli anglosassoni. Prevedeva restrizioni ai matrimoni misti ed ebbe come risultato il decremento della popolazione dei Britanni a favore delle popolazioni di stirpe germanica. Secondo una ricerca condotta dallo University College di Londra, i colonizzatori anglosassoni acquisirono sostanzialmente un vantaggio socio-economico rispetto ai britanni che avevano popolato l'attuale Inghilterra per pi\u00f9 di 300 anni dalla met\u00e0 del V secolo. D'altro canto, Stephen Oppenheimer e Bryan Sykes sostengono che gli anglosassoni ebbero un impatto genetico relativamente esiguo sull'Inghilterra.\nLa Spagna dei Visigoti.\nLa prima parte del periodo visigotico fu caratterizzata da un sistema di apartheid. I matrimoni misti fra i Visigoti e nativi abitanti dell'Impero romano furono proibiti in Gallia e Spagna fra la fine del V secolo e l'inizio del VI secolo. I Visigoti e gli Ispano-Romani erano separati; ciascun popolo aveva i propri sacerdoti e le proprie chiese, i propri tribunali, giudici e i propri magistrati.\nSegregazione antisemita.\nGli ebrei in Europa occidentale generalmente erano costretti, dalla legge oppure dalle usanze, a vivere nei ghetti e nelle shtetl (parola yiddish che significa \"cittadina\"). Nell'Impero russo, gli ebrei erano obbligati a risiedere in speciali \"Zone di insediamento\", alla frontiera occidentale dell'Impero, corrispondente oggi a Polonia, Lituania, Bielorussia, Ucraina e Moldavia.. Gi\u00e0 all'inizio del XX secolo, la maggioranza degli ebrei europei viveva nelle \"Zone di insediamento\".\nIn Marocco gli ebrei furono confinati nelle mellah a partire dal XV secolo. Nelle citt\u00e0 la \"mellah\" era circondata da mura e da porte. Invece, le \"mellah\" rurali erano villaggi separati abitati solo da ebrei.\nA met\u00e0 del XIX secolo, J. J. Benjamin descrisse la vita degli ebrei in Persia:\n\"\u2026sono obbligati a vivere in una parte separata della citt\u00e0\u2026; perch\u00e9 sono considerati creature impure\u2026 Con il pretesto della loro impurit\u00e0, sono trattati con la massima severit\u00e0 e se dovessero entrare in una strada, abitata da musulmani, ne sarebbero cacciati dai ragazzi e dalla folla con pietre e sporcizia\u2026 Per la stessa ragione, si proibisce loro di uscire quando piove; perch\u00e9 si dice che la pioggia che li laverebbe potrebbe insudiciare i piedi dei musulmani\u2026 Se un ebreo viene riconosciuto come tale in strada, \u00e8 soggetto ai peggiori insulti. I passanti gli sputano in faccia, e a volte lo percuotono\u2026 senza piet\u00e0\u2026 Se un ebreo entra in un negozio per acquistare qualsiasi merce, gli \u00e8 proibito di esaminarla\u2026 Se la sua mano toccasse accidentalmente qualcosa, dovrebbe acquistarla a qualsiasi prezzo richiesto dal venditore... A volte i persiani s'introducono nelle abitazioni degli ebrei e s'impossessano di ci\u00f2 che gli piace. Se il proprietario facesse la minima rimostranza a difesa della sua propriet\u00e0, corre il rischio di pagare con la vita... Se... un ebreo si mostra in strada durante i tre giorni di Katel (Muharram)\u2026, \u00e8 sicuro di essere ucciso.\"\nDinastia Qing in Cina.\nDopo la loro conquista della Cina e l'affermazione della dinastia Qing nel 1644, i manci\u00f9 erano profondamente consapevoli della loro minoranza. Perseguirono una severa politica di segregazione razziale fra i manci\u00f9 e i mongoli da una parte e gli Han dall'altra. Questa segregazione etnica ebbe ragioni culturali ed economiche: i matrimoni misti furono proibiti per preservare le tradizioni manci\u00f9 e minimizzare la sinizzazione. Inoltre, nel 1668 a tutti i cinesi Han fu vietato di insediarsi in Manciuria.\nLa politica di segregazione trovava applicazione direttamente nelle \"Bandiere\" (speciali divisioni amministrative riservate ai manci\u00f9), la maggior parte delle quali occupava una zona separata e recintata all'interno di una citt\u00e0. In citt\u00e0 in cui c'erano limiti di spazio, come a Qingzhou (\u9752\u5dde), una nuova citt\u00e0 fortificata fu appositamente costruita per ospitare la \"Bandiera\" con le famiglie. A Pechino, residenza imperiale, il reggente Dorgon dispose che l'intera popolazione cinese fosse forzosamente trasferita nella parte meridionale della citt\u00e0, che divenne nota con il nome di \"Cittadella Esterna\" (\u5916\u57ce w\u00e0ich\u00e9ng). La parte settentrionale circondata da mura era chiamata la \"Cittadella Interna\" (\u5167\u57ce n\u00e8ich\u00e9ng) e suddivisa fra le restanti otto \"Bandiere\" manci\u00f9, ciascuna responsabile della sorveglianza di un settore della Cittadella Interna attorno alla Citt\u00e0 Proibita (\u7d2b\u7981\u57ce Z\u01d0j\u00ecnch\u00e9ng).\nMentre i manci\u00f9 seguivano la struttura di governo della precedente dinastia Ming, la loro politica etnica prevedeva le divisione delle cariche fra nobili manci\u00f9 e dignitari Han che avevano ottenuto i massimi voti negli esami di stato. Gli imperatori Qing fecero s\u00ec che tutte le decisioni importanti fossero decise dalla \"Corte Interna\", che era dominata dalla famiglia imperiale e dalla nobilt\u00e0 manci\u00f9 ospitata nella parte settentrionale della Citt\u00e0 Proibita.\nFu solo nel XIX secolo che la segregazione inizi\u00f2 ad infrangersi e nel XX secolo i manci\u00f9 si fusero con il resto della popolazione cinese.\nAmerica latina.\nMolti paesi dell'America Latina hanno caste basate sulla classificazione per razza e miscugli di razze. Si \u00e8 sviluppata un'intera nomenclatura, che include i termini familiari \"mulato\" (mulatto), \"mestizo\" e \"zambo\". Il sistema delle caste fu imposto durante il dominio coloniale dagli Spagnoli, che avevano utilizzato una forma di divisione in caste in Spagna prima dell'espulsione di ebrei e musulmani (1492). Mentre molti paesi latinoamericani hanno da molto tempo resa la divisione in caste ufficialmente illegale mediante la legislazione, generalmente al tempo dell'indipendenza dalla Spagna, il pregiudizio basato sui gradi di distanza razziale dagli antenati spagnoli combinato allo \"status\" socioeconomico rimane un'eco del sistema delle caste coloniale.\nGermania nazista (1933-1945).\nIl bando dei matrimoni interrazziali era parte delle leggi di Norimberga promulgate dai nazisti in Germania contro gli ebrei tedeschi negli anni 1930. Le leggi proibivano i matrimoni fra gli ebrei e gli ariani, considerati appartenenti a razze diverse.\nNel Governatorato di Polonia nel 1940, la popolazione fu divisa in gruppi differenti, ciascuno con diversi diritti, razioni alimentari, quartieri urbani, mezzi di trasporto pubblico, ecc. Tali gruppi erano: tedeschi, ucraini, polacchi, polacchi della montagna (\"Goralenvolk\", in un tentativo di frazionare l'identit\u00e0 polacca), casciubi (\"Kaschobenvolk\", in un altro tentativo simile, ma meno riuscito), ebrei, omosessuali, rom e testimoni di Geova.\nDurante gli anni '30 e fino al 1945, gli ebrei in Germania e negli stati occupati dai nazisti avevano l'obbligo di indossare un distintivo giallo o la stella di David, ed erano, insieme agli zingari discriminati dalle leggi razziali. I dottori e i professori ebrei non potevano rispettivamente curare pazienti ariani o insegnare ad allievi ariani. Gli ebrei non potevano neppure servirsi dei mezzi pubblici, eccetto dei traghetti e potevano acquistare solo in negozi per ebrei. Dopo la Notte dei cristalli, gli ebrei furono multati di 1.000.000 di Reichsmark. Gli ebrei e gli zingari subirono il genocidio come gruppi razziali durante la Shoah/Porajmos. I nazisti istituirono i ghetti per confinare gli ebrei e talvolta i rom in quartieri sovraffollati delle citt\u00e0 dell'Europa orientale, trasformandoli di fatto in campi di concentramento. Il Ghetto di Varsavia era il pi\u00f9 grande, con 400.000 persone, ed era seguito dal Ghetto di \u0141\u00f3d\u017a, con 160.000.\nFra il 1939 e il 1945, almeno 1,5 milioni di cittadini polacchi furono trasferiti nel Reich per i lavori forzati, contro la loro volont\u00e0 (in tutto, furono impiegati circa 12 milioni di forzati nella Germania nazista). Sebbene la Germania nazista ricorresse anche a lavoratori forzati dall'Europa occidentale, i polacchi, come altri popoli dell'Europa orientale era considerati razzialmente inferiori, ed erano sottoposti a pi\u00f9 gravi forme di discriminazione. Erano obbligati ad indossare contrassegni viola con una P cuciti sui loro abiti, dovevano rispettare un coprifuoco ed erano esclusi dai mezzi di trasporto pubblico. Mentre il trattamento degli operai e dei braccianti spesso variava secondo il datore di lavoro, la manodopera polacca di regola era obbligata ad orari di lavoro pi\u00f9 lunghi e a salari minori; in molte citt\u00e0, erano obbligati a vivere in campi separati recintati da filo spinato. I rapporti sociali con i tedeschi al di fuori del lavoro era vietati, e i rapporti sessuali erano puniti con la condanna a morte.\nRepubblica Popolare di Bulgaria (1946-1990).\nAssieme all'Unione Sovietica, la Bulgaria comunista fu una delle due repubbliche del blocco orientale ad applicare politiche di segregazione razziale. Con l'ascesa dell'amministrazione di \u017divkov, i turchi, musulmani e arabi furono forzati a cambiare il proprio nome con uno slavo/bulgaro e a distruggere i propri costumi etnici. Coloro che si opponevano a questa politica furono reclusi violentemente al campo di lavoro di Belene dove erano soggetti a tortura e ivi dovevano lavorare pesantemente 7 giorni su 7. Nel 1989, come conseguenza della perestrojka, della glasnost', delle rivoluzioni del 1989, dell'abolizione dei minuziosi controlli di frontiera all'uscita della Bulgaria e della ritorsione delle azioni del governo comunista e razzista bulgaro, migliaia di turchi e di altri gruppi etnici perseguitati si rifugiarono in Turchia.\nRhodesia (XX secolo).\nLa colonia britannica della Rhodesia (oggi Zimbabwe), sotto Ian Smith, leader del governo della minoranza bianca, dichiar\u00f2 unilateralmente l'indipendenza nel 1965. Nei seguenti 15 anni, la Rhodesia fu soggetta il governo della minoranza bianca fino a quando le sanzioni internazionali obbligarono Smith a indire elezioni multirazziali, dopo un breve periodo di dominio britannico nel 1979. Le leggi di segregazione erano state promulgate prima del 1965, sebbene molte istituzioni le lasciassero inapplicate. Una battaglia legale fortemente pubblicizzata si ebbe nel 1960, in favore dell'apertura di un teatro aperto a tutte le razze (\"The Battle of the Toilets\").\nSudafrica (XX secolo).\nL'apartheid era un sistema in vigore in Sudafrica per pi\u00f9 di quarant'anni, sebbene la parola stessa risale agli anni 1910 e non ufficialmente a periodi ancora precedenti. L'apartheid fu formalizzato negli anni che seguirono la vittoria del National Party nelle elezioni del 1948 riservate ai soli bianchi, e fu applicato con maggiore sistematicit\u00e0 durante il governo del primo ministro Hendrik Frensch Verwoerd, rimanendo in vigore fino al 1994. Esempio di apartheid fu la proibizione di matrimoni misti nel 1951. L'apartheid fu abolito in seguito ad un rapido mutamento dell'opinione pubblica circa la segregazione razziale e ad un boicottaggio economico contro il Sudafrica che incrin\u00f2 e minacci\u00f2 di distruggere l'economia del paese.\nStati Uniti (XIX-XXI secolo).\nDopo che il Tredicesimo emendamento abol\u00ec la schiavit\u00f9 negli Stati Uniti, la discriminazione razziale fu regolamentata dalle cosiddette Leggi Jim Crow, che prevedevano una severa divisione delle razze. Sebbene queste leggi fossero state istituite subito dopo la fine degli scontri, furono ufficialmente formalizzate dopo la fine della Ricostruzione repubblicana negli anni 1870 e 1880 durante il periodo noto come il nadir del razzismo americano. Questa segregazione legalizzata dur\u00f2 fino agli anni 1960, soprattutto a causa del potere dei Democratici sudisti.\nLa segregazione razziale istituzionalizzata termin\u00f2 come pratica ufficiale grazie all'impegno degli attivisti per i diritti civili come Clarence Mitchell, Rosa Parks e Martin Luther King Jr., operante durante il periodo fra la fine della Seconda guerra mondiale fino all'approvazione del Civil Rights Act nel 1964 e del Voting Rights Act nel 1965 sostenuta dal presidente Lyndon B. Johnson. Molti dei loro sforzi si concretizzarono in atti di disobbedienza civile non violenti volti a ostacolare l'applicazione di regolamenti e leggi di segregazione razziale, come il rifiuto di cedere ad un bianco un posto a sedere su un autobus nella parte riservata ai neri (Rosa Parks) o sit-in di fronte a ristoranti riservati ai bianchi. Dal 1967, con il caso del matrimonio tra la donna di colore Mildred Loving e il bianco Richard Perry Loving, che fu permesso con una sentenza della Corte Suprema, si poterono eliminare in ogni stato le leggi contro i matrimoni misti.\nEntro il 1968 tutte le forme di segregazione erano state dichiarate incostituzionali dalla Corte Suprema ed entro il 1970, il sostegno per la segregazione legale si era dissolto. La discriminazione razziale divenne illegale nelle scuole, sul lavoro, nell'esercito e nella pubblica amministrazione. Bagni, fontane e scuole separate sparirono e il movimento per i diritti civili ebbe il sostegno dell'opinione pubblica.\nDa allora, gli afro-americani hanno avuto un ruolo significativo come sindaci, governatori e magistrati sia negli stati del Sud sia in quelli del Nord e a livello nazionale come membri della Corte Suprema, della Camera dei Rappresentanti e del Senato e al governo. Non tutte le leggi razziali sono state abrogate, sebbene i pronunciamenti della Corte Suprema le abbiano rese prive di vigore e di applicazione illegale. Ad esempio, la costituzione dell'Alabama prevede ancora che siano istituite scuole separate per bambini bianchi e di colore e che a nessun bambino sia permesso di frequentare la scuola dell'altra razza. Una proposta di abrogare l'articolo relativo fu sconfitta di misura nel 2004.\nIl \"redlining\" \u00e8 la pratica di negare o di esigere costi maggiorati per alcuni servizi, come servizi bancari, assicurazioni, accesso al lavoro, accesso al sistema sanitario, o perfino supermercati ai residenti di alcune, spesso connotate razzialmente. La pi\u00f9 devastante forma di \"redlining\", e anche l'uso pi\u00f9 diffuso del termine, si riferisce alla discriminazione sulle ipoteche. Nei successivi vent'anni, una serie di verdetti giudiziari e di leggi federali, compreso lo \"Home Mortgage Disclosure Act\" e misure per porre termine alla discriminazione sulle ipoteche nel 1975, resero \"de iure\" illegali la segregazione razziale e la discriminazione negli Stati Uniti, sebbene \"de facto\" la segregazione e la discriminazione si siano dimostrate pi\u00f9 resilienti. Secondo il \"Civil Rights Project\" all'Universit\u00e0 di Harvard, l'effettiva desegregazione nelle scuole pubbliche statunitensi raggiunse un picco alla fine degli anni Ottanta; in seguito, le scuole tornarono ad essere pi\u00f9 segregate, a causa della segregazione urbana in cui i bianchi sono dominanti nelle zone residenziali e le minoranze nei centri urbani. Nel 2005, la proporzione di studenti neri nelle scuole a maggioranza bianca inferiore era la pi\u00f9 bassa registrata dal 1968. \nSegregazione contemporanea.\nRepubblica Dominicana.\nNessuno degli immigrati haitiani pu\u00f2 avere accesso alla nazionalit\u00e0 dominicana, impedendo l'accesso all'istruzione e ai servizi economici. Secondo \"The New York Times\", gruppi per i diritti umani e Amnesty International, non vengono rilasciati certificati di nascita per i figli nati da entrambi i genitori haitiani privi di permesso di residenza dominicano. L'attivista per i diritti umani Solange Pierre ha vinto il \"Robert F. Kennedy Human Rights Award\" nel 2006 per la lotta contro questa discriminazione. Sono state riportate tensioni fra le due nazionalit\u00e0 nella Repubblica Dominicana e periodici combattimenti ed episodi di violenza commessi da dominicani a danno degli haitiani. Il fenomeno \u00e8 descritto come \"antihaitianismo\", dovuto alla tensione tra la Repubblica Dominicana e la confinante Haiti.\nIl documentario \"The Price of Sugar\" testimonia l'attuale situazione per la manodopera haitiana che vive nella Repubblica Dominicana. In Europa ci sono state richieste per un boicottaggio turistico ed economico della Repubblica Dominicana. Organizzazioni non-governative minori hanno avanzato le stesse istanze negli Stati Uniti. Tuttavia il presidente di Haiti e i suoi ambasciatori nella Repubblica Dominicana e in Francia hanno smentito le accuse sollevate dal film, eccependo che dominicani poveri senza origine haitiana vivono in condizioni uguali o peggiori a quelle degli haitiani.\nFigi.\nDue colpi di stato militari a Figi nel 1987 deposero il governo guidato dai figiani, ma sostenuto anche dall'elettorato indo-figiano (etnicamente indiano). La nuova costituzione promulgata nel 1990 stabilisce Figi come una repubblica, con le cariche di presidente, primo ministro, due-terzi dei senatori e la maggioranza dei deputati riservati all'etnia figiana, cui \u00e8 concessa anche l'esclusiva propriet\u00e0 della terra. Il caso di Figi rappresenta una situazione di segregazione etnica \"de facto\". Figi ha una lunga storia con pi\u00f9 di 3.500 anni di nazione divisa tribalmente. L'unit\u00e0 sotto il governo britannico per 96 anni incluse altri gruppi etnici, in particolare gli immigrati dal sub-continente indiano. La giovane democrazia di Fiji indipendente \u00e8 stata ostacolata dalle tensioni a livello politico fra i figiani autoctoni e gli indo-figiani e dalle differenze fra le provincie.\nIndia.\nIn India gli Indoari, di pelle chiara, giunti dalle steppe come conquistatori e classe dominante, applicarono una religione basata sulla netta separazione tra essi e gli abitanti originali (di pelle scura), chiamate \"caste\"; col tempo tuttavia la distinzione razziale si \u00e8 fatta meno netta a causa della mescolanza (seppur proibita) tra persone di caste diverse, pur restando tutt'oggi valida socialmente. Successivamente nel paese ebbe facile attecchimento tra le caste inferiori la religione islamica, come rivolta contro il sistema delle caste. Alcuni attivisti ritengono che il sistema delle caste ind\u00f9 sia una forma di discriminazione razziale. I partecipanti della Conferenza contro il Razzismo delle Nazioni Unite di Durban del marzo 2001, hanno condannato la discriminazione causata dal sistema delle caste e hanno appoggiato l'approvazione di una risoluzione dichiarante che le caste come base della segregazione e dell'oppressione dei popoli sulla base delle loro origini e del loro lavoro sono una forma di apartheid. Comunque, una risoluzione in questo senso non \u00e8 stata approvata.\nL'atteggiamento dell'India verso i dalit \u00e8 stato descritto da alcuni studiosi come \"apartheid nascosto\".\nCritiche a queste accuse sono suffragate dal netto miglioramento dei diritti dei dalit (un tempo \"intoccabili\") previsti nella Costituzione indiana (scritta principalmente da un dalit, Ambedkar) e dal fatto che l'India abbia avuto un presidente dalit, K.R. Narayanan e la scomparsa di pratiche discriminatorie nella vita pubblica urbana..\nQueste accuse di apartheid sono considerate dai sociologi come un epiteto politico, perch\u00e9 l'apartheid comporta la discriminazione da parte dello stato, e una cosa simile non esiste in India. L'India \u00e8 una repubblica democratica, la cui Costituzione sottolinea l'importanza dell'illegalit\u00e0 della discriminazione tra le caste, specialmente per quanto riguarda l'intoccabilit\u00e0. Inoltre, il codice penale indiano prevede gravi pene per chi discrimina sulla base delle caste. Tuttavia ci\u00f2 non toglie che ancor oggi la casta di nascita rappresenta un marchio sociale indelebile che determina il percorso esistenziale di ogni ind\u00f9. Il pregiudizio e la discriminazione contro i dalit \u00e8 una malessere sociale presente soprattutto nelle zone rurali, dove piccole comunit\u00e0 possono tener traccia della discendenza delle persone e discriminarle di conseguenza. I sociologi Kevin Reilly, Stephen Kaufman, Angela Bodino, pur criticando il sistema delle caste, giungono alla conclusione che l'India odierna non pratica nessun tipo di apartheid, poich\u00e9 nessuna forma di discriminazione \u00e8 sancita dalla legge. Questi sociologi scrivono che il sistema delle caste in India non \u00e8 apartheid. Infatti, gli intoccabili, cos\u00ec come le popolazioni tribali e i membri delle caste inferiori beneficiano di programmi di \"affirmative action\" e stanno acquisendo un maggior peso politico.\nLe stesse accuse di apartheid sono state respinte da molti sociologi come Andre B\u00e9teille, che scrive che trattare il sistema delle caste come una forma di razzismo \u00e8 politicamente scorretto e ancor peggio, una sciocchezza dal punto di vista scientifico, perch\u00e9 non c'\u00e8 alcuna differenza razziale fra i brahmini e le caste inferiori. Lo stesso autore aggiunge che \"Un gruppo sociale non pu\u00f2 essere considerato come una razza solo per proteggerlo dal pregiudizio e dalla discriminazione\". Tuttavia \u00e8 certo che all'origine della distinzione in caste vi era la discriminazione razziale tra la classe dominante aria e quella subordinata australoide, che col passare del tempo si sono geneticamente mescolate (nonostante il sistema castale lo proibisse), anche se tutt'oggi le caste inferiori sono via via tendenzialmente pi\u00f9 scure di quelle superiori.\nAnche la sociologa pakistano-americana Ayesha Jalal respinge queste accuse. Nel suo libro, \"Democracy and Authoritarianism in South Asia\" (\"Democrazia e autoritarismo nell'Asia meridionale\"), scrive che \"Per quanto concerne l'induismo, i principi gerarchici dell'ordine sociale brahmanico sono sempre stati contestati dall'interno della societ\u00e0 ind\u00f9, suggerendo che l'eguaglianza \u00e8 stata e continua ad essere apprezzata e praticata.\"\nMalaysia.\nL'articolo 53 della Costituzione della Malesia prevede esplicitamente la segregazione dell'etnia malay e delle altre popolazioni indigene della Malesia, chiamate bumiputra, dai non bumiputra attraverso il contratto sociale malese, con cui al primo gruppo vengono attribuiti diritti speciali e privilegi. Porre in dubbio questi diritti e privilegi \u00e8 severamente proibito dalla Legge di Sicurezza Interna, legalizzata dall'articolo 10 della Costituzione della Malaysia. I suddetti privilegi si riferiscono ai diritti economici e all'istruzione dei malesi, ad esempio il Nuovo Piano Economico (NEP) (recentemente criticato da Thierry Rommel, che era a capo di una delegazione della Commissione europea per la Malesia) \u00e8 un pretesto per un \"significativo protezionismo\" e per il mantenimento di una quota che prevede l'accesso privilegiato dell'etnia malay nelle universit\u00e0 pubbliche. Questo sistema di segregazione, visto come una forma di apartheid dai suoi oppositori viene giustificato con il concetto della supremazia razziale del Ketuanan Melayu.\nMauritania.\nLa schiavit\u00f9 in Mauritania \u00e8 stata finalmente penalizzata nell'agosto 2007 Era gi\u00e0 stata abolita nel 1981 sebbene stesse ancora affliggendo i discendenti dei neri africani deportati da generazioni, che ora vivono in Mauritania come \"Mori neri\" o \"haratin\" e che in parte sono ancora schiavi a servizio dei \"Mori bianchi\" o \"bidhan\" (il termine significa letteralmente \"bianchi\"). Il numero degli schiavi nel paese non era noto con precisione, ma era stimato superiore a 600.000 uomini, donne e bambini, pari al 20% della popolazione.\nPer secoli, i cosiddetti Haratin, per lo pi\u00f9 neri africani poveri residenti in zone rurali, sono stati considerati schiavi naturali dai mori bianchi di discendenza araba o berbera. Molti discendenti degli arabi e dei berberi ancor oggi condividono l'ideologia di supremazia razziale dei loro antenati. Quest'ideologia ha portato all'oppressione, alla discriminazione e alla riduzione in schiavit\u00f9 di altri gruppi anche in Sudan e nel Sahara Occidentale. In alcuni villaggi della Mauritania ci sono moschee per aristocratici dalla pelle chiara e moschee per gli schiavi neri, che sono ancora seppelliti in cimiteri separati.\nIrlanda del Nord.\nA partire dalla colonizzazione del XVI secolo, i protestanti lealisti e i cattolici irlandesi hanno vissuto in uno stato ad alta segregazione nell'Irlanda del Nord, con grandi divisioni ancor oggi esistenti nel campo dell'istruzione, dell'urbanistica, di matrimoni misti e dell'occupazione.\nYemen.\nNello Yemen, le \u00e9lite delle tre principali trib\u00f9 arabe della regione (beduini, fellahin e hadarrin) praticano una forma non ufficiale di discriminazione: la popolazione \u00e8 divisa nel ceppo arabo (classe dominante) e in neri, ritenuti di origine etiopica, chiamati \"al-Akhdham\" o \"Khadem\" (classe subalterna).\nStati Uniti.\nLa segregazione razziale fra bianchi e neri \u00e8 in netto declino nella maggior parte delle aree metropolitane degli Stati Uniti. A fronte di questa tendenza generale, molti cambiamenti per le singole aree sono lievi. La segregazione o la separazione razziale pu\u00f2 produrre tensioni sociali, economiche e politiche. Trent'anni dopo le battaglie per i diritti civili, la societ\u00e0 statunitense rimane residenzialmente segregata: neri, bianchi e ispanici abitano quartieri distinti di qualit\u00e0 notevolmente differente.\nDan Immergluck scrisse nel 2002 che la piccola impresa dei quartieri neri riceveva ancora meno mutui. Gregory D. Squires scrisse nel 2003 che \u00e8 evidente che l'appartenenza razziale ha per lungo tempo condizionato e continua a condizionare le politiche e le pratiche del settore assicurativo. Gli operai che vivono in citt\u00e0 hanno pi\u00f9 difficolt\u00e0 a trovare lavoro rispetto a quelli che vivono nei quartieri suburbani.\nIl desiderio di molti bianchi di evitare l'integrazione scolastica \u00e8 stato un fattore importante nell'emigrazione bianca verso le aree suburbane. Recenti studi su San Francisco hanno mostrato che gruppi di proprietari di case tendevano ad aggregarsi per vivere vicino a gente della stessa razza e con lo stesso livello di istruzione. Nel 1990, le barriere legali a favore della segregazione erano state per lo pi\u00f9 sostituite da un razzismo decentralizzato, in cui i bianchi pagano pi\u00f9 dei neri per vivere in quartieri prevalentemente bianchi. Oggi, molti bianchi hanno il desiderio, e la possibilit\u00e0 economica, di pagare di pi\u00f9 per vivere in un quartiere prevalentemente bianco. Abitazioni dello stesso livello nei quartieri bianchi esigono un canone di locazione pi\u00f9 alto. Attraverso il rialzo del prezzo delle abitazioni, molti quartieri bianchi riescono effettivamente a impedire l'insediamento dei neri, perch\u00e9 i neri non sono disposti o non possono pagare un sovrapprezzo per abitare in un quartiere bianco. Nel corso degli anni '90, la segregazione residenziale \u00e8 rimasta ai massimi livelli ed \u00e8 stata definita da alcuni sociologi \"ipersegregazione\" o \"apartheid americano\"\nNel febbraio del 2005 la Corte Suprema emise un verdetto nella causa Johnson contro California secondo il quale la prassi della segregazione razziale dei detenuti da parte dell'amministrazione penitenziaria californiana - che la California rivendic\u00f2 quale misura per garantire l'incolumit\u00e0 dei detenuti (le gang californiane generalmente sono divise su base razziale) - dev'essere soggetta allo \"scrutinio severo\", il supremo livello di appello previsto dalla Costituzione.\nUzbekistan.\nAnche se non vi sono leggi razziste in Uzbekistan, esiste comunque una sorta di segregazione razziale nel paese ex-sovietico. Ad esempio, l'\u00e9lite bianca/\"meticcia\" \u00e8 quella che ha pi\u00f9 potere economico, politico e lavorativo. Si pensi alla figlia dell'attuale presidente dell'Uzbekistan, Gulnora Karimova, figlia di padre tagiko e di madre russa che ha ancora oggi il controllo della telefonia nazionale. Questi privilegi su base razziale sono presenti anche nello sport, dal momento che la maggior parte degli atleti e atlete uzbeke gareggianti alle Olimpiadi sono sempre di \"razza\" bianca o \"meticcia\", nonostante la maggior parte della popolazione \u00e8 etnicamente asiatica o ha discendenze arabe/persiane"}
{"id": "1644910", "revid": "767487", "url": "https://it.wikipedia.org/wiki?curid=1644910", "title": "Tomaso Cecchino", "text": "Dopo aver frequentato la \"Scuola degli Accoliti\" di Verona, nel 1603 si rec\u00f2 in Dalmazia, dove fu temporaneamente maestro di cappella della cattedrale di Spalato; tenne questa posizione sino al 1607, per poi ritornarvi a partire dal 1613, probabilmente su invito del vescovo Marcantonio de Dominis. Nel dicembre del 1614 lasci\u00f2 la citt\u00e0, per diventare direttore della cappella del duomo di Lesina, carica che tenne per il resto della sua vita. In questa citt\u00e0, durante i suoi anni di attivit\u00e0, port\u00f2 gli standard musicali a un livello cos\u00ec elevato, che mai si era raggiunto prima d'ora.\nCecchino contribu\u00ec significativamente alla diffusione in Dalmazia dello stile monodico. I suoi lavori furono noti soprattutto in Germania e nell'Europa settentrionale ed appaiono in diverse antologie stampate in questi paesi; anche il compositore Michael Praetorius ne fa riferimento nel terzo libro del suo \"Syntagma musicum\"."}
{"id": "1644913", "revid": "466539", "url": "https://it.wikipedia.org/wiki?curid=1644913", "title": "Cesare Dominiceti", "text": "Vita ed opera.\nSi iscrive al Conservatorio di Milano, diplomandosi in composizione. \u00c8 del 1841 la prima prova giovanile, un'opera breve rappresentata a Desenzano del Garda, suo paese natale. Seguono \"La fiera di Tolobos\" (1845) e \"Due mogli in una\" (1853), che ottengono un discreto successo, mentre \"La maschera\", presentata al Teatro alla Scala di Milano nel 1854, cade clamorosamente. Dopo circa un ventennio dedicato quasi interamente all'insegnamento presso il Conservatorio di Milano, Dominiceti torna a far parlare di s\u00e9 con \"Morovico\" (1873), accolto con moderato entusiasmo dal pubblico milanese del Teatro Dal Verme.\nNel 1875 Arrigo Boito scrive per Dominiceti il libretto di \"Ir\u00e0m\", ma l'opera, appena abbozzata dal compositore, non vedr\u00e0 mai la luce. Le ultime due creazioni del maestro di Desenzano, \"Il lago delle fate\" (1878) e \"L'ereditiera\" (1881), conosceranno un certo successo di critica e di pubblico, grazie anche al consumato mestiere di Angelo Zanardini, che firma i libretti di entrambe le opere.\nNel 1884 il compositore \u00e8 invitato a far parte della commissione giudicatrice delle opere presentate a un concorso bandito dall'editore Sonzogno. La commissione, presieduta da Amilcare Ponchielli, boccer\u00e0 inspiegabilmente, com'\u00e8 noto, \"Le Villi\" di Puccini, non reputandolo neppure degno di menzione. Cesare Dominiceti si spegner\u00e0 quattro anni pi\u00f9 tardi a Sesto San Giovanni."}
{"id": "1644918", "revid": "322321", "url": "https://it.wikipedia.org/wiki?curid=1644918", "title": "Minervino Murge", "text": "Minervino Murge (\"Menarv\u00e8ine\" in dialetto minervinese, fino al 1863 chiamata \"Minervino\") \u00e8 un comune italiano di abitanti della provincia di Barletta-Andria-Trani in Puglia, in gran parte \u00e8 incluso entro i confini del Parco Nazionale dell'Alta Murgia, istituito nel 2004.\nGeografia fisica.\nSituato all'orlo dell'ultimo gradino calcareo affacciantesi sulla Fossa Premurgiana (bacino dell'Ofanto), l'abitato sorge su un dosso allungato alla sinistra di un solco vallivo tributario dell'Ofanto; \u00e8 noto come il \"balcone delle Puglie\", per la sua posizione a dominio della valle dell'Ofanto.\nIl lago Locone.\nNel territorio comunale si trova il bacino artificiale lago Locone, delimitato dalla seconda diga in terra battuta pi\u00f9 grande d'Europa. Dall'immissario torrente Locone, i lavori di costruzione iniziarono nel 1982 e furono completati alla fine degli anni '80. La diga oltre che alimentare l'attrezzamento irriguo delle campagne circostanti \u00e8 un importante fonte di approvvigionamento per l'Acquedotto pugliese.\nStoria.\nDai ritrovamenti rinvenuti sul territorio (Lama Cipolla, Lama Torlazzo, Casale) si evince che l'origine di Minervino risale a 2000 anni prima di Cristo.\nFu fondata dalle popolazioni japige che occupavano la Puglia in quel periodo storico e successivamente venne colonizzata dai Romani. Nella Tavola Peutingeriana, che era una grande cartina dell'Impero, nel luogo dove sorge Minervino vi \u00e8 un monte (forse simbolo delle Murge), un fiume (probabilmente l'Ofanto) e il nome della citt\u00e0 risulta essere Rudias dei Peucetii, il nome di Minervino prima della colonizzazione romana.\nSecondo la leggenda, invece, venne fondata nel 216 a.C. quando alcuni legionari romani, scampati alla battaglia di Canne, trovarono riparo sulle Murge. Qui s'innamorarono delle pastorelle del luogo e decisero di rimanerci, celebrando i riti nuziali in una grotta che loro stessi dedicarono alla dea Minerva (l'attuale grotta di San Michele).\nPi\u00f9 volte devastata da incursioni saracene, se ne ha la prima precisa menzione in documenti dell'XI secolo.\nAppartenne ai principi di Taranto Del Balzo Orsini fino alla met\u00e0 del XV secolo. Nel 1508 fu concesso da Ferdinando il Cattolico al conte Forti Onorati d'Aragona. A titolo di principato fu poi dei Pignatelli nel XVI secolo, poi appartenne ai Carafa ed ai Tuttavilla.\nPartecip\u00f2 attivamente ai moti del 1799 e nel 1818 fu privata della sede vescovile.\nI minervinesi, spinti da gravi condizioni sociali, parteciparono ai moti popolari del 1898, uccidendo tre proprietari terrieri. Il tumulto fu poi represso dalle autorit\u00e0.\nSecondo dopoguerra.\nLa sera del 24 giugno 1945, in seguito all'arresto di diverse persone accusate di furto e di alcuni renitenti alla leva, scoppi\u00f2 una rivolta che port\u00f2 Minervino a \"dichiarare guerra\" all'Italia. La citt\u00e0 fu cos\u00ec trasformata in una fortezza: dal Faro al Castello nei punti nevralgici furono piazzate mitragliatrici e sorsero trincee sulle strade di collegamento principali.\nIl 29 giugno, in seguito all'intervento del battaglione San Marco, e prima ancora al tentativo di calmare gli animi da parte del senatore Mauro Scoccimarro e dei segretari comunisti di Andria e Bari, oltre all'intervento dei carabinieri provenienti da mezza provincia, la situazione torn\u00f2 alla normalit\u00e0. L'unica vittima di questo episodio fu Michele Colia, in ricordo del quale fu eretta una lapide commemorativa nel punto in cui per\u00ec.\nMonumenti e luoghi d'interesse.\nBorgo Antico \"Scesciola\".\nLa parola \"Scesciola\" deriva dall'arabo antico e significa \"labirinto\". E cos\u00ec denominato per l'intersecarsi di strette stradine e di rampe di scale che gli donano le caratteristiche del labirinto\nSociet\u00e0.\nLingue e dialetti.\nIl dialetto minervinese appartiene al gruppo di dialetti di area nord barese, con i quali condivide gran parte delle strutture grammaticali e del lessico; le specificit\u00e0 che distinguono ciascuna parlata dall'altra sono soprattutto nella pronuncia, e in particolare nel vocalismo. Nel caso del minervinese incontriamo la pronuncia in sillaba aperta e tonica della \"a\" come ( \"pane\"); nella stessa posizione si trovano frequentemente i dittonghi come in \"mese\", come in \"lite\", come in \"nome\", come in \"aiuto\".\nA titolo di esempio, trascriviamo l'inizio di un canto natalizio dialettale:\n\"Fa freddo e nevica,trema tutta quanta;con un angolo di grembiulecopre Ges\u00f9 Bambino.La Madonna e San Giuseppecercavano una grotticella.Dimmi, dimmi, che cos'\u00e8questa grotta illuminata?...\"\nCultura.\nFilmografia.\nNel 1963 nel paese venne girato il film di Lina Wertm\u00fcller: \"I basilischi\".\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nEconomia.\nRilevante centro agricolo e pastorale Minervino Murge ha particolare propensione per la produzione di ortaggi, cereali, leguminose, olive da olio, uva e mandorle.\nIl comune fa parte dell'Associazione Nazionale Citt\u00e0 dell'Olio e delle Strade dell'Olio di Castel del Monte.\nIl Territorio di Minervino Murge ospita un grande parco eolico composto da circa 60 aerogeneratori che sviluppano una potenza complessiva di circa 120 MW. oltre che alcuni impianti fotovoltaici di cui uno pi\u00f9 imponente, del tipo ad inseguitore solare a girasole sito alla localit\u00e0 \"Lamalunga - Cinque Camere\".\nNel territorio di Minervino Murge sono presenti oltre 50 cave di marmo dalle quali sin dalla met\u00e0 degli anni '60 e fino a qualche anno fa quando erano ancora in attivit\u00e0, si sono estratti il K F, il MS, il Serpeggiante ed il Biancone, marmi tra le pi\u00f9 nobili della famiglia della \"Pietra di Trani\" .\nInfrastrutture e trasporti.\nMinervino \u00e8 servita dalla ferrovia Barletta-Spinazzola, a binario unico e non elettrificata.\nIl 6 novembre 2009 veniva aperta al traffico, anche se monca del tratto di alcuni km che avrebbe dovuto costeggiare Minervino, la Strada Regionale 6 (SR6), un'importante arteria a due corsie per senso di marcia, che avrebbe dovuto velocizzare i collegamenti tra le aree interne della Murgia Occidentale ed il casello dell'autostrada A14, di Canosa di Puglia, ma che ancora a tutt'oggi \u00e8 incompiuta."}
{"id": "1644921", "revid": "2075278", "url": "https://it.wikipedia.org/wiki?curid=1644921", "title": "Oriental Light and Magic", "text": ", prima Oriental Light and Magic, \u00e8 uno studio di animazione giapponese fondato nel giugno 1994. \u00c8 noto per la produzione di anime quali \"Pok\u00e9mon\", \"Berserk\", \"Inazuma Eleven\", \"Deltora Quest\" e \"Komi Can't Communicate\"."}
{"id": "1644923", "revid": "13261", "url": "https://it.wikipedia.org/wiki?curid=1644923", "title": "Presidenti del Parlamento Europeo", "text": ""}
{"id": "1644937", "revid": "767487", "url": "https://it.wikipedia.org/wiki?curid=1644937", "title": "The Coastline", "text": "The Coastline \u00e8 un film del 1983 diretto da Peter Greenaway.\nSi tratta di un \"mockumentary\" o \"falso documentario\" conosciuto anche come \"The Sea in their Blood\", e presentato al National Maritime Museum di Greenwich Regno Unito, come \"Beside the Sea\". La lavorazione \u00e8 iniziata nel 1976 terminando nel 1983.\nTrama.\nIl film consiste in una varia serie di immagini legate al mare e al mondo della pesca, diapositive di pesci e molluschi, riprese di grandi onde che si schiantano contro le rocce, inquadrature di pontili e fari, mentre una voce narrante elenca un insieme di statistiche e di informazioni di dubbia o nessuna veridicit\u00e0.\nProduzione.\nIl film \u00e8 stato prodotto dalla Central Office of Information (COI) e dalla London Television Service.\nDistribuzione.\nIl documentario \u00e8 stato distribuito in DVD dalla BFI Video nel 2010 nel Regno Unito."}
{"id": "1644938", "revid": "768068", "url": "https://it.wikipedia.org/wiki?curid=1644938", "title": "Aspendo", "text": "Aspendo (; ) era un'importante citt\u00e0 della Panfilia, secondo alcuni la pi\u00f9 antica.\nStoria.\nLa tradizione pi\u00f9 diffusa attribuisce la sua fondazione ad Argo, un'altra da un eroe eponimo di nome Aspendo, un'altra ancora tira in ballo dei fuggiaschi troiani.\nPur subendo gli influssi ellenici, Aspendo conserv\u00f2 a lungo il dialetto e i costumi indigeni: il suo nome antico era Estwediis (ci\u00f2 \u00e8 testimoniato dalla legenda delle monete).\nDurante la campagna di Alessandro Magno la citt\u00e0 tent\u00f2 di resistergli ma, cinta d'assedio, s'arrese, concedendo ostaggi e pagando un tributo.\nPass\u00f2 poi sotto le dominazioni dei Tolomei e degli Attalidi ed infine, alla morte di Attalo III, sotto i Romani.\nL'abitato si trovava sulla riva destra del fiume Eurimedonte, nell'entroterra della Panfilia, adagiato su un pianoro naturale circondato da pendii molto ripidi.\nLa citt\u00e0 non \u00e8 stata mai scavata: esistono solo dei disegni risalenti al 1890.\nI monumenti noti sono: lo stadio (in realt\u00e0 un ippodromo), l'agor\u00e0 trapezoidale con tabernae e un ninfeo, il bouleuterion (alle spalle dell'agor\u00e0), la basilica, il grandioso acquedotto (lungo ben 600 metri), il teatro e il Ponte sull'Eurimedonte."}
{"id": "1644946", "revid": "1543377", "url": "https://it.wikipedia.org/wiki?curid=1644946", "title": "Federazione calcistica di Panama", "text": "La Federazione calcistica di Panam\u00e1, ufficialmente \"Federaci\u00f3n Paname\u00f1a de F\u00fatbol (FEPAFUT)\", fondata nel 1937, \u00e8 il massimo organo amministrativo del calcio a Panama. Affiliata alla FIFA dal 1938 e alla CONCACAF dal 1961, essa \u00e8 responsabile della gestione del campionato di calcio e della nazionale di calcio dello stato centroamericano."}
{"id": "1644948", "revid": "339392", "url": "https://it.wikipedia.org/wiki?curid=1644948", "title": "Federaci\u00f3n Paname\u00f1a de F\u00fatbol", "text": ""}
{"id": "1644952", "revid": "712828", "url": "https://it.wikipedia.org/wiki?curid=1644952", "title": "Nanto (disambigua)", "text": ""}
{"id": "1644954", "revid": "30610", "url": "https://it.wikipedia.org/wiki?curid=1644954", "title": "The Sea in Their Blood", "text": ""}
{"id": "1644963", "revid": "78273", "url": "https://it.wikipedia.org/wiki?curid=1644963", "title": "Penisola di Masoala", "text": ""}
{"id": "1644967", "revid": "2091899", "url": "https://it.wikipedia.org/wiki?curid=1644967", "title": "Perseus Project", "text": "The Perseus Project \u00e8 il progetto di biblioteca digitale, portato avanti dalla Tufts University, situata a Medford/Somerville vicino a Boston, nel Massachusetts, che mette insieme collezioni di risorse relative al campo degli studi umanistici. Il sito rappresenta in primo luogo uno straordinario repertorio di testi greci e latini, spesso corredati dalla traduzione in inglese e da un opportuno commento critico.\nStoria.\nIl progetto ebbe inizio nel 1987 con il fine di raccogliere materiali per lo studio dell'antica Grecia. Ha pubblicato due CD-ROM e, nel 1995, ha pubblicato sul World Wide Web la \"Perseus Digital Library\". Il progetto \u00e8 andato ben oltre il suo scopo iniziale: le attuali raccolte coprono l'antichit\u00e0 classica greco-romana, la storia americana del XIX secolo, il Rinascimento inglese, gli scritti di Edwin Bolles, la cultura araba, la poesia in lingua latina dell'Umanesimo e del Rinascimento italiano, materiali relativi alla tradizione germanica e la storia della \"Tufts University\".\n\"Editor-in-chief\" del progetto, fin dalla fondazione del \"Perseus Project\", \u00e8 Gregory Crane, titolare della \"Tufts Winnick Family Chair\" in \"Technology and Entrepreneurship\".\nWeb hosting, mirroring e formato di archiviazione.\n\u00c8 ospitato dal \"Department of Classics\" dell'universit\u00e0. A causa di frequenti problemi di hardware, le risorse offerte sono spesso non disponibili. Il progetto \u00e8 accessibile anche attraverso i mirror di Berlino e Chicago.\nLe opere in greco antico sono archiviate in \"beta code\", ma possono essere convertite per la visualizzazione in diversi sistemi di trascrizione.\nDiritti di riproduzione.\nIl \"Perseus Project\" sostiene l'open-source, e ha pubblicato codice su SourceForge. Tutti i testi e i materiali considerati di pubblico dominio sono disponibili per il libero download in formato XML su Perseus 4.0. Perseus \u00e8 un membro attivo della Open Content Alliance e sostenitore dell'Internet Archive.\nI diritti di riutilizzazione di alcuni contenuti, immagini o testi, sono limitati in base agli accordi stipulati con i detentori del diritto."}
{"id": "1644973", "revid": "1934238", "url": "https://it.wikipedia.org/wiki?curid=1644973", "title": "Bosco della Panfilia", "text": "Il Bosco della Panfilia \u00e8 una rara foresta planiziale situata in Emilia-Romagna e pi\u00f9 precisamente nel comune di Sant'Agostino, al confine tra le province di Ferrara e Bologna, in un'ampia ansa golenale lungo la sponda sinistra del fiume Reno. Ha una estensione di 81 ettari cos\u00ec suddivisi: 50 sono di bosco naturale, 28 di rimboschimenti con specie autoctone effettuati a partire dai primi anni \u201880 e 3 ettari di stradoni e fossi di sgrondo.\n\u00c8 delimitato ad ovest dal Cavo Napoleonico, a nord dall'abitato di Sant'Agostino, a est dalle campagne di Poggio Renatico e a sud dall'alveo del Reno (che divide le province di Ferrara e Bologna). Il Canale Emiliano Romagnolo sottopassa il lembo est del bosco e lo stesso fiume.\nIl \"Bosco di Sant'Agostino o Panfilia\" fa parte del patrimonio indisponibile della Regione Emilia-Romagna ed \u00e8 tra i siti di interesse comunitario con codice IT40600009 La Societ\u00e0 Botanica Italiana lo ha classificato nel 1971 \u201cbiotopo di rilevante interesse vegetazionale\u201d.\nDi fronte al Bosco Panfilia, nella golena bolognese del Reno, dopo una serie di interventi di rinaturazione e di rimboschimento curati dai Comuni di Galliera e Pieve di Cento e dal WWF Alto Ferrarese, \u00e8 stata istituita l'Area di Riequilibrio Ecologico \"Bisana\" su una superficie complessiva di circa 65 ettari.\nCaratteristiche ambientali.\nIl Bosco Panfilia comprende un tratto del fiume Reno e un lembo di foresta adiacente, tipico esempio di bosco umido di pianura un tempo diffuso in tutta la pianura padana. La vegetazione, insediata su suolo di origine alluvionale composto da stratificazioni alternate di depositi sabbiosi e argilloso-limosi, presenta accentuate caratteristiche di bosco fluviale essendo prevalentemente localizzato in un ambito golenale invaso dalle piene autunnali e primaverili pi\u00f9 accentuate. La regione presenta clima tipicamente continentale con un'escursione termica annua superiore ai 23\u00a0\u00b0C, mentre le precipitazioni medie annue sono di 698,2\u00a0mm con un massimo principale in autunno e uno secondario in primavera.\nNonostante alcune trasformazioni subite nel tempo e a pratiche di pioppicoltura, il Bosco Panfilia rappresenta per qualit\u00e0 ed estensione un importante biotopo della regione in ambiente ripariale.\nNotizie storiche.\nIl Bosco Panfilia \u00e8 una preziosa e rara testimonianza delle antiche foreste planiziarie, pur non essendo un \"relitto\" delle stesse, come molti hanno ritenuto in passato. Studi recenti hanno dimostrato che quest'area boscata si \u00e8 formata meno di tre secoli fa, in occasione della \"rotta\" del Reno.\nCirca a met\u00e0 del XV secolo, il Reno trova un corso stabile fra Cento e Pieve di Cento (dove scorre attualmente) e si dirige nelle valli di Galliera. Inizia un dissidio fra i bolognesi e i ferraresi che durer\u00e0 quattro secoli: i primi vogliono che il Reno sia immesso nel Po di Ferrara per allontanare i pericoli di inondazioni e impaludamenti delle loro terre; i ferraresi, invece, si oppongono a tale immissione per timore di esondazioni e interramenti del loro principale corso d'acqua, via di navigazione sino al mare Adriatico. I bolognesi convinsero nel 1522 il Duca di Ferrara Alfonso I d'Este ad eseguire l'opera. Dal 1530 al 1604 il Reno rimane convogliato nel Po di Ferrara, seguendo il percorso Sant'Agostino-Mirabello-Vigarano Mainarda e Cassana. Le limacciose acque del Reno non mancheranno di provocare i temuti interramenti del Po, il quale romper\u00e0 moltissime volte. .\nUn successivo riordino idraulico, disposto da papa Clemente VIII nel 1604, toglie il Reno dal Po per immetterlo nelle valli della Sammartina e Poggio Renatico, vicine a Ferrara. Tale condizione si mantiene sino a circa il 1750 quando due successivi interventi, imposti dalle precarie condizioni idrauliche, portano finalmente il Reno a sfociare nel mare Adriatico. Prima, papa Benedetto XIV fa scavare il Cavo Benedettino, con lo scopo di smaltire le acque delle valli nel Po di Primaro; poi, dopo la rotta avvenuta a Sant'Agostino nel 1750, il fiume viene deviato verso est assecondando l'andamento assunto a seguito della rotta stessa. Tale deviazione viene consolidata realizzando, fra il 1767 e il 1782, una congiunzione con il Cavo Benedettino e inalveando poi il Reno nel letto del Primaro, prima di giungere all'Adriatico.\nLa rotta del 1750 passa alla storia con il nome di \u201crotta Panfilia\u201d, e fu proprio sul deposito alluvionale della rotta dove si insedi\u00f2 lentamente la vegetazione del bosco, che ricevette anch'esso il nome di Panfilia.\nTuttavia, anche la nuova inalveazione non pone fine alle inondazioni del Reno. Cos\u00ec nel 1807, nel tentativo di trovare una nuova soluzione, l'Imperatore Napoleone I, su pressione dei bolognesi, dispone lo scavo di un canale artificiale, detto \u201cCavo Napoleonico\u201d, con l'intento di portare le acque del Reno dalla deviazione di Sant'Agostino sino al fiume Panaro (nei pressi di Bondeno), e quindi nel Po. L'esecuzione dell'opera viene abbandonata nel 1814 per essere poi ripresa e completata molto tempo dopo, nel decennio tra il 1954 e il 1963, dopo le rovinose rotte del Reno avvenute a Gallo di Poggio Renatico tra il 1949 e il 1951. Il nuovo Cavo Napoleonico, lungo 18\u00a0km, svolge due importanti funzioni: scolmatore delle piene del Reno nel periodo invernale e canale irriguo a servizio del Canale Emiliano Romagnolo nel periodo estivo.\nFauna.\nGli uccelli rappresentano la fauna principale del bosco, sia per le specie stanziali che per quelle migratorie. Tra le nidificanti sono presenti la cinciarella, la cinciallegra, lo scricciolo, l'averla piccola, l'allodola, l'upupa, la tortora, il rigogolo, il cuculo, il picchio verde (\"Picus viridis\"), il picchio rosso maggiore, il torcicollo ed altre. Il colombaccio \u00e8 di passo in autunno.\nLegati invece all'ambiente umido del Reno e del vicino Cavo Napoleonico troviamo l'usignolo di fiume, il cannareccione, il beccamoschino, il martin pescatore, la gallinella d\u2019acqua, la nitticora, il germano reale, l'airone cenerino e qualche esemplare di folaga, di tarabusino, di airone bianco maggiore e di garzetta. Il volatile pi\u00f9 comune del sottobosco \u00e8 senza dubbio il fagiano, facilmente avvistabile anche nei vicini campi coltivati e il cui numero aumenta in occasione delle reintroduzioni periodiche a scopo venatorio.\nNon mancano i rapaci: quelli notturni come l'allocco, il barbagianni, la civetta e il gufo comune che trovano frequente rifugio nelle vecchie case coloniche abbandonate delle campagne circostanti; la poiana, il gheppio, lo sparviere e il nibbio bruno sono invece diurni.\nTra i mammiferi sono presenti la volpe, la puzzola, il tasso, il riccio, la talpa e altre specie di micromammiferi, come il topo selvatico e una specie di toporagno. La nutria, roditore originario del Sud America introdotto in Italia a scopo di allevamento, \u00e8 presente nel Cavo Napoleonico e nel Reno.\nGli anfibi presenti, che trovano nell'area boschiva un habitat naturale, sono la raganella italiana, la rana agile, il rospo e il tritone crestato.\nTra i rettili sono invece presenti il biacco (\"Coluber viridiflavus\"), l'orbettino (\"Anguis fragilis\"), la testuggine palustre e la natrice dal collare (\"Natrix natrix\").\nTra gli insetti di particolare interesse scientifico risultano i coleotteri carabidi, insetti legati al suolo e importanti indicatori ambientali. I campionamenti attrattivi di carabidi curati dal Museo Civico di Storia Naturale di Ferrara negli anni '90 hanno rivelato la presenza di 138 specie. Nei terreni argillosi del Bosco Panfilia sono state anche individuate specie di coleotteri del suolo prive di occhi e depigmentate.\nFlora.\nLa variet\u00e0 della flora presente rispecchia quelle tipiche di un bosco di pianura che vegeta su terreni tendenzialmente asfittici, periodicamente allagati e invasi da sedimenti finissimi. Tra le specie arboree dominano, con esemplari anche di grandi dimensioni, la farnia, il frassino ossifillo e il pioppo bianco; diffusi sono anche l'olmo, l'acero campestre e il salice bianco.\nTra le piante arbustive sono presenti nel bosco il prugnolo, il biancospino, il sanguinello, il nocciolo, il sambuco e il ligustro.\nLo strato erbaceo, poco sviluppato, \u00e8 dominato da fitti cespi di Carex pendula. Le zone che pi\u00f9 raramente vengono raggiunte dalle piene presentano invece un esteso tappeto di edera.\nFunghi e tartufi.\nNel Bosco della Panfilia sono presenti molte variet\u00e0 di funghi epigei oltre ad alcune specie di funghi ipogei, cio\u00e8 i tartufi. In un recente censimento realizzato per conto della Regione Emilia-Romagna sono state segnalate 176 specie di macromiceti.\nFra i funghi epigei abbondano le specie lignicole (parassite e saprofite, che vivono a spese del legno in decomposizione). Tra i commestibili si trovano la Morchella esculenta, la Morchella semilibera, il Pioppino, la Flammulina velutipes, l'Armillaria mellea e il Coprinus comatus.\nNumerosi sono i funghi della famiglia delle Polyporaceae e delle Agaricaceae, cos\u00ec come sono presenti altri generi come Pholiota, Auricularia, Lentinus e Mixomiceti. \u00c8 possibile imbattersi anche in varie specie di funghi tossici e velenosi, compreso la temuta Amanita phalloides.\nFra gli Aphyllophorales alcune specie sono rare, come ad esempio il Fibricium subceraceum, il Lindtneria panphyliensis (specie nuova rinvenuta solo nel bosco Panfilia, nel 1986) e lo Steccherinum rubustius (primo ritrovamento in Italia).\nNel Bosco Panfilia sono state segnalate anche altre specie rare come il Coprinus strossmayeri, che cresce alla base dei pioppi, e l'Entoloma moserianum, che invece predilige i boschi di querce.\nI funghi ipogei, un tempo molto abbondanti, sono ora pi\u00f9 rari, probabilmente a causa del degrado ambientale e dei cambiamenti climatici. Il tartufo pi\u00f9 pregiato \u00e8 quello bianco (Tuber magnatum). Sono pure presenti alcune specie di tartufo nero, soprattutto il Tuber macrosporum."}
{"id": "1644975", "revid": "1543377", "url": "https://it.wikipedia.org/wiki?curid=1644975", "title": "Federazione calcistica di Porto Rico", "text": "La Federazione calcistica di Porto Rico, ufficialmente Federaci\u00f3n Puertorrique\u00f1a de F\u00fatbol (in spagnolo) / Puerto Rican Football Federation (in inglese), fondata nel 1940, \u00e8 il massimo organo amministrativo del calcio in Porto Rico. Affiliata alla FIFA e alla CONCACAF dal 1960, essa \u00e8 responsabile della gestione del campionato di calcio e della nazionale di calcio dell'isola."}
{"id": "1644978", "revid": "167080", "url": "https://it.wikipedia.org/wiki?curid=1644978", "title": "Perseus project", "text": ""}
{"id": "1644980", "revid": "27108", "url": "https://it.wikipedia.org/wiki?curid=1644980", "title": "Federaci\u00f3n Puertorrique\u00f1a de F\u00fatbol", "text": ""}
{"id": "1644982", "revid": "167080", "url": "https://it.wikipedia.org/wiki?curid=1644982", "title": "Perseus Digital Library", "text": ""}
{"id": "1644991", "revid": "1543377", "url": "https://it.wikipedia.org/wiki?curid=1644991", "title": "Valle dei Santi", "text": "La Valle dei Santi \u00e8 una parte di territorio della provincia di Frosinone, racchiusa tra le propaggini meridionali dei Monti Aurunci e delle Mainarde. Il toponimo Valle dei Santi viene utilizzato per molteplici attivit\u00e0 storico-culturali che vedono in associazione i piccoli comuni che la compongono. I comuni maggiormente interessati a tali attivit\u00e0 sono Sant'Apollinare, Sant'Ambrogio sul Garigliano, Sant'Andrea del Garigliano, Vallemaio, San Giorgio a Liri, Ausonia, Pignataro Interamna, Esperia\nIdentit\u00e0 culturale.\nLa Valle dei Santi fa parte della regione storica della Terra di Lavoro. I dialetti dei diversi comuni sono tra loro molto simili, tutti appartenenti ai dialetti meridionali, con qualche elemento proveniente anche dai dialetti mediani. Ogni comune della Valle dei Santi, tuttavia, possiede le sue diverse particolarit\u00e0 dialettali.\nGeografia.\nLa Valle Dei Santi corrisponde con la parte meridionale del Lazio, al confine con la Campania e con i comuni della parte meridionale della provincia di Latina. Tutti i comuni che attualmente sono del Lazio, e si trovano a sud ed a nord del fiume Garigliano fino ad Arce (seguendo il percorso della via Casilina) sono stati regione Campania fino al 1926 cio\u00e8 l'anno della fondazione della provincia di Frosinone da parte del governo fascista, e furono annessi, tra i numerosi comuni dell'alta Terra di Lavoro (tra cui Sora, Cassino ed Atina) i territori di: San Giorgio a Liri, Sant'Ambrogio sul Garigliano, Pignataro Interamna, Sant'Apollinare, Vallemaio e Sant'Andrea del Garigliano (questi ultimi due paesi condividevano un unico municipio, a capo del comune di Sant'Andrea di Vallefredda). La valle dei Santi \u00e8 Circondata dalla catena dei monti Aurunci e dalle montagne dell'attuale alto casertano. In quasi tutta la vallata si possono ammirare anche tutti gli altri splendidi monti dove sorgono pinete e luoghi di ristoro.\nClima.\nIl clima \u00e8 particolarmente afoso, le temperature possono oscillare tra i 25\u00b0 e i 40\u00b0 nel periodo estivo. Nella stessa stagione i fiumi della valle - Liri, Gari e Garigliano - si prosciugano a tal punto che \u00e8 possibile percorrerli a piedi per lunghi tratti. Contrariamente, in inverno le temperature minime variano tra i 2\u00b0 e i 6\u00b0; la valle \u00e8 interessata sovente da fenomeni nebbiosi, con la visibilit\u00e0 che si riduce ai minimi termini. \u00c8 molto difficile che il territorio sia interessato da precipitazioni nevose. Negli ultimi anni sono state segnalate sporadiche nevicate, le cui tracce sono scomparse nell'arco di pochi minuti.\nStoria.\nLa Valle dei Santi \u00e8 costituita dal territorio che ha visto come cardine formativo territoriale l'Abbazia di Montecassino. \u00c8 racchiusa tra le propaggini dei monti Aurunci e le Mainarde comprendendo comuni della Provincia di Frosinone e della Provincia di Caserta (San Pietro Infine e Rocca d'Evandro). \u00c8 parte integrante dell'Antica Terra di San Benedetto (Terra Sancti Benedicti) ed \u00e8 attraversata dai fiumi Liri e Gari i quali confluiscono tra loro in localit\u00e0 Giunture del Comune di Sant'Apollinare formando il Garigliano che da qui in poi costituisce confine territoriale tra la Regione Lazio e la Regione Campania.Storicamente il territorio era parte integrante della Provincia di Terra di Lavoro. Durante la Seconda guerra mondiale \u00e8 stata teatro di parte dei sanguinosi eventi legati alla \"Battaglia di Montecassino\" (1943-1944).\nI comuni della zona.\nSant'Apollinare.\nIl paese pi\u00f9 antico della valle dei santi \u00e8 Sant'Apollinare che prende il nome di Sant'Apollinare nel 797 anche se ha origini ben pi\u00f9 antiche. Sant'Apollinare \u00e8 un piccolo paese del Lazio Meridionale, la sua vallata \u00e8 delimitata da due catene di Monti, una di queste \u00e8 quella dei Monti Aurunci. Questa Vallata si presenta ricca di selve e di boschi, piccole praterie e terre coltivate. A Sant'Apollinare sono state realizzate delle opere che consentono di godere a pieno della natura, \u00e8 possibile attraverso il \"Percorso naturalistico MONTEBARRUZZA\" fare delle lunghe passeggiate ed ammirare la sottostante piana del Liri; organizzare delle scampagnate e sostare lungo il percorso grazie alla presenza di gazebo, tavoli e panche. Altro bellissimo spettacolo faunistico \u00e8 quello offerto dal Percorso Pedemontano che collega i comuni di Sant'Apollinare e di Vallemaio, anche qui \u00e8 possibile fare delle\nlunghe passeggiate e sostare per scampagnate. \u00c8 possibile fare delle passeggiate, godendo del contatto incontaminato con la natura, anche presso la zona denominata Repetoni, localit\u00e0 in cui \u00e8 presente la tenuta del Cavaliere Di Cicco, \"Casino Di Cicco\", luogo in cui vi sono testimonianze sulla seconda guerra mondiale e sul passaggio del maresciallo Kesselring. Lungo l'argine destro del fiume Liri \u00e8 stata costruita una Pista Ciclabile che consente alle persone, non solo di trascorrere ore di relax, usufruendo delle zone di sosta; ma anche di fare sport all'aria aperta. Nel 797 era Abate di Montecassino Gisolfo. Con la nomina di questo Abate la vita Benedettina cambia completamente aspetto; infatti, egli diede inizio ad una organizzazione fondiaria delle zone circostanti l'Abbazia, che portarono all'Abbazia stessa benefici economici, politici e morali. Egli, non solo bonific\u00f2 la zona paludosa presso il Rapido, ma ordin\u00f2 la costruzione di due \"celle\". La prima cella fu quella di Valleluce, verso i monti, dedicata a S.Angelo, e la seconda \u00e8 quella di \"Albiano\", dedicata a S.Apollinare, Vescovo e martire di Ravenna. Essa non fu solo un luogo di preghiera, ma anche un piccolo centro amministrativo dei beni ricavati dal lavoro dei campi; infatti con la costruzione della \u201ccella\u201d si era creato, nella zona definita attualmente \"Valle dei Santi\", un nuovo sistema economico denominato \"curtense\". Tutte le celle costruite, intorno alla Abbazia, vanno viste come la concretizzazione della regola benedettina \"Ora et Labora\". Verso la cella di Sant'Apollinare si concentrarono le attenzioni dell'Abate Apollinare, successore dell'Abate Gisolfo. Questo occhio benevolo \u00e8 forse dovuto all'omonimia che legava l'Abate al vescovo e martire di Ravenna Sant'Apollinare. Si dice che sia l'Abate sia il Vescovo abbiano protetto la \"cella\" dalle incursioni dei Saraceni, alla conquista del territorio Benedettino. Infatti, la leggenda narra, dato che non ci sono documenti attestanti il passaggio dei Saraceni sul territorio, che questi ultimi, nell'inseguire i Franchi si trovarono a costeggiare la sponda destra del Fiume Garigliano, giungendo fino alla Cella di Sant'Andrea, saccheggiandola e distruggendola, e proseguendo per Sant'Apollinare. Giunti in prossimit\u00e0 del territorio benedettino e vedendo l'Abbazia, oggetto di conquista, sempre pi\u00f9 vicino, e data l'ora tarda, decisero di fermarsi, di riposare e di rimandare la conquista al mattino seguente. Durante la notte un violento e improvviso temporale fece ingrossare le acque del Fiume, rendendo l'attraversata impossibile. I Saraceni, furiosi per l'accaduto, decisero di ritornare al loro accampamento, presso Gaeta, saccheggiando e bruciando strada facendo la cella di S.Giorgio e quella di S. Stefano. Dai documenti storici non si riesce a capire se la cella Albiano sia stata distrutta o meno. Molti sostengono che essa sia stata protetta dalle preghiere dell'Abate e del Vescovo martire. I monumenti che \u00e8 possibile visitare nel paese sono:\nLa Torre del Castello, risalente al X\u2013XI secolo d.C., un sepolcreto di et\u00e0 Romana, rinvenuto durante gli scavi del 1994, il Pozzo risalente al 1632 in contrada Colle Ponaro, edicola Sacra costruita nel 1888 e raffigurante la Madonna Immacolata, Chiesa Parrocchiale Santa Maria degli Angeli, monumento ai Caduti, inaugurato nel lontano 1975.\nSan Giorgio a Liri.\nIl paese di San Giorgio, divenuto San Giorgio A Liri nell'846, sorge tra i monti Aurunci ed il fiume Liri. Dopo l'unit\u00e0 d'Italia, per evitare casi di omonimia, al nome di San Giorgio, si \u00e8 aggiunto il riferimento al fiume Liri che attraversa il territorio.Poche sono le notizie sui primi insediamenti dell'attuale territorio comunale, anche se la nascita dello stesso presumibilmente risale all'et\u00e0 del Ferro. Notizie pi\u00f9 dettagliate si hanno a partire dai primi decenni del IX sec. Periodo in cui viene fondata la chiesa dedicata a San Giorgio, poi distrutta nell'anno 846 dai mussulmani. Solo dopo la ricostruzione della Chiesa di San Giorgio nel X secolo, sorge l'abitato, in seguito fortificato. Come tutti i paesi che sono parte della Valle dei Santi anche San Giorgio \u00e8 per tutto il Medioevo nell'orbita di Montecassino. I Monaci Benedettini vedono in S.Giorgio un territorio fertile, in quanto adagiato sulla sponda destra del fiume Liri e proprio per la sua collocazione geografica la cella si ritrova a subire dapprima la distruzione dei Saraceni, che non potendo giungere a Monteccasino ripiegarono verso i propri insediamenti di Gaeta, e per vendetta, trovando lungo il loro cammino S.Giorgio la incendiarono e saccheggiarono. A questi eventi seguirono forti migrazioni dovuti al brigantaggio diffuso, la lenta ripresa avvenne solo dopo il XVII sec. quando la Peste termino di flagellare i territori Benedettini (testimonianza \u00e8 l'edificazione della Chiesa di San Rocco).\nNel 1806 San Giorgio fu unito amministrativamente a Castelnuovo Parano, tale aggregazione dur\u00f2 una decina di anni, in quanto San Giorgio torn\u00f2 all'autonomia, realizzando la bonifica di terrene e numerose opere pubbliche tra cui un ponte sul Liri e una rete stradale i paesi limitrofi. San Giorgio a Liri come altri paesi sub\u00ec ingenti danni e pesanti perdite nel corso della seconda guerra mondiale, che fu un duro colpo per l'aspetto demografico, infatti alcuni dei sopravvissuti all'occupazione tedesca e alla violenza dei bombardamenti delle truppe di liberazione, emigrarono per trovare benessere e ricostruire la propria vita. Solo dopo lo sviluppo industriale dell'area del Cassinate il paese ha cominciato a svilupparsi e ad assumere la conformazione attuale, sviluppatasi intorno a quello che \u00e8 il borgo antico. Poi c'\u00e8 il comune di Sant'Andrea del Garigliano \u00e8 un Comune di 1.589 abitanti Il cui nome deriva da una chiesa medievale, dedicata al Santo Andrea, eretta dai Padri Benedettini di Montecassino. Il centro pi\u00f9 antico domina dalla collina la vallata interna. Le antiche mura, e le torri circolari, sono ancora visibili. Simbolo del paese e la torre con l'orologio in origine campanile di un'antica Chiesa. La cella di Sant'Andrea, eretta dai benedettini di Montecassino fu distrutta nell'846 dai Saraceni, che risalendo la foce del Garigliano, distrussero e saccheggiarono il piccolo borgo. Solo alcuni anni dopo il centro fu ricostruito ad opera dei principi di Capua, i quali donarono la chiesa ai Benedettini; da qui Sant'Andrea entra a far parte di quel territorio della valle dei Santi, che viene definito come terra di S.Benedetto. I resti della chiesa che allora fu donata, sono su una collina accanto al castello. Nel 1045 per volere dell'abate Richerio, fu costruito un Castello al fine di proteggere la popolazione residente. I Normanni, se ne appropriarono, ma in breve, furono cacciati dal territorio benedettino. La chiesa intitolata a Sant'Andrea venne abbandonata intorno al '800, poich\u00e9 la Chiesa di Santa Maria delle Grazie divenne centro della comunit\u00e0. Fuori delle mura sorse la Chiesa dedicata a San Rocco. Nel corso del XIX-XX secolo, il paese ha subito pesanti perdite demografiche dovute dapprima al fenomeno del brigantaggio, e poi alla seconda guerra mondiale, che ha quasi completamente distrutto il paese di Sant'Andrea. Solo con la fine del conflitto e con l'industrializzazione del Cassinate il paese ha avuto un aumento demografico.\nSant'Ambrogio sul Garigliano.\nIl paese di Sant'Ambrogio sul Garigliano, \u00e8 situato all'estremo lembo della provincia di Frosinone; Sant'Ambrogio sorge sopra una collina. Le zone circostanti sono ricche di boschi cedui; la pianura, attraversata dal Liri e dal Gari che proprio a Sant'Ambrogio confluiscono formando il Garigliano, \u00e8 caratterizzata da vasti pioppeti, aspetto rilevante dell'agricoltura locale.Situato all'estremo lembo della provincia di Frosinone, Sant'Ambrogio sorge sopra una collina. La nascita di questo paese \u00e8 simile a quella di altri appartenenti alla valle dei santi, infatti questo territorio apparteneva tutto ai monaci benedettini che lo ricevettero in dono dai principi longobardi. Per volere dei vari abati la popolazione presente sul territorio venne raccolta attorno a varie celle che davano il nome ai rispettivi paesi. Anche il nome Sant'Ambrogio deriva dalla chiesa e solo nel 1862 per distinguerlo da altri centri omonimi divenne Sant'Ambrogio sul Garigliano.\nI benedettini esercitavano sul paese i loro diritti feudali, infatti gli ambrosiani dovevano versare la decima parte dei prodotti della terra e la terza del vino, mentre era consentito loro pascolare liberamente il bestiame.\nIl territorio pur essendo pianeggiante, era ancora boscoso, per questo gli abati lo affidavano a coloni in modo che questo fosse progressivamente bonificato. Successivamente fu imposto agli abitanti di Sant'Ambrogio un fitto sui terreni concessi pari a 160 soldi amalfitani.\nL'evoluzione del paese si ebbe fino agli inizi del Cinquecento, dopo di che fu coinvolto nelle guerre tra spagnoli e francesi. Il paese venne occupato per molto tempo da Braccio da Montone, condottiero papale, i cui soldati depredarono gli abitanti. Questi avvenimenti condussero il paese allo spopolamento, inoltre nel Seicento la popolazione fu vittima di una peste.\nGli avvenimenti storici che colpirono Sant'Ambrogio ridussero talmente la popolazione che all'inizio dell'Ottocento non raggiungendo il numero di mille abitanti, venne annesso al comune di Sant'Apollinare, questo cambiamento fece perdere a Sant'Ambrogio consistenti terreni, acquisiti dai comuni limitrofi, compreso lo stesso Sant'Apollinare. Nel corso dell'Ottocento Sant'Ambrogio fu coinvolto negli avvenimenti risorgimentali e negli episodi del brigantaggio, cause di ulteriori emigrazioni, soprattutto verso l'estero. Il paese si riprese durante gli anni venti grazie alla costruzione di un moderno ponte che attraversava il fiume Garigliano, questa nuova via di comunicazione favor\u00ec nuovi sbocchi al paese.\nDurissime furono le condizioni di vita degli ambrosiani durante la II guerra mondiale, quando la linea del fronte si attest\u00f2 lungo il Garigliano e i tedeschi posero nel centro urbano e in diverse localit\u00e0 di campagna i loro comandi operativi. Sant'Ambrogio fu uno dei primi paesi a essere liberato dagli alleati anche se erano rimaste quasi solo le macerie. La ripresa fu lenta e difficile e molti ambrosiani furono costretti a emigrare.\nUn altro evento che ha toccato il paese \u00e8 stato il terremoto del 1984, dopo il quale \u00e8 stato ricostruito e dotato di tutti i servizi moderni.\nLa Chiesa di San Biagio, nel cui interno \u00e8 possibile vedere un Crocifisso del Trecento e un altare barocco, provenienti dalla Chiesa di Sant'Eligio di Aversa. Nel borgo di San Rocco sorge una stele a ricordo di 39 vittime della guerra.\nVallemaio.\nPoi c'\u00e8 il comune di Vallemaio. Il borgo giace alle falde del monte Maio, e prima del 1932 era conosciuto come Vallefredda, il cui nome sottolineava clima rigido invernale. Il centro si trova a circa 300\u00a0m s.l.m., ad una distanza da Cassino di circa 23\u00a0km; e ad una distanza dalla costa Tirrenica di circa 30\u00a0km. Il territorio Comunale essenzialmente \u00e8 costituito da una zona montana con due valli, una ai piedi del centro, l'altra, Vallaurea, nella zona alta del paese. Nella parte alta di Vallaurea ancora oggi l'attivit\u00e0 pi\u00f9 fiorente \u00e8 l'Agricoltura. Le prime notizie sull'abitato risalgono al medioevo, ma la presenza umana risale sicuramente ad epoche precedenti. Vallefredda fu edificata dai conti di Suio, verso l'anno 1000 ed entr\u00f2 con Suio nel 1040 nell'orbita di Montecassino ricevendo nel 1079 una Chartae libertatis, in cui venivano garantiti avanzati diritti agli abitanti.\nNel periodo successivo Vallemaio sub\u00ec attacchi e conquiste: nel sec. XI i vallefreddani furono alleati ai Normanni, furono attaccati da Mark Vald (condottiero); nel 1421 con l'occupazione pontificia guidata da Braccio da Montone inizi\u00f2 il periodo medioevale che vide Vallefredda entrare nel \"feudo\" di Montecassino; tale periodo termino all'incirca nel 1806, quando fin\u00ec la dipendenza dai monaci cassinesi.\nDurante la seconda guerra mondiale Vallemaio sub\u00ec la quasi totale distruzione; \u00e8 stato fronte di aspre battaglie e per diversi mesi sul monte Maio si combatt\u00e9 duramente. A testimonianza del fatto sono ancora visibili alcune trincee su monte Maio e diverse rovine in Paese.\nTra le bellezze del piccolo Comune, abbarbicato sulla catena dei monti Aurunci, che in parte conserva antiche sembianze: vicoli ripidi, mura e torri quattrocentesche troviamo la chiesa dell'Annunziata il cui portale \u00e8 del 1553 e sull'altare maggiore vi \u00e8 il trittico (sec. XVI) in cui \u00e8 rappresentata l'Annunciazione con intorno i Santi. Della stessa epoca \u00e8 anche il pavimento antistante. Da ammirare inoltre i resti dell'antica Chiesa di San Tommaso e del Castello che si trovano in quella parte del centro abitato, quasi completamente distrutto durante la guerra.\nSport.\nLa valle dei santi presenta pi\u00f9 occasioni di sport, come il calcio, canoa, nuoto, campi da tennis, da pallavolo e da calcetto. Sant'Apollinare ha una squadra in promozione tra le pi\u00f9 vecchie della provincia con scuola calcio che ha tutti i settori dai piccoli amici alla juniores. Poi ci sono tre squadre in seconda categoria il Sant'Ambrogio Calcio che ha una squadra in seconda categoria da due anni dopo pi\u00f9 volte che \u00e8 stata fondata ed e anche pi\u00f9 volte fallita, Sant'Andrea che ha una squadra di calcio in seconda categoria con il nome di Real Sant'Andrea ed il Pignataro Calcio.Ed due squadre in terza categoria Pro Calcio San Giorgio ed Nuova Vallemaio Calcio. Sant'Apollinare, Sant'Andrea, San Giorgio offrono campi da calcetto, tennis, pallavolo, piste da corsa; mentre Sant'Ambrogio pu\u00f2 offrire canottaggio e qualsiasi attivit\u00e0 svolgibile su fiumi rapidi. Annualmente d'estate si organizza il torneo di calcetto della Valle Dei Santi in onore di \"Angelo Persechino\" nello stadio da calcio \"Giuseppe Ventre\" di Sant'Apollinare dove ci sono tornei per qualsiasi fascia di et\u00e0 dove ci sono squadre che riuniscono tutti i giocatori migliori della valle dei santi.\nA.B.I. Valle dei Santi.\nL'Associazione Bibliotecaria Intercomunale \"Valle dei Santi\" \u00e8 un'associazione tra Biblioteche comunali nata per migliorare e sviluppare il servizio di pubblica lettura. Al sistema aderiscono le biblioteche di:"}
{"id": "1644995", "revid": "21880", "url": "https://it.wikipedia.org/wiki?curid=1644995", "title": "Saggina", "text": ""}
{"id": "1644996", "revid": "45927", "url": "https://it.wikipedia.org/wiki?curid=1644996", "title": "H2G2", "text": ""}
{"id": "1645000", "revid": "1543377", "url": "https://it.wikipedia.org/wiki?curid=1645000", "title": "Federazione calcistica di Saint Kitts e Nevis", "text": "La Federazione calcistica di Saint Kitts e Nevis, ufficialmente \"St. Kitts and Nevis Football Association (SKNFA)\", fondata nel 1932, \u00e8 il massimo organo amministrativo del calcio a Saint Kitts e Nevis. Affiliata alla CONCACAF dal 1990 e alla FIFA dal 1992, essa \u00e8 responsabile della gestione del campionato di calcio e della nazionale di calcio del paese."}
{"id": "1645001", "revid": "1573940", "url": "https://it.wikipedia.org/wiki?curid=1645001", "title": "Binb\u014d shimai monogatari", "text": " \u00e8 un manga di Izumi Kazuto. \u00c8 stato adattato in una serie anime dalla Toei Animation e mandato in onda in Giappone da giugno a settembre 2006.\nTrama.\n\"Binb\u014d shimai monogatari\" ha come protagoniste due sorelle, la studentessa di scuole medie Ky\u014d e la studentessa di scuola elementare Asu, che vivono insieme da sole. La madre \u00e8 morta lo stesso anno in cui \u00e8 nata Asu e il padre \u00e8 fuggito via, lasciando dietro di s\u00e9 un grande debito di gioco. Lavorano insieme per vivere la loro vita e andare a scuola nonostante le difficolt\u00e0 che incontrano, ricevendo aiuto dalle persone intorno a loro di volta in volta."}
{"id": "1645004", "revid": "27108", "url": "https://it.wikipedia.org/wiki?curid=1645004", "title": "Saint Kitts and Nevis Football Association", "text": ""}
{"id": "1645005", "revid": "339392", "url": "https://it.wikipedia.org/wiki?curid=1645005", "title": "Gare d'Austerlitz", "text": ""}
{"id": "1645006", "revid": "339392", "url": "https://it.wikipedia.org/wiki?curid=1645006", "title": "Gare Montparnasse", "text": ""}
{"id": "1645007", "revid": "729019", "url": "https://it.wikipedia.org/wiki?curid=1645007", "title": "Chris Harris (wrestler)", "text": "In passato ha dato vita assieme a James Storm al tag team degli America's Most Wanted nella Total Nonstop Action Wrestling, federazione nella quale ha lottato tra il 2002 ed il gennaio 2008. Nello stesso mese \u00e8 stato assunto dalla WWE per il roster ECW con il ring name Braden Walker, ma \u00e8 stato svincolato dalla federazione il 7 agosto, dopo aver lottato due match negli show televisivi.\nTitoli e riconoscimenti.\nFrontier Elite Wrestling\nInterstate Championship Wrestling\nMountain Wrestling Association\nNWA Music City Wrestling\nNWA Shockwave\nNorthern Wrestling Federation\nSuperstar Wrestling Federation\nTotal Nonstop Action Wrestling\nUSA Championship Wrestling\nPro Wrestling Illustrated"}
{"id": "1645011", "revid": "139151", "url": "https://it.wikipedia.org/wiki?curid=1645011", "title": "Power Player", "text": ""}
{"id": "1645013", "revid": "466539", "url": "https://it.wikipedia.org/wiki?curid=1645013", "title": "Lina Poletti", "text": "Biografia.\nNacque a Ravenna, penultima di quattro figlie di una famiglia di piccoli commercianti. Dopo essersi diplomata al liceo, nel 1907 si laure\u00f2 con Giovanni Pascoli all'Universit\u00e0 di Bologna con la tesi \"La canzone nella poesia di Carducci\" (custodita nel Fondo Poletti della Biblioteca Classense di Ravenna). Spesso descritta come bella e ribelle, incline ad indossare abbigliamenti maschili, \u00e8 conosciuta anche per le relazioni con Sibilla Aleramo e Eleonora Duse. Spos\u00f2 Santi Muratori, suo amico d'infanzia, divenuto direttore della Biblioteca Classense e rimasto in carica fino al 1943.\nLettere a Sibilla.\nLa relazione con Aleramo inizi\u00f2 nell'aprile 1908, quando le due donne si conobbero al Congresso nazionale delle donne italiane (CNDI), condividendo le stesse idee femministe. Conoscendo Lina e innamorandosi di lei, Sibilla abbandon\u00f2 la sua relazione con Giovanni Cena, scrittore e suo compagno di vita, fino a quel momento. Nelle sue lettere, Aleramo cerc\u00f2 di convincere Poletti della possibilit\u00e0 di amare entrambi nello stesso tempo, ma Lina non accett\u00f2 il compromesso e la lasci\u00f2. Il rapporto, appassionato e sincero, da entrambe le parti, si concluse dopo un anno. Sibilla Aleramo, dopo l'uscita del suo romanzo di successo \"Una donna\" continu\u00f2 a partecipare attivamente al movimento di emancipazione femminile e divenne una delle pi\u00f9 note e lette scrittrici italiane.\nL'incontro con Eleonora Duse.\nLina conobbe quindi Eleonora Duse, attrice tra le pi\u00f9 acclamate del suo tempo, che stava attraversando, in quel periodo una crisi creativa; le due viaggiarono molto e vissero insieme a Roma, Firenze, Venezia, dove frequentarono Max Reinhardt, Rainer Maria Rilke, Hugo von Hofmannsthal.\nLa relazione tra le due fu appassionata, ma tormentata, tanto che dopo due anni termin\u00f2 con una violenta lite e successivi strascichi legali a proposito della restituzione dei manoscritti a cui la Poletti stava lavorando, drammi teatrali, che avrebbero dovuto riportare la Duse sulle scene. La conclusione della storia produsse una profonda ferita in entrambe.\nAlla fine della vicenda con Duse, Lina Poletti si leg\u00f2 alla contessa Eugenia Rasponi, nobile ravennate e femminista, sorella di Gabriella. Le due donne vissero insieme per 40 anni, dal 1918 fino alla morte della contessa, avvenuta nel 1958.\nScrittrice.\nDopo la morte della contessa Rasponi, Lina Poletti continu\u00f2 la sua attivit\u00e0 letteraria, scrivendo \"Il poema della Guerra\" ed alcuni saggi dedicati a Dante, Pascoli, Carducci, continuando ad occuparsi, sia nelle opere che nella sua vita privata, della causa per l'emancipazione della donna. Il decadentismo dannunziano e il classicismo carducciano influenzeranno poi tutti i suoi scritti poetici.\nPoletti fu, in anni pi\u00f9 recenti, studiata per la sua visione sulla libert\u00e0 delle relazioni tra i sessi. "}
{"id": "1645014", "revid": "167080", "url": "https://it.wikipedia.org/wiki?curid=1645014", "title": "Dea madre", "text": ""}
{"id": "1645016", "revid": "121109414", "url": "https://it.wikipedia.org/wiki?curid=1645016", "title": "Camillo Scroffa", "text": "Biografia.\nScroffa, laureato in giurisprudenza nell'Universit\u00e0 di Padova, esercit\u00f2 la professione di avvocato a Vicenza e a Venezia. La sua fama \u00e8 legata per\u00f2 ai \"Cantici di Fidenzio\", singolare canzoniere amoroso da lui composto intorno alla met\u00e0 del Cinquecento. Nei \"Cantici di Fidenzio\" sono felicemente satireggiate due diverse manie del grammatico Pietro Fidenzio Giunteo da Montagnana, noto anche come Glottocrisio (\u00ablingua d'oro\u00bb): la loquela farcita di affettati latinismi e l'infatuazione per il bel discepolo Camillo. Cantando maliziosamente le \u00abtumidule genule\u00bb e i \u00abvulpei villi\u00bb dell'alunno, vale a dire le sue gotuzze paffutelle e i suoi peli paragonabili a quelli di una volpe, lo Scroffa non si limita a ridicolizzare la pedanteria linguistica di un \u00abludimagistro\u00bb (maestro di scuola) culturalmente arretrato, ma attua anche un efficace ribaltamento comico del trito formulario della lirica petrarchesca.\nL'originale operina ebbe notevole fortuna e numerosi imitatori, avviando un nuovo genere poetico, detto appunto poesia fidenziana. La poesia fidenziana, per il particolare rapporto in essa stabilito tra il volgare italiano e il latino, rappresenta quasi l'opposto della poesia maccheronica."}
{"id": "1645017", "revid": "38120", "url": "https://it.wikipedia.org/wiki?curid=1645017", "title": "Madre terra", "text": ""}
{"id": "1645018", "revid": "287204", "url": "https://it.wikipedia.org/wiki?curid=1645018", "title": "Adelaide Blue Eagles", "text": "L'Adelaide Blue Eagles \u00e8 una societ\u00e0 calcistica di Adelaide, in Australia. Attualmente milita nella South Australian Super League, un gradino sotto la A-League, la massima serie del calcio australiano.\nHa disputato nel 2007 la finale (perdendo) del proprio campionato."}
{"id": "1645019", "revid": "292162", "url": "https://it.wikipedia.org/wiki?curid=1645019", "title": "Borgo Baccarato", "text": "Borgo Baccarato \u00e8 l'unica frazione di Aidone, nel libero consorzio comunale di Enna.\nStoria.\nRealizzato intorno al 1940, fu uno dei nuovi borghi rurali voluti da Mussolini durante il periodo fascista che servivano a far insediare prevalentemente contadini in nuove aree, pi\u00f9 vicine ai terreni. Borgo Baccarato per\u00f2 dava ospitalit\u00e0 ai minatori ed alle loro famiglie: infatti, proprio l\u00ec, c'era la solfara Baccarato, una miniera di zolfo la cui attivit\u00e0 cess\u00f2 negli anni settanta.\nIl borgo si svilupp\u00f2 anche come centro agricolo per un periodo, ma l'emigrazione a seguito della chiusura della miniera decret\u00f2 il suo totale abbandono."}
{"id": "1645026", "revid": "287204", "url": "https://it.wikipedia.org/wiki?curid=1645026", "title": "Football Federation of South Australia", "text": "La Football Federation of South Australia (FFSA) \u00e8 la federazione che riunisce le societ\u00e0 sportive di calcio dell'Australia Meridionale, uno degli Stati dell'Australia.\nLa FFSA \u00e8 affiliata alla Federazione calcistica dell'Australia, la FFA.\nLa FFSA organizza i campionati di lega maggiori dell'Australia Meridionale, la South Australian Super League, South Australian Premier League e la South Australian State League. Le partite sono disputate i venerd\u00ec, sabati e luned\u00ec."}
{"id": "1645029", "revid": "167080", "url": "https://it.wikipedia.org/wiki?curid=1645029", "title": "Perseus Digital Library Project", "text": ""}
{"id": "1645031", "revid": "300067", "url": "https://it.wikipedia.org/wiki?curid=1645031", "title": "John Lucas (cestista 1982)", "text": "Carriera.\nPlaymaker di 1,80 metri, John Lucas III \u00e8 figlio di un ex-campione della NBA, John Lucas. Dopo aver giocato a livello di college a Baylor e Oklahoma State, nella stagione 2005-06 milita con Tulsa, nella lega di sviluppo D-league; in questa stagione fa una breve apparizione con gli Houston Rockets e, in Italia, con la Snaidero Udine.\nNel 2006 firma un triennale con gli Houston Rockets. Agli inizi del 2008 passa alla Benetton Treviso, ma viene tagliato dopo solo poche gare.\nIl 21 marzo ottiene un contratto coi Chicago Bulls. Nell'estate 2012 firma con i Toronto Raptors."}
{"id": "1645032", "revid": "599013", "url": "https://it.wikipedia.org/wiki?curid=1645032", "title": "Manuel Neuer", "text": "Considerato uno dei migliori portieri di tutti i tempi, con i club ha vinto nove campionati tedeschi consecutivi (dal 2012-13 al 2020-21), sei Coppe di Germania (2010-11, 2012-13, 2013-14, 2015-16, 2018-19 e 2019-20), una Coppa di Lega tedesca (2005), sei Supercoppe di Germania (2012, 2016, 2017, 2018, 2020 e 2021), due UEFA Champions League (2012-13 e 2019-20), due Supercoppe UEFA (2013 e 2020) e due Coppa del mondo per club FIFA (2013 e 2020).\nCon la nazionale tedesca ha partecipato a tre Mondiali (2010, 2014 e 2018) e tre Europei (2012, 2016 e 2020), vincendo il Mondiale nel 2014. Con la nazionale Under-21 ha vinto un Europeo di categoria nel 2009.\nA livello individuale \u00e8 stato eletto 5 volte miglior portiere dell'anno IFFHS, quattro volte consecutive (dal 2013 al 2016) e una nel 2020; al suo attivo anche due secondi posti, ottenuti nel 2011 e nel 2017. Nel 2014 si \u00e8 classificato terzo dietro a Cristiano Ronaldo e Lionel Messi nella graduatoria del Pallone d'oro FIFA; nello stesso anno ha vinto il Guanto d'oro del Mondiale. Nel 2020 \u00e8 stato premiato come miglior portiere dell'anno in Champions League e miglior portiere dell'anno della FIFA. \u00c8 stato inserito quattro volte nella Squadra dell'anno FIFA (dal 2013 al 2016), tre volte nella Squadra dell'anno UEFA (dal 2013 al 2015) e nella Squadra della stagione della UEFA Champions League (2013-14, 2015-16 e 2019-20) e una volta ciascuna nella squadra ideale dell'Europeo (2012) e in quella del Mondiale (2014).\nBiografia.\nNeuer \u00e8 nato a Gelsenkirchen e ha frequentato la \"Gesamtschule Berger Feld\", come Mesut \u00d6zil e altri calciatori famosi. Suo fratello Marcel \u00e8 un arbitro di calcio e attualmente arbitra in Verbandsliga. La sua fonte di ispirazione, fin da piccolo, \u00e8 stata l'ex portiere dello e della nazionale tedesca Jens Lehmann.\n\u00c8 di fede cattolica e supporta un gruppo di cattolici di Gelsenkirchen che si occupa di campagne contro la povert\u00e0 infantile. Inoltre sostiene un'associazione giovanile diretta da amigoniani.\nHa una fondazione, chiamata \"Manuel Neuer Kids Foundation\", che si occupa di aiutare i bambini pi\u00f9 bisognosi.\nDopo una relazione con Kathrin Glich, durata fino al 2014, nel 2015 ha iniziato una relazione con Nina Weiss. I due si sono sposati prima con rito civile a Tannheim, in Austria, il 21 maggio 2017 e poi con rito religioso a Monopoli, in Italia, il 10 giugno dello stesso anno. All'inizio del 2020 la coppia si \u00e8 separata. In seguito ha iniziato una relazione con Anika Bissel.\nNella cultura di massa.\nNel novembre 2011 ha partecipato a \"Wer wird Million\u00e4r?\", la versione tedesca del programma televisivo \"Chi vuol essere milionario?\", in onda su RTL Television. Durante la puntata, Neuer \u00e8 riuscito a vincere euro.\nCaratteristiche tecniche.\nPortiere dotato di notevoli riflessi nonostante il fisico massiccio, Neuer ha nella moderna interpretazione del ruolo la propria caratteristica distintiva: non limita il proprio raggio d'azione all'area di rigore, ma agisce abitualmente da libero aggiunto, contribuendo a costruire il gioco e ad arginare i tentativi di contropiede, permettendo alla linea difensiva di mantenere una posizione avanzata.\nFreddo, sicuro nelle uscite, preciso nei rilanci e dotato di un ottimo controllo palla (a detta di Joachim L\u00f6w \u00abpotrebbe giocare a centrocampo\u00bb), \u00e8 abile nel parare i rigori ed anche nel calciarli, pregio inusuale per un portiere.\nCarriera.\nClub.\nSchalke 04.\nNeuer, approdato allo Schalke 04 nel 1991, ha militato in tutte le rappresentative giovanili della squadra di Gelsenkirchen. \u00c8 passato in prima squadra nella stagione 2005-2006, debuttando in Bundesliga il 19 agosto 2006 in Alemannia Aachen-Schalke 04 (0-1) e divenendo in seguito titolare, al posto del pi\u00f9 anziano Frank Rost.\nHa debuttato in Champions League il 18 settembre 2007 in Schalke 04-Valencia (0-1). Il 5 marzo 2008 \u00e8 stato protagonista della qualificazione ai quarti di Champions League 2007-2008 della sua squadra contro il Porto, realizzando diverse parate nei 120' e neutralizzando 2 dei 3 tiri di rigore calciati dai padroni di casa, meritandosi cos\u00ec il titolo di migliore in campo.\nNell'agosto 2010, dopo la cessione di Heiko Westermann all'Amburgo, \u00e8 diventato capitano dello Schalke 04. La stagione 2010-2011, nonostante un saldo negativo in fatto di reti subite (63 reti subite in 53 partite giocate), \u00e8 stata molto positiva per lui: sebbene lo Schalke 04 si sia classificato al 14\u00ba posto in campionato, \u00e8 arrivato sino alle semifinali di Champions League, dove \u00e8 stato eliminato dal Manchester United, vincente per 2-0 a Gelsenkirchen (partita in cui Neuer \u00e8 stato autore, nonostante la sconfitta, di un'ottima prestazione) e per 4-1 a Manchester. Inoltre ha vinto il suo secondo trofeo con la maglia dello Schalke 04, la Coppa di Germania, battendo in finale il Duisburg per 5-0.\nBayern Monaco.\n2011-2016.\nIl 1\u00ba giugno 2011 Neuer \u00e8 stato acquistato per 30 milioni di euro dal Bayern Monaco, con cui ha sottoscritto un contratto di 5 anni. Questo trasferimento ha provocato malumore tra alcuni tifosi dello Schalke, che hanno simulato l'impiccagione di un manichino a suo nome con la maglia del Bayern. Al tempo stesso alcuni tifosi del Bayern, che gi\u00e0 lo osteggiavano in precedenza, hanno intimato a Neuer il rispetto di una serie di regole fra cui il divieto di cantare l'inno del Bayern, di baciare la maglia e di avvicinarsi alla curva sud dell'Allianz Arena.\nHa esordito con il Bayern il 1\u00ba agosto 2011 nella partita valida per il primo turno della Coppa di Germania 2011-2012 vinta per 3-0 in casa dell'Eintracht Braunschweig. Dopo il gol subito nella prima gara della Bundesliga 2011-2012 contro il Borussia M\u00f6nchengladbach, Neuer ha mantenuto inviolata la porta dei bavaresi per le successive 12 partite; la sua imbattibilit\u00e0 si \u00e8 fermata a quota 1.147 minuti, quando, nella gara di Champions League contro il Napoli, il compagno di squadra Badstuber ha realizzato un autogol. In occasione della semifinale di ritorno di Champions League, disputata il 25 aprile 2012 al Bernab\u00e9u contro il Real Madrid, Neuer, dopo il 2-1 dei madrileni nei tempi regolamentari e supplementari, ha parato 2 dei 4 tiri di rigore della squadra spagnola (a Cristiano Ronaldo e Kak\u00e1, pi\u00f9 un altro calciato alto da Sergio Ramos) contribuendo alla qualificazione alla finale della manifestazione. Durante la finale contro il Chelsea, decisa ai tiri di rigore, Neuer ha respinto un rigore a Mata per poi presentarsi poco dopo sul dischetto realizzando il terzo tiro della propria squadra; ci\u00f2 non \u00e8 comunque bastato per aggiudicarsi la coppa in quanto la squadra inglese \u00e8 riuscita a concludere la serie dei rigori con il punteggio di 4-3.\nAll'inizio della stagione 2012-2013 ha vinto il suo primo trofeo con il Bayern Monaco grazie al successo per 2-1 ottenuto contro il Borussia Dortmund nella Supercoppa di Germania 2012, mentre nel finale della stessa ha vinto anche la Bundesliga con 6 turni d'anticipo rispetto alla fine del torneo (un record per il massimo campionato tedesco) e il 25 maggio 2013 la Champions League in seguito al successo per 2-1 ottenuto a Londra dal Bayern Monaco ancora sulla squadra di Dortmund. Una settimana pi\u00f9 tardi ha concluso l'annata conquistando il quarto trofeo stagionale, la Coppa di Germania 2012-2013, ottenuta grazie al successo nella finale di Berlino per 3-2 contro lo Stoccarda. Grazie a questo successo, inoltre, la squadra di Monaco di Baviera \u00e8 diventata la prima tedesca a ottenere il \"treble\" Bundesliga-Coppa di Germania-Champions League.\nIl 30 agosto 2013 con il Bayern Monaco ha vinto la Supercoppa UEFA; dopo l'1-1 nei tempi regolamentari e il 2-2 dei supplementari, nel corso dei tiri di rigore Neuer ha parato a Lukaku l'ultimo tentativo del Chelsea, sancendo cos\u00ec la vittoria della propria squadra. Nel corso dell'annata con la squadra bavarese ha conquistato anche altri tre titoli: la Coppa del mondo per club, senza subire gol in entrambe le gare giocate, la Bundesliga, vinta con 7 giornate d'anticipo migliorando cos\u00ec il record stabilito l'anno precedente, e infine la Coppa di Germania battendo in finale il Borussia Dortmund dopo i supplementari.\nNella stagione 2014-2015 riesce a mantenere la propria porta imbattuta in campionato per 689' (sette giornate consecutive tra il 30 agosto e il 1\u00ba novembre 2014). Il 26 aprile 2015 vince il terzo campionato di fila con il Bayern, mentre in Champions League e in Coppa di Germania si ferma in semifinale. Nell'annata 2015-2016 consegue il \"double\" campionato-Coppa di Germania ma in Champions League arriva un'altra eliminazione in semifinale.\nDal 2016.\nNella stagione 2016-2017 conquista ancora il campionato, venendo eliminato in Coppa di Germania in semifinale e in Champions League ai quarti. Nel corso dell'annata, il 19 aprile 2017, si infortuna al piede e resta fermo per 4 mesi. Tornato ad allenarsi il 21 agosto, dopo neanche un mese, il 18 settembre, si infortuna di nuovo allo stesso piede ma stavolta deve rimanere fermo oltre 10 mesi. Nella stagione 2017-2018 l'unico successo principale \u00e8 quello in campionato, perch\u00e9 in Coppa di Germania i bavaresi perdono l'ultimo atto della manifestazione mentre in Champions League escono in semifinale.\nNell'annata 2018-2019 centra il doppio obiettivo campionato-Coppa di Germania, mitigando la delusione per una precoce eliminazione in Champions League agli ottavi di finale.\nNella stagione 2019-2020 offre un rendimento altissimo ed \u00e8 tra i maggiori protagonisti del secondo \"treble\" della storia del Bayern Monaco: conquistati il campionato e la Coppa di Germania, il 23 agosto 2020 alza la seconda Champions League della sua carriera, la prima da capitano, dopo aver battuto in finale il per 1-0. Nell'ottobre successivo viene premiato come miglior portiere della Champions League 2019-2020 e a dicembre come miglior portiere dell'anno della FIFA. L'11 febbraio 2021 vince la Coppa del mondo per club, battendo in finale il .\nNazionale.\nUnder-21.\nConsiderato, insieme a Ren\u00e9 Adler, uno dei pi\u00f9 talentuosi tra i giovani portieri tedeschi, appena prima di disputare la sua prima partita in Bundesliga \u00e8 stato convocato nella nazionale Under-21, con cui ha esordito il 15 agosto 2006, disputando il secondo tempo della partita contro i pari et\u00e0 dell'Olanda (2-2).\nNel 2009 ha partecipato all'Europeo Under-21, vinto dalla Germania, dove ha giocato tutte le 5 partite dei tedeschi subendo un solo gol nella terza e ultima partita della fase a gironi contro l'Inghilterra.\nNazionale maggiore.\nNell'agosto 2007, quando militava ancora nella selezione Under-21, \u00e8 stato aggregato alla nazionale maggiore come quarto portiere dietro Lehmann, Hildebrand e Enke per un test atletico tenutosi il 4 settembre a Colonia. Esordir\u00e0 il 2 giugno 2009, pochi giorni prima di disputare l'Europeo con l'Under-21, nell'amichevole vinta per 7-2 a Dubai contro gli Emirati Arabi Uniti\nNel 2010 \u00e8 stato selezionato per il Mondiale in Sudafrica, dove \u00e8 stato titolare della Nazionale tedesca che ha concluso la competizione al 3\u00ba posto, subendo 3 reti nelle 6 gare disputate e mantenendo la porta inviolata in 3 occasioni. Non ha disputato la finale per il terzo posto contro Uruguay, vinta per 3-2, in cui il CT Joachim L\u00f6w ha preferito schierare in porta Hans-J\u00f6rg Butt, all'ultima partita in nazionale.\nNel maggio 2012 \u00e8 stato convocato da L\u00f6w per l'Europeo 2012 in Polonia e Ucraina, in cui la nazionale tedesca \u00e8 stata sconfitta in semifinale dall'Italia per 2-1. In totale nel corso della manifestazione ha giocato 5 partite subendo 6 reti.\nConvocato per il Mondiale 2014, manifestazione in cui gioca da titolare tutti gli incontri disputati dalla nazionale tedesca, il 13 luglio 2014 si laurea campione del mondo dopo la vittoria in finale sull'Argentina per 1-0, ottenuta grazie al gol decisivo di Mario G\u00f6tze durante i tempi supplementari. Viene inoltre eletto miglior portiere della manifestazione.\n\u00c8 titolare anche all'Europeo 2016 in Francia, in cui la Germania si arrende alla Francia in semifinale.\nNel Mondiale 2018 ricopre il ruolo di capitano e portiere titolare. La Germania viene eliminata nella prima fase finale, avendo terminato all'ultimo posto del proprio girone, con Neuer che subisce quattro reti in tre partite.\nConvocato per gli europei nel 2021, il 7 giugno, in occasione dell'amichevole pre-manifestazione vinta 7-1 contro la , raggiunge quota 100 presenze con la selezione tedesca.\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "1645034", "revid": "116944", "url": "https://it.wikipedia.org/wiki?curid=1645034", "title": "USASI-A", "text": ""}
{"id": "1645036", "revid": "45927", "url": "https://it.wikipedia.org/wiki?curid=1645036", "title": "Kaiserlich und k\u00f6niglich", "text": ""}
{"id": "1645042", "revid": "287204", "url": "https://it.wikipedia.org/wiki?curid=1645042", "title": "Alvarezsaurus calvoi", "text": "Alvarezsaurus (il cui nome significa \"lucertola di Alvarez\") \u00e8 un genere estinto di dinosauro teropode alvarezsauride vissuto nel Cretaceo superiore, circa 86-83 milioni di anni fa (Santoniano), in Argentina. Il genere contiene una singola specie, ossia \"A. calvoi\". Le stime suggeriscono che l'animale misurasse circa 2 metri di lunghezza per un peso di circa 20\u00a0kg (45 libbre). Nel 2010, Gregory S. Paul ha stimato il suo peso a 3\u00a0kg e la sua lunghezza a 1 metro. L'animale \u00e8 stato ritrovato nella Formazione Bajo de la Carpa ed \u00e8 stato nominato dal paleontologo Jos\u00e9 Bonaparte nel 1991, in onore dello storico Don Gregorio Alvarez.\nDescrizione.\nL\"Alvarezsaurus\" era un piccolo teropode bipede. Come altri teropodi pi\u00f9 leggeri, aveva una lunga coda rigida, e la struttura delle gambe suggerisce che l'animale fosse un rapido corridore. Gli elementi pi\u00f9 prossimali delle vertebre caudali dell\"Alvarezsaurus\" mostravano il centro ventrale pi\u00f9 appuntito e i processi trasversali di queste vertebre erano sub-triangolari e laterodistali diretti, caratteristiche osservate anche in altri alvarezsauridi, come \"Shuvuuia\". I processi spinali erano assenti o malamente sviluppati, e ogni vertebra caudale supportava brevi prezygapophysi. La scapola era visibilmente curva e proporzionalmente pi\u00f9 piccola di quella di altri alvarezsauridi e, a differenza dei suoi parenti, \"Alvarezsaurus\" non aveva un astragalo fuso e calcaneo. Caratteristica unica era il suo metatarso III che era il pi\u00f9 lungo, seguito dal metatarsale IV insolitamente lungo. Probabilmente, come ipotizzato per molti suoi parenti, l'animale era insettivoro.\nClassificazione.\nL\"Alvarezsaurus\" \u00e8 considerato uno dei membri pi\u00f9 basali della sua famiglia, come \"Mononykus\" e \"Shuvuuia\". L'animale \u00e8 stato classificato alternativamente con i dinosauri teropodi non-aviari e i primi uccelli, ma una mossa degli alvarezsauridi da riconoscere come pi\u00f9 strettamente correlata agli uccelli neornitina si \u00e8 rivelata controversa nonostante sia stata sostenuta da studi precedenti. Un tempo si credeva che i taxa di alvarezsauridi della Patagonia fossero i pi\u00f9 primitivi della loro famiglia, ma la scoperta di un membro ancora pi\u00f9 basale, l\"Haplocheirus\", ha smentito tale ipotesi in quanto i suoi fossili sono stati ritrovati in Cina.\nIl seguente cladogramma segue gli studi filogenetici di Agnolin \"et al.\" (2012):\nNella cultura di massa.\nL\"Alvarezsaurus\" \u00e8 stato caratterizzato dal programma di Discovery Channel \"Pianeta dei dinosauri\", dove viene ipotizzato che si trattasse di un predatore di giovani dinosauri, nel caso dell'episodio di giovani \"Saltasaurus\", anche se non vi \u00e8 alcuna prova di tale comportamento."}
{"id": "1645051", "revid": "587663", "url": "https://it.wikipedia.org/wiki?curid=1645051", "title": "K\u00f6lschglas", "text": "Il K\u00f6lschglas (chiamato anche \"K\u00f6lner Stange\") \u00e8 un bicchiere cilindrico alto circa 15 cm e con un diametro di circa 5 cm tradizionalmente utilizzato per la birra K\u00f6lsch. \nIl bicchiere ha una capacit\u00e0 di 0,2 l, le dimensioni ridotte sono dovute alla scarsa stabilit\u00e0 della schiuma di questo tipo di birra che versata in bicchieri di diametro maggiore sparirebbe rapidamente."}
{"id": "1645052", "revid": "767487", "url": "https://it.wikipedia.org/wiki?curid=1645052", "title": "A Static Lullaby", "text": "Gli A Static Lullaby sono un gruppo post-hardcore formato a Chino Hills, California nel 2001. Le loro sonorit\u00e0 sono caratterizzate da voci distorte o in scream alternato con cantati melodici.\nStoria.\nPrimi anni e la formazione (2001 - 2002).\nGli A Static Lullaby si sono riuniti dopo una jam session avvenuta in modo casuale, in cui, l'affiatamento che ne scatur\u00ec, port\u00f2 i suoi membri ad abbandonare le loro band e formare un nuovo gruppo. Formatasi nel 2001 a Chino Hills, CA, vide come prima formazione il cantante Joe Brown, il bassista Phil Pirrone, il batterista Brett Dinovo, e chitarristi Dan Arnold e Nathan Lindeman. Il loro primo concerto fu poi a sole due settimane dopo la formazione.\nNel settembre 2001 la band registr\u00f2 il loro primo EP dal titolo \"Withered\", che autodistribuirono da subito su CDr nel circuito locale. \"un sorso di vino Chased con il cianuro\" e \"A Song for a Broken Heart\" e pubblicato su un demo, quando nel 2002 pubblicarono il loro EP, appassito, hanno venduto 6.000 copie. Dopo di che hanno fatto un giro, eseguendo le canzoni prese dal Parlamento europeo in tutta la West Coast.\nFirma e primi due album (2002 - 2005).\nLa band ha firmato un contratto con Ferret Records nel 2002. Dopo questo, la band ha continuato a creare il loro primo album chiamato,\"...And Don't Forget to Breathe\"e ha trascorso 18 mesi lungo la strada sostenere il loro album di debutto, la condivisione di fasi di tali atti come AFI, My Chemical Romance e Brand New. Dopo lunghi tour, hanno firmato per la Columbia Records e registrato il loro secondo album,\"Faso Latido\". Ha ricevuto recensioni contrastanti e sono stati poi \u00e8 scesa dal Columbia. In questo tempo, il bassista e il cantante Phil Pirrone \u00e8 stato coinvolto in un grave incidente in auto, costringendolo a ripensare la sua vita e, infine, lasciare la band. Ha formato una propria etichetta discografica, Longhair Illuminati, e formarono la band Scrigno Agenti con il chitarrista Nathan Lindeman.\n\" A Static Lullaby\"(2006 - 2007).\nGli A Static Lullaby hanno raggiunto un punto di svolta ed firmarono da Fearless Records. Andarono a caccia di nuovi musicisti per riempire le posizioni di Phil Pirrone e Nathan Lindeman. Dopo aver trovato John Martinez e Dane Poppin per chitarra e basso, rispettivamente, la band ha registrato il loro terzo album full-length. Il self-titled record ha significativamente migliore rispetto ai loro album precedenti, ed \u00e8 tornato allo stile pi\u00f9 aggressivo che era stato conosciuto.\n\" Rattlesnake!\"(2008 - oggi).\nGli A Static Lullaby recentemente hanno pubblicato un nuovo album, che \u00e8 stato prodotto da Steve Evetts. La band ha pubblicato un video che indica che il titolo del nuovo album \u00e8\"Rattlesnake!\"Ed \u00e8 stato pubblicato il 9 settembre 2008. Hanno appena finito il tour con Maylene e Sons of Disaster, Confide, Showbread e Attack Attack!, Nel novembre 2008. La band ha recentemente pubblicato una versione metalcore cover di \"Toxic\" di Britney Spears per il volume due delle compilation Punk Goes Pop 2.\nA Static Lullaby appena concluso un tour con band come Vanna, Asking Alexandria, immobile in bianco e Tides of Man per il Blaze of Glory tour."}
{"id": "1645054", "revid": "1543377", "url": "https://it.wikipedia.org/wiki?curid=1645054", "title": "GA Bunko", "text": " \u00e8 un'etichetta editoriale giapponese appartenente alla SB Creative. L'azienda \u00e8 stata fondata nel gennaio 2006 e produce light novel che mirano a un pubblico maschile adolescenziale o sulla ventina."}
{"id": "1645059", "revid": "983767", "url": "https://it.wikipedia.org/wiki?curid=1645059", "title": "Rutuli (Russia)", "text": "I Rutuli (\"\u043c\u044b\u0445I\u0430\u0434\u0431\u044b\u0440\" o \"myx'adbyr\" in rutulo, \"\u0440\u0443\u0442\u0443\u043b\u044c\u0446\u044b\" o \"rutul'cy\" in russo) sono un gruppo etnico situato in Daghestan e in alcune localit\u00e0 dell'Azerbaigian.\nAl censimento del 2002 erano presenti in Russia 29.929 Rutuli, (12.000 nel 1970). La consistenza numerica dei Rutuli in Azerbaigian \u00e8 ignota in quanto molti di loro preferiscono identificarsi con i Lesghi.\nLa lingua rutula appartiene al gruppo delle lingue caucasiche del nord; i suoi locutori hanno una buona padronanza delle lingue azera, lezgina e/o russa, dal momento che il rutulo \u00e8 rimasto una lingua orale fino al 1990. I Rutuli aderiscono all'Islam sunnita.\nLa cultura dei Rutuli \u00e8 simile a quella dei lezgini e altri popoli, che abitano il bacino superiore del fiume Samur. La gran parte dei Rutuli sono impegnati nell'allevamento bovino e ovino e nell'agricoltura."}
{"id": "1645061", "revid": "47112", "url": "https://it.wikipedia.org/wiki?curid=1645061", "title": "Enhanced Thematic Mapper", "text": ""}
{"id": "1645063", "revid": "287204", "url": "https://it.wikipedia.org/wiki?curid=1645063", "title": "Enrique Sanchez Abuli", "text": ""}
{"id": "1645065", "revid": "556655", "url": "https://it.wikipedia.org/wiki?curid=1645065", "title": "DrugBank", "text": "DrugBank \u00e8 un database di prodotti prevalentemente cosmetici e chimici.\n\u00c8 composta da diverse pagine dedicate a diverse molecole. "}
{"id": "1645073", "revid": "986213", "url": "https://it.wikipedia.org/wiki?curid=1645073", "title": "Gastone Mojaisky Perrelli", "text": "Biografia.\nAppartenente alla nobile famiglia di un ambasciatore russo che fu al servizio dello zar, Gastone Mojaiski Perrelli era figlio di Carlo - avvocato e segretario comunale - e di Alceste Perrelli di signorile casato di Buonalbergo, il piccolo centro della provincia di Benevento ove egli nacque e dove la famiglia del padre si era rifugiata per motivi politici, stabilendo legami di parentela con i pi\u00f9 illustri casati del circondario quali i Perrelli, i Mogavero, i Cosentini e i D'Amore, questi ultimi due rispettivamente originari di Benevento e di San Marco dei Cavoti.\nA Buonalbergo (all'epoca appartenente alla diocesi di Ariano) Gastone Mojaisky Perrelli venne educato alla religione cristiana dalla sua famiglia, che si era avvicinata alla Chiesa dopo la morte prematura di Alceste Perrelli e l'inaspettata e fortissima vocazione di Anna Mojaisky, sorella di Gastone, la quale - proprio in memoria della madre - aveva preso i voti col nome di suor Alceste ed era poi scomparsa prematuramente, giovanissima, nel 1934.\nAllevato dalla matrigna donna Emilia D'Amore e dopo aver compiuto gli studi a Napoli presso il liceo \"G.B. Vico\", Gastone Mojaisky scelse la vita ecclesiastica, formandosi al Pontificio Seminario di Benevento e ricevendo l'abito talare il 14 novembre 1932 dall'allora arcivescovo Adeodato Giovanni Piazza.\nNel 1937, presso la chiesa di San Nicola di Bari in Buonalbergo fu ordinato sacerdote, laureandosi successivamente in diritto canonico presso l'Universit\u00e0 Lateranense e in lettere classiche presso il principale ateneo di Roma.\nAl proprio cognome aggiunger\u00e0 poi quello della madre.\nAlla sua preparazione scolastica e universitaria aggiunse anche la perfetta conoscenza di ben cinque lingue, che gli consent\u00ec di essere inviato in Bolivia nel 1942 quale segretario della nunziatura vaticana, mentre nel 1945 fu anche nominato incaricato d'affari \"ad interim\".\nNel 1946, con la stessa qualifica, fu a Santiago del Cile, trasferendosi poi in Svizzera tre anni dopo come uditore della nunziatura apostolica a Berna e quindi, nel 1951, in Messico come consigliere di nunziatura.Rettore \"ad interim\" delle nunziature apostoliche di Cuba e del Guatemala, fu inviato da papa Pio XII a Mombasa nel 1957, in veste di delegato apostolico dell'Africa Orientale e Occidentale Britannica, incarico che dal 1959 ricopr\u00ec anche a L\u00e9opoldville per il Congo e il Ruanda-Burundi.\nArcivescovo titolare di Amida dall'8 agosto 1959, divenne arcivescovo-vescovo di Nusco il 10 maggio 1963 e poi arcivescovo metropolita di Conza e vescovo di Sant'Angelo dei Lombardi e Bisaccia. Si distinse per il suo carattere molto signorile, volitivo, austero e integerrimo sia con gli altri sia con s\u00e9 stesso. Nel 1978, anche in seguito ad accesi contrasti col clero locale, prefer\u00ec ritirarsi dall'attivit\u00e0 pastorale e visse presso il santuario del Santissimo Salvatore di Montella quasi in eremitaggio.\nDalla met\u00e0 degli anni ottanta si trasfer\u00ec poi a Napoli, a riposo, presso la comunit\u00e0 dei padri Vincenziani in Via Vergini, ove si spense all'alba del 5 marzo 2008.\nDopo le solenni esequie concelebrate il 7 marzo a Sant'Angelo dei Lombardi anche dall'arcivescovo di Benevento Andrea Mugione, \u00e8 stato tumulato nella tomba di famiglia in Buonalbergo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1645076", "revid": "1934238", "url": "https://it.wikipedia.org/wiki?curid=1645076", "title": "Caranx ignobilis", "text": "Caranx ignobilis, conosciuto comunemente come carango gigante indopacifico, \u00e8 un grosso pesce d'acqua salata appartenente alla famiglia Carangidae.\nDistribuzione e habitat.\nQuesta specie \u00e8 diffusa nell'Oceano Indo-Pacifico, nel Mar Rosso e lungo le coste orientali dell'Africa, dalle isole Hawaii fino alle isole Marchesi, comprese le acque del Giappone e dell'Australia. Abita le acque delle barriere coralline.\nDescrizione.\nHa un corpo tozzo, molto compresso ai fianchi, dal profilo idrodinamico. Presenta una grossa bocca e scaglie piccole. La livrea \u00e8 color argento scuro con ventre pi\u00f9 chiaro.\nRaggiunge una lunghezza massima di 170\u00a0cm per 80\u00a0kg di peso, potendo vivere fino a 15 anni.\nRiproduzione.\nSessualmente maturo dopo i 60\u00a0cm, si riproduce con fecondazione esterna, deponendo le uova tra aprile e novembre.\nAlimentazione.\n\u00c8 capace di balzare fuori dalla superficie per cacciare uccelli.\nSi nutre anche di crostacei (principalmente aragoste), cefalopodi (polpi e calamari) e soprattutto di pesci.\nPredatori.\n\u00c8 preda abituale dello squalo \"Carcharhinus limbatus\".\nPesca.\nPer quanto riguarda la pesca, \u00e8 un combattente energico e con una potenza incredibile. Si pesca con esca artificiale e, prima di sferrare l'attacco decisivo, il pesce segue la preda da vicino per osservarla. La pesca del carango gigante necessita di attrezzi potenti: canne in grado di lanciare artificiali da 200 grammi, mulinello per 140/170 metri di trecciato da 36 kg (80 libbre)."}
{"id": "1645080", "revid": "599013", "url": "https://it.wikipedia.org/wiki?curid=1645080", "title": "Travis Dodd", "text": "Carriera.\nClub.\nDodd ha iniziato la sua carriera calcistica con l'Elizabeth per poi passare South Australian Sports Institute nel 1996. \u00c8 stato il quarto pi\u00f9 giovane calciatore dell'Adelaide City nella National Soccer League (NSL) e il quinto nella storia della NSL, debuttando a 16 anni e 281 giorni contro il Football Kingz nel 2003, partita conclusasi 4-1 e nella quale ha realizzato una tripletta.\nAlla fine della stagione della 2003/04, Dodd ha tentato l'esperienza estera inizialmente con la squadra malese del Johor poi con i greci del Panionios, segnando anche un gol in Coppa UEFA contro l'Udinese.\nNazionale.\nDodd ha debuttato con la Nazionale australiana il 16 agosto 2006 nell'incontro vinto per 2-0 contro il Kuwait valido per le qualificazioni alla Coppa d'Asia 2007. In questa partita Dodd realizza inoltre la sua prima e unica rete.\nStatistiche.\nPresenze e reti in A-League.\n\"Statistiche aggiornate al 26 gennaio 2008.\""}
{"id": "1645099", "revid": "29244", "url": "https://it.wikipedia.org/wiki?curid=1645099", "title": "Carango gigante indopacifico", "text": ""}
{"id": "1645100", "revid": "1149807", "url": "https://it.wikipedia.org/wiki?curid=1645100", "title": "Young You", "text": " era una rivista giapponese di manga josei pubblicata dal 1986 all'ottobre 2005 dalla Sh\u016beisha. La rivista era specializzata in serie per giovani donne, ed alla sua chiusura la Sh\u016beisha ha continuato la pubblicazione delle serie in corso nella \"Chorus\" e la \"You\"."}
{"id": "1645101", "revid": "446353", "url": "https://it.wikipedia.org/wiki?curid=1645101", "title": "Hispano-Suiza 12Z", "text": "L'Hispano-Suiza 12Z era un motore aeronautico 12 cilindri a V raffreddato a liquido prodotto in Francia dalla francospagnola Hispano-Suiza agli inizi della seconda guerra mondiale.\nIl 12Z non fu mai prodotto in grandi numeri anche se dopo la fine del conflitto ne verr\u00e0 prodotta una nuova versione, anche questa per\u00f2 rimasta senza seguito.\nStoria.\nSviluppo.\nIl 12Z rappresentava l'evoluzione finale dei motori V12 realizzati da questa Casa. Rispetto al 12Y che lo precedeva la differenza pi\u00f9 evidente era costituita dall'adozione della distribuzione a doppio albero a camme in testa e quattro valvole per cilindro.\nCon questa nuova configurazione la potenza saliva a 1\u00a0300 CV (969 kW) dai 1\u00a0000 (745\u00a0kW) del motore precedente. I giri al minuto passavano da 2\u00a0400 a 2\u00a0700. Il motore era progettato per utilizzare benzina a 100 ottani pertanto il rapporto di compressione, di 6,75:1 contro 5,8:1 del 12Y, poteva essere pi\u00f9 elevato. Venne anche montato un compressore monostadio a singola velocit\u00e0 che permetteva di raggiungere i 1\u00a0500\u00a0CV (1\u00a0118\u00a0kW) alla quota di 6\u00a0400\u00a0m.\nDopo i test di funzionamento effettuati sui prototipi nel 1939, i primi motori di serie andarono ad equipaggiare alcuni esemplari dei Dewoitine D.520 e Morane-Saulnier MS.410 i quali, quando dotati del nuovo motore, assunsero la designazione di D.524 ed MS.450. La produzione del modello principale, il 12Z-17, era appena iniziata quando venne firmato l'armistizio. La produzione continu\u00f2 per\u00f2 negli stabilimenti spagnoli dell'azienda ma i motori si dimostrarono poco affidabili e non furono mai impiegati.\nDopo la fine del conflitto venne realizzata, in pochissimi esemplari, la versione 12Z-89 del motore. Questa versione poteva impiegare benzina da 92 ottani ed erogava 1\u00a0280\u00a0CV (954\u00a0kW) a 2\u00a0600 giri/min. La potenza massima al decollo era di 1\u00a0479\u00a0CV (1\u00a0103\u00a0kW).\nIl 12Z per\u00f2 continu\u00f2 ad esser gravato da problemi di messa a punto e, anche a causa dell'avvento dei motori turbogetto, non venne mai prodotto in grandi numeri."}
{"id": "1645108", "revid": "201347", "url": "https://it.wikipedia.org/wiki?curid=1645108", "title": "Young YOU", "text": ""}
{"id": "1645115", "revid": "29361", "url": "https://it.wikipedia.org/wiki?curid=1645115", "title": "Cattolica Calcio", "text": ""}
{"id": "1645118", "revid": "1318658", "url": "https://it.wikipedia.org/wiki?curid=1645118", "title": "Remote Desktop Protocol", "text": "RDP (\"Remote Desktop Protocol\") \u00e8 un protocollo di rete proprietario sviluppato da Microsoft, che permette la connessione remota da un computer a un altro utilizzando l'interfaccia grafica (GUI) di Windows, usando di default la porta TCP e UDP 3389.\nI client RDP esistono per la maggior parte delle versioni di Microsoft Windows, Linux, Unix, macOS, Android, iOS e altri. I server RDP ufficiali esistono per i sistemi operativi Windows nonostante ne esistano anche per i sistemi Unix-Like..\nL'applicazione (che usa il protocollo in oggetto) compresa in Windows si chiama Connessione Desktop remoto.\nFreeRDP.\nFreeRDP \u00e8 una implementazione libera del protocollo RDP. Esso rispetta le Microsoft Open Specifications ed \u00e8 disponibile sotto i termini della licenza Apache 2.0."}
{"id": "1645119", "revid": "1392052", "url": "https://it.wikipedia.org/wiki?curid=1645119", "title": "Cattedrale di San Giustino", "text": "La cattedrale metropolitana di San Giustino, dell'arcidiocesi teatina, \u00e8 la pi\u00f9 grande ed importante chiesa del comune di Chieti e monumento nazionale dal 1902.\nSi affaccia su piazza con denominazione omonima, ex piazza Vittorio Emanuele II divenuta piazza San Giustino dal 6 giugno 2010.\nStoria.\nOrigini sopra il tempio di Ercole.\nAlcuni storici vogliono che la chiesa fosse stata edificata intorno al V secolo d.C., quando il vescovo San Giustino venne a Chieti ad evangelizzare il popolo pagano, facendo in modo di costruire la prima chiesa; da alcune tracce di pavimento smaltato, forse appartenente a una villa della piazza, si \u00e8 supposta l'antichit\u00e0 cos\u00ec remota della chiesa cattedrale.\nNel VI secolo d.C. il Colle San Gallo, ossia la piazza della cattedrale, fu l'area scelta dal vescovo Donato per la costruzione della nuova Basilica di Santa Maria Madre di Dio, la prima realizzazione ufficiale. Dagli studi archeologici presso le fondamenta del Duomo attuale, si \u00e8 scoperto che Donato avrebbe fatto realizzare la basilica seguendo il modello della basilica civile romana, a navata centrale ed a pianta rettangolare, con due navatelle laterali, poi nell'XI secolo fu scelto, come ricorda lo storico Gavini, l'impianto benedettino a croce latina; terminante con abside semicircolare. L'edificio era preceduto da un cortile quadriportico, esistente sino al XVII secolo, sulla facciata si aprivano una serie di arcate con i portoni di ingresso. Infine sotto il presbiterio c'era la cripta, usata per venerare il corpo di Santo Giustino di Siponto, primo vescovo di Chieti, ricavata da una cisterna romana. L'arrivo dell'orda visigota nel V secolo provoc\u00f2 distruzioni, con l'arrivo di Teodorico nel 489 in Italia le sorti di Teate migliorarono, e si benefici\u00f2 del nuovo sistema politico ostrogoto, la Cattedrale continu\u00f2 a prosperare, mentre la citt\u00e0 veniva dotata di uno \"xenodochium\" per ospitare gli stranieri, con cappella dedicata a Sant'Agata, detta ancora oggi \"dei Goti\", situata nel quartiere Trivigliano, prima parrocchia di questo agglomerato urbano, oggi noto come 'Porta Pescara o Porta Santa Maria.\nSi ha notizia di un terremoto che colp\u00ec la cattedrale nel IX secolo, che venne restaurata ed ampliata, e dedicata a San Tommaso Apostolo, cui era dedicato lo scriptorium dei monaci. Si presume che col terremoto andarono distrutte le decorazioni dell'epoca bizantina.\nL'edificio di San Tommaso, dell'epoca dei Conti Teatini.\nDurante la guerra del Papa contro il ducato di Benevento, dalla Francia venne chiamato il sovrano Carlo Magno, il quale sped\u00ec i suoi luogotenenti nelle citt\u00e0 principali del ducato, tra cui Chieti, che venne saccheggiata e bruciata nell'801 da Pipino, nonostante le proteste del Conte Astolfo; la citt\u00e0 verr\u00e0 ricostruita, ma aggregata al neonato ducato di Spoleto dei Franchi. A causa del grave incendio della citt\u00e0, \u00e8 difficile ricostruite le vicende della citt\u00e0 dalla tarda epoca romana in poi, poich\u00e9 i documenti della diocesi furono andati disperi o distrutti. A Chieti venne istituita una \"marca\" la forma di governo franco, e affidata al controllo del Conte Aldo, mentre la diocesi era sotto il vescovado di Tedorico suo fratello, il quale si adoper\u00f2 per ricostruire la cattedrale, riconsacrata solennemente nel 1069 durante il governo dei Conti Attoni, mentre anche le altre chiese dei Santi Pietro e Paolo venivano ristrutturate. Si ipotizza che all'epoca (XI-XII secolo) la chiesa dovesse somigliare per aspetto al cenobio benedettino dell'abbazia di San Clemente a Casauria, fondato nell'872 sulla Valle della Pescara. Con sinodo del 7 maggio 842 il vescovo Teodorico riconsacr\u00f2 la cattedrale a San Giustino Confessore di Siponto.\nIl sito che ospita la chiesa cattedrale teatina \u00e8 stato occupato, nei secoli, da una lunga serie di edifici. Tralasciando le ipotesi su eventuali preesistenze classiche o paleocristiane, si \u00e8 a conoscenza della consacrazione di un nuovo edificio dedicato a San Tommaso Apostolo da parte del vescovo Attone I nel 1069 (il 5 novembre), sorgente sui resti di due fabbriche preesistenti, la cui struttura ci \u00e8 sconosciuta; una di queste probabilmente fu distrutta nell'incendio che Pipino appicc\u00f2 alla citt\u00e0 nell'801, l'altra croll\u00f2 in una data imprecisata, dopo essere stata realizzata dal vescovo di Chieti Teodorico I, di origine franca (840).\nLa fabbrica di Attone doveva avere l'orientamento odierno, anche se non ci \u00e8 pervenuta in nessun modo, se non (forse), in qualche elemento della cripta, ristrutturata nel trecento, secolo a cui si deve anche la costruzione dei primi tre piani del campanile. Nel 1907 Papa Urbano I predica nella chiesa cattedrale la Crociata per Gerusalemme\nDal Medioevo al Settecento.\nNel 1498, Antonio da Lodi aggiunger\u00e0 l'ultimo piano e la cuspide; per via dei rifacimenti successivi, e soprattutto in stile pseudo gotico, quanto ai restauri degli anni '20, il campanile \u00e8 l'unica opera originale della chiesa medievale, con la base in blocchi di pietra di montagna, risalente all'XI secolo, e gli altri livelli del XV secolo realizzati dall'architetto che realizz\u00f2 anche le torri campanarie del duomo di Teramo, del duomo di Atri, delle chiese di Sant'Agostino sia a Penne, che ad Atri, della collegiata di Citt\u00e0 Sant'Angelo. L'edificio comincia ad assumere le fattezze odierne a cavallo del Seicento, quando l'arcivescovo-conte di Chieti, Matteo Seminiato, procede ad una prima grande ristrutturazione, alle quale ne seguiranno altre anche a causa dei rovinosi terremoti che si abbatterono sulla zona (prima di tutto il famoso sisma del 1703).In particolare fu troncata la cuspide ottagonale del campanile, che verr\u00e0 rifatta solo negli anni '30 del Novecento; ma in realt\u00e0 tutta la cattedrale dovette essere ricostruita, seguendo tuttavia l'impianto originale; anche la cripta, riportata nello stile medievale negli anni '70, fu ornata con fastosi stucchi.\n\u00c8 in questo periodo, tra gli arcivescovati di Monsignor Francesco Brancia (1769) e Luigi Ruffo Scilla (1881), che la chiesa assume le forme di delicato tardo barocco che contraddistinguono l'interno.\nRestauri del Novecento.\nIn fotografie storiche si vede come l'esterno della cattedrale, nel lato piazza, fosse incompiuto; dalle memorie di Cesare de Laurentiis sindaco e storico di Chieti, si ha menzione di una cappella dell'Annunziata, collegata al vecchio palazzo del Capitano, poi abbattuto, sopra cui verr\u00e0 realizzato il Palazzo di Giustizia, e in parre collegata alla torre campanaria; la cappella fu demolita nel 1911. Furono scoperte delle pitture trecentesche raffiguranti la vita di Santa Caterina martire.\nTra gli anni 1920 e 1936, viene progettata e realizzata da Guido Cirilli la sistemazione che rivoluziona la facciata, nascosta dal mastodontico campanile, rifatta con un rosone pseudo romanico e coronamento orizzontale, come le chiese aquilane, ed il fianco della cattedrale (che poi \u00e8 quello che la chiesa mostra alla piazza), ridisegnato in forme medievali ispirate in parte ai pochi elementi della decorazione coeva superstiti nella zona absidale, in parte pi\u00f9 cospicua ad esempi romanici della zona adriatica meridionale. Viene eliminato l'ingresso laterale (originariamente corredato da una scalinata e da un portico), disegnato un nuovo portale, sempre tangente all'ingresso vero e proprio, una nuova facciata per il transetto, con una monumentale ghimberga a crochet ispirata probabilmente a quella della facciata della Cattedrale di Santa Maria Assunta di Teramo, mentre chiesa e campanile venivano inglobati in una zoccolatura marmorea e veniva riedificata la cuspide campanaria caduta nel 1703 a causa del terremoto aquilano.\nNegli anni settanta, la politica di \u201cripristino\u201d allora perseguita dalla sopraintendenza regionale di L'Aquila con a capo Mario Moretti, distrugge le decorazioni barocche della cripta, riportando alla luce il sottostante \u201cstrato\u201d medievale di mattoni a vista e solo poche tracce di affreschi. Nel 2005 la base del campanile viene adornata con la statua di San Giustino, operadi Luciano Primavera, e vengono eseguiti lavori di ripulitura dell'esterno.\nDescrizione.\nEsterno e facciata.\nL'esterno \u00e8 il frutto del rimaneggiamento neogotico degli anni '20 e '30 su progetto di Guido Cirilli. Originalmente aveva una facciata secondaria presso il campanile, e il lato del transetto aveva un finestrone, oggi inglobato nel rosone a raggi. L'impianto conserva l'antica medievale impostazione a croce latina coi bracci del transetto sporgenti e cupola presso il transetto. Come ha rilevato lo storico Ignazio Gavini, presso l'abside semicircolare si vede una seconda abside asimmetrica con tre tribune, facenti parte della cripta, l'elemento pi\u00f9 antico della cattedrale normanna. \nPrima dei restauri, esisteva la cappella dell'Annunziata, demolita nel 1911, e un porticato laterale esistente sino al XVII sec, come dimostrano dei disegni, poi demolito, che abbelliva il fianco e dove si stilavano gli atti notarili. Il portale maggiore era incompiuto ed era affiancato da due nicchie, sul lato del transetto e dell'ingresso alla cripta vi era un finestrone, nascosto oggi dal rosone. \nL'esterno mostra verso piazza San Giustino un ingresso monumentale, con scalinata che termina presso un portale pseudo gotico strombato con colonne a spina di pesce e gli stemmi dell'Arcidiocesi, con lunetta a mosaico ritraente Cristo risorto tra San Giustino e San Tommaso, cui originalmente era intitolata la cattedrale. L'opera \u00e8 di Biagio Biagetti.\nIl fianco della chiesa ha finestroni gotici slanciati e snelli, con balaustra della sommit\u00e0 sopraelevata da cornicione con portico gotico. Il portico termina presso il transetto, e inizia presso una piccola torre campanaria. Il transetto ha un rosone a raggi, e alla base \u00e8 accessibile da due porte a tutto sesto, con statue di santi alla scalinata. Si accede alla cripta, preceduta da due statue barocche di santi dell'ordine domenicano, provenienti dalla facciata della demolita chiesa di San Domenico al Corso, sostituita dal palazzo della Provincia. \nLa facciata rettangolare vera e propria \u00e8 semicoperta dal monumentale campanile, ed \u00e8 rettangolare, con un semplice rosone a raggi.\nIl campanile.\nIl campanile attuale risale all'XI secolo per quanto concerne il settore di base in pietra, all'interno del quale c'\u00e8 una lapide con l'iscrizione dell'architetto che lo realizz\u00f2: BARTOLOMEO IACOBI. Gli altri tre settori pi\u00f9 la cuspide, sono frutto di una ricostruzione rinascimentale del XV secolo realizzato da Antonio da Lodi e scuola, e successivamente dall'800, in chiave neogotica, dopo i danni del terremoto della Maiella del 1706. Il secondo settore \u00e8 decorato, dal lato della piazza, da una finestra bifora, simile all'ordine delle altre quattro del terzo settore. Sul lato della piazza c'\u00e8 un orologio decorativo. Le cornici marcapiano sono abbellite da beccatelli con palline cerulee tra gli archi. L'ultimo settore contiene gli archi delle campane: la cattedrale ha un ordine di 12 campane, cinque maggiori a mezzo slancio e due fisse per suonare l'ora. nel campanile grande, e altre 5 inceppate alla veronese, inutilizzate sulla piccola torre campanaria.\nLa cuspide \u00e8 frutto della ricostruzione degli anni '20, ispirata a quella del Duomo di Teramo, o della Cattedrale di Atri: un tamburo ottagonale a nicchie con il cono cuspidale; opera realizzata dall'architetto Guido Cirilli per volere del Monsignor Giuseppe Venturi.\nInterno.\nPur nei rimaneggiamenti, la cattedrale continua a rispettare la pianta basilicale a tre navate divise da pilastri e denuncia le sue lontane ascendenze benedettine. Dotata di transetto non eccedente in pianta, di un presbiterio sopraelevato (sotto al quale si apre la cripta) e di tre absidi al termine delle navate, presenta due asimmetrie, con l'apertura nella navata sinistra della cappella del Sacramento e la prosecuzione della stessa navata sinistra in senso orizzontale, oltre la pianta della chiesa, con il secretariato. Nella parte destra invece si apre giusto in corrispondenza della controfacciata, una piccola nicchia che contiene il fonte battesimale.\nLe navate laterali sono coperte a calotta (nella sola navata destra si aprono tre monofore), la centrale, ampia secondo la tipologia romanica il doppio delle laterali, \u00e8 scandita da vigorosi pilastri quadrangolari a zoccolatura marmorea che sorreggono una volta a botte lunettata, decorata da episodi della vita della Vergine Maria e di San Giustino. Nel transetto sono ricavati due altari fastosamente decorati, mentre due cappelle si aprono nelle absidi. Sopra il transetto svetta l'imponente cupola circolare, all'interno della quale si trovano otto lucernari.\nIl profondo presbiterio, che ospita il coro, lo scranno dell'arcivescovo (Chieti \u00e8 sede metropolita), il monumentale altare maggiore, ed il piccolo ma raffinato altare postconciliare, sono coperti da una calotta semisferica, prima della quale si aprono altri due grandi finestroni che donano luce all'intera zona, quella absidale.\nL'ingresso ai bracci laterali del transetto ed al presbiterio \u00e8 consentito da due ordini diversi di scalinate; quella della navata centrale \u00e8 costeggiata da una raffinata balaustra e s'interseca con le scalette che consentono viceversa la discesa nella cripta. Poco al di sopra della balaustra, sul primo ordine di pilastri, s'innalza un pulpito ligneo.\nCappelle ed altari laterali.\nLa cappella di San Gaetano da Thiene, si trova nel lato destro del transetto ed \u00e8 dedicata ad un santo proveniente dalla provincia vicentina ma strettamente legato a Chieti per via della fondazione dell'ordine regolare dei \"teatini\", realizzata di concerto all'allora vescovo Gian Pietro Carafa (il futuro papa Paolo IV). Fondato nel 1524 l'ordine che prese il nome appunto da Chieti (Teate) aveva avuto origine dall'Oratorio del Divino Amore, istituito a Roma nel 1517, ed ebbe grandissima importanza nella restaurazione cattolica.\nL'altare risale al 1738, voluto dall'arcivescovo De Palma al quale si riferiscono le due lapidi ai lati dello stesso. \u00c8 formato da un altare marmoreo, sormontato da due colonne che sorreggono un timpano spezzato al centro del quale sono raffigurati degli angeli. La pala dell'altare risale anch'essa al 1738 e raffigura \"Il Santo mentre riceve dalle mani della Vergine Maria il Ges\u00f9 Bambino, nella Basilica di Santa Maria Maggiore in Roma, nella notte di Natale del 1517\".\n\u00c8 opera di Ludovico De Majo, pittore napoletano seguace di Solimena, piuttosto attivo in citt\u00e0; di tipico tratto barocco napoletano, \u00e8 una classica conversazione di santi caratterizzata da un cromatismo molto freddo, quasi a conferire ai personaggi tratti da statue di cera. In alto, nella volta del transetto, trova posto una tela raffigurante gli ordini dei frati camilliani, dei caracciolini e dei teatini (tutti legati in qualche modo alla citt\u00e0), opera del pittore ottocentesco Del Zoppo.\nLa cappella della Mater populi teatini, si trova nella parte destra del transetto, sopraelevata di un gradino rispetto allo stesso. All'interno di essa vi sono due tele, un altare marmoreo ed una nicchia con una statua lignea rinascimentale di \"Maria con Ges\u00f9 bambino\" detta la \"Mater Populi Teatini\", proveniente dalla chiesa ottagonale di Santa Maria di Tricalle.\nL'altare ospita un paliotto datato 1695, anticamente posto sull'altare maggiore e che rappresenta \"San Giustino\" in abiti pontificali. I due quadri invece sono celebrazioni di martiri appese ai lati della cappella: quello di sinistra \u00e8 del guardiense Nicola Ranieri, e raffigura \"San Giovanni Nepomuceno\", martirizzato in Boemia nel 1393; quello di destra \u00e8 di autore ignoto e mostra i protomartiri locali (secondo la tradizione) Domiziano e Legonziano.\nSul lato sinistro del transetto, in fondo, si apre la cappella dedicata al santo protettore di Chieti e titolare della cattedrale San Giustino (le cui reliquie invece si trovano in cripta), restaurata come testimoniato da una targa all'ingresso. La dedicazione al patrono \u00e8 degli anni settanta del novecento; la cappella originaria si trovava anch'essa infatti in cripta; di San Giustino \u00e8 contenuto solo un busto in bronzo protetto da una robusta inferriata. Tale opera \u00e8 di scuola scultorea romana, ed \u00e8 stata eseguita nel 1983: le precauzioni sono un retaggio del furto del busto (stesso materiale, ma molto pi\u00f9 prezioso) che Nicola da Guardiagrele realizz\u00f2 nel Quattrocento. Le opere pittoriche presenti ai lati della cappella, finemente decorata in marmo, sono invece dedicate a san Nicola di Bari; quella di sinistra, semplice e di stampo devozionale, \u00e8 del 1900 ed \u00e8 firmata Marchiani. Quella di destra, \u00e8 del XVI sec. ed \u00e8 di autore ignoto.\nLa cappella dell'Immacolata si trova nella zona sinistra del transetto, perfettamente di fronte a quella di San Gaetano. Anche qui troviamo un altare marmoreo, sormontato da 4 colonne che reggono due timpani spezzati, e la fastosa decorazione a stucchi. Le due statue in gesso ai lati, sono opera del comasco Giuseppe Mambrini e raffigurano allegorie della virt\u00f9 (la fortezza e la mansuetudine). \nLa pala d'altare invece risale al 1759, e fu commissionata al napoletano Saverio Persico (autore anche della pala d'altare maggiore) dall'allora arcivescovo monsignor Sanchez de Luna. Rappresenta \"L'Immacolata Concezione in \"conversazione\" con San Nicola e San Gennaro\", santi della devozione personale dell'arcivescovo, che era di origine napoletana e faceva nome appunto Nicola. \nSempre di scuola napoletana ed eseguita secondo i canoni del tardo barocco, la pala del Persico \u00e8 meno incisiva di quella dell'altare maggiore, soprattutto nei cromatismi spenti e piatti, mentre la drammatica espressivit\u00e0 dei volti \u00e8 riscontrabile solo nell'emaciato San Gennaro.\nLa cappella del SS. Sacramento si apre lungo la navata di sinistra, ed \u00e8 un oratorio quadrato voltato a botte; appare come una riproduzione in piccolo della cappella del Santissimo Sacramento in San Pietro a Roma. Separata dalla navata da una balaustra, presenta ai lati due opere pittoriche devozionali dedicate alla Madonna. Quella sulla destra di chi entra, riporta la \"Madonna dei miracoli\" di Casalbordino: il messaggio \"cantate domino\" ricorda l'esistenza ivi di una piccola cantoria poi soppressa. In fondo alla cappella c'\u00e8 l'altare del Santissimo Sacramento, con due angeli di cartapesta bianca a \"vegliare\" una svettante macchina marmorea-lignea, dorata in quasi tutte le sue parti. Al centro di essa, troviamo la pala \"Il trionfo dell'eucaristia\" del pittore romano Francesco Grandi. \nLa tela, dipinta in stile neoclassico nel 1890, vede un Cristo in trono al culmine di una scalinata con angeli oranti ai piedi della stessa. Uno di questi, quello pi\u00f9 esterno sulla sinistra del quadro, porta in mano la pisside contenente il Santissimo Sacramento.\nPresbiterio e abside.\nIl presbiterio si presenta come un ambiente ampio e ben proporzionato all'interno dell'edificio. Illuminato in maniera imponente dai due finestroni che si aprono tra le colonne e la calotta semisferica che lo conclude, l'ambiente \u00e8 sopraelevato di tre gradini ed introdotto da due statue, una per lato, dei santi Pietro e Paolo, realizzate in cartapesta dorata. La calotta \u00e8 ornata da stucchi riproducenti disegni geometrici, le colonne hanno, come nel resto della chiesa, i capitelli decorati in legno dorato, e continua il gioco di mensole e paraste che contraddistingue l'intera aula.\nAl centro del presbiterio, sul lato prospiciente l'assemblea, \u00e8 posizionata l'altare \"nuovo\", introdotto dopo la riforma liturgica; al suo fianco una croce processionale dorata, come ricco di dorature \u00e8 l'altare stesso. Entrambi sono piacevoli nella loro semplicit\u00e0. Lungo entrambi gli assi longitudinali del presbiterio \u00e8 presente il coro dei canonici, opera lignea voluta da Monsignor Brancia, realizzata nel settecento dall'intagliatore Bencivenga e dalla sua bottega, autori anche dei confessionali e del pulpito.\nOltre il coro, sulla sinistra del presbiterio, c'\u00e8 la cattedra vescovile Quasi addossato all'abside quindi troviamo l'altare maggiore, il cui paliotto \u00e8 attribuito a Giuseppe Sammartino, e sul quale si staglia la pala di Tommaso apostolo e la sua mastodontica cornice, ornata di angioletti lungo tutti i lati ed in particolare sulla sommit\u00e0. Datata al 1789, \u00e8 opera di Saverio Persico. In essa \u00e8 raffigurata l'incredulit\u00e0 di San Tommaso, celebrato sull'altare in onore, evidentemente, della prima dedicazione della Chiesa. L'episodio \u00e8 quello pi\u00f9 famoso della vita dell'apostolo, nonch\u00e9 uno dei capisaldi della dimostrazione della resurrezione del Cristo, che invita l'incredulo discepolo a toccare con mano il suo costato e le ferite ancora presenti nella sua carne. Rappresentazione abbastanza canonica dell'avvenimento, si dimostra comunque di pregio sia nella composizione spaziale, sia nei cromatismi. Nella volta un ovale (di epoca successiva) riproduce lo stesso tema della pala d'altare, mentre ai lati del presbiterio si aprono altri due spazi simili che forniscono preziose informazioni in forma pittorica: sono infatti i medaglioni dei successori di San Giustino, voluti a met\u00e0 dell'800 dall'arcivescovo Saggese. La stessa iscrizione in entrambi recita cos\u00ec: \"\"Giustino dopo Antimo e dodici vescovi dopo S.Giustino ressero, come si tramanda, questa sede teatina\".\nAltare maggiore barocco.\nL'altare maggiore della cattedrale di San Giustino \u00e8 un'imponente macchina marmorea dotata di alcuni completamenti lignei; una composizione abbastanza rigida ed imponente nel suo complesso, di lastre di marmo policromo, che al centro, tra due colonnine, lasciano spazio al prezioso paliotto, vero capolavoro di arte scultorea, e poco conosciuto anche dalla letteratura artistica tradizionale. In uno pura espressione del miglior barocco, ritorna il racconto gi\u00e0 visto in uno degli ovali della navata centrale, \"L'acclamazione di San Giustino a vescovo\"\" da parte del popolo che lo convince ad accettare il bastone del comando. La scena \u00e8 tratta da una leggenda popolare, ripresa anche dallo storico Girolamo Niclino, che vuole San Giustino come eremita della Majella, che viene visitato nella grotta dal popolo di Teate che lo implora di divenire loro vescovo. Il movimento delicato e sinuoso delle forme, capaci di rendere al meglio anche la natura e l'austerit\u00e0 del rifugio della Maiella, rappresenta la figura del santo, di grandissimo pregio nel viso stupito e timoroso, che si contrappone ad un piccolo ma tumultuoso gruppo: in pochi simboli sono trasmesse due ansie diverse: quelle di San Giustino, che rimane con una mano quasi aggrappato al suo libro e dunque al monachesimo ed alla vita contemplativa; quello della gente, che invece \u00e8 impaziente di vederlo sullo scranno vescovile e di averlo alla propria guida. L'opera, voluta da Monsignor Brancia, \u00e8 attribuita al grande maestro napoletano Giuseppe Sammartino. Tale paternit\u00e0 tuttavia non \u00e8 unanimemente riconosciuta e non manca chi afferma che possa appartenere a qualche seguace non meglio precisato.\nNell'XI secolo esso era dedicato a Santa Maria Madre di Dio e a San Tommaso Apostolo.\nCripta.\nDedicata nell'XI secolo a San Giustino, la cripta odierna \u00e8 un ambiente che riporta alla pura e spartana impostazione romanica, tipica di questi ambienti, destinati a sepolture e, nelle chiese medievali, spesso scevri d'ogni decorazione per accentuarne l'aspetto sacrale e di raccoglimento. L'ambiente in realt\u00e0 era estremamente differente fino a pochi anni addietro e per averne un'idea, basta visitare l'adiacente cappella del monte dei morti, nella quale le modificazioni (o i \"ripristini\", secondo la terminologia delle sopraintendenze del tempo) non sono avvenute. La cripta era dunque ornata fastosamente da stucchi e decorazioni pittoriche, in pieno stile barocco. Dal punto di vista architettonico, si tratta di una serie di navate irregolari, coperte da volte a crociera e rette da archi a tutto sesto o da archi acuti, poggianti su colonne e capitelli di diversa epoca e fattura. I lavori degli anni settanta hanno riportato alla luce anche alcuni antichi affreschi di incerta attribuzione. Quelli della cappella alla sinistra dell'altare maggiore (dedicata al Santissimo Sacramento) sono i pi\u00f9 antichi ma di modesta fattura ed in stato precario di conservazione. Vi \u00e8 raffigurato un Cristo deposto con dolenti ma soprattutto, di fronte, un gruppo di figure comprendenti anche San Giustino: si tratta della pi\u00f9 antica immagine del protettore di Chieti, con tutta probabilit\u00e0 dei primi anni del quattrocento, di qualche decennio antecedente anche alla lastra murata vicino all'altare maggiore.\nNella cappella di destra vi sono invece alcuni affreschi staccati e poi riportati su tavola. Rappresentano una \"crocifissione\" ed un \"compianto sul Cristo morto\" dell'ultimo quarto del XV secolo e sono state riferite entrambe al Maestro di Montereale, dopo che la crocifissione aveva recato per anni l'attribuzione ad Antonio Solario, poi conservato nel Museo d'arte Barbella di Chieti. Difficile datare con precisione l'ambiente, che comunque in questa conformazione dovrebbe esistere dal XII secolo (ma potrebbe aver coinciso con la chiesa preesistente) Scendendo dalla chiesa superiore, si pu\u00f2 notare come la cripta sia maggiormente sviluppata, in senso longitudinale, rispetto al presbiterio: si divide infatti in un ampio ambiente destinato all'assemblea che prosegue \"incuneandosi\" sotto la navata centrale, ed un ambiente \"sacro\" composto dal presbiterio e dalle gi\u00e0 citate cappelle, alle quali si devono aggiungere la sagrestia e due ulteriori appendici: la cappella del Monte dei morti, sul fianco sinistro della cripta e la tomba dei vescovi, che all'apposto situa il suo ingresso scendendo dalla navata destra, in prossimit\u00e0 della porta che permette l'ingresso in cripta direttamente dalla piazza (\u00e8 luna delle poche cripte esistenti ad essere dotata di questo \"privilegio\").\nOrgani a canne.\nSulla cantoria in controfacciata si trova l'organo a canne, costruito da Zeno Fedeli nei primi anni del XX secolo. Integro nelle sue caratteristiche foniche originarie, \u00e8 a trasmissione integralmente meccanica; la sua consolle dispone di due tastiere e pedaliera, con i comandi dei registri costituiti da placchette a bilico. Nella cappella di San Giustino si trovava un secondo strumento, realizzato nel 1885 da Pacifico Inzoli ed attualmente smembrato in alcuni locali adiacenti alla cripta; a trasmissione integralmente meccanica, aveva un'unica tastiera e pedaliera.\nOratorio dell'Arciconfraternita del Sacro Monte dei Morti.\nSi trova dentro la cattedrale, accessibile dalla cripta gotica, oppure dal Palazzo del Seminario Diocesano in piazzetta Zuccarini lungo via Arniense. Le vicende storiche della chiesetta sono connesse all'Arciconfraternita omonima. Le fonti della confraternita sono la \"Historia\" di Girolamo Nicolino, nella \"Storia degli uomini illustri\" del Ravizza e un opuscolo di Luigi Vicoli (1859). La confraternita \u00e8 una delle pi\u00f9 antiche, insieme a quella di Santa Maria di Costantinopoli presso la chiesa di Santa Chiara; il suo nome \u00e8 indissolubilmente legato all'organizzazione della processione del Venerd\u00ec santo. Il piccolo oratorio si svilupp\u00f2 nell'XI secolo per accogliere le reliquie di San Giustino, grazie alle donazioni del conte Drogone e del vescovo Rainolfo, istituendo delle messe quotidiane in suffragio dei morti, da celebrarsi presso l'altare del santo patrono. Nel 1578 Papa Gregorio XIII dichiar\u00f2 privilegiato l'altare suddetto, favorendo la costituzione formale del Monte che, sempre annesso alla cappella di San Giustino, fu fondato a tutti gli effetti nel 1957, presso l'altare di \"Santa Maria Succrre Miseris\", vicino a quello del Patrono, grazie al cospicuo lascito di Pietro Antonio Gigante, capitano delle milizie cittadine.Nel 1603 sotto il camerlengato di Girolamo Valignani e Giuseppe de Letto, fu eseguita la volont\u00e0 del testatore, innalzando una cappella presso la cripta trecentesca. La costruzione inizialmente era modesta, sebbene nel 1648 l'arcivescovo Stefano Sauli autorizzasse l'istituzione della Confraternita. Nel 1666 fu costruita la tomba monumentale per il Capitano Gigante. Nel 1711 furono terminati i lavori di rifacimento barocco, mostrando l'oratorio nelle sue fattezze attuali. Nel 1846 fu sistemata la scala di accesso.&lt;br&gt;L'aula rettangolare con volta lunettata e due finestre strombate, ha proporzioni armoniose grazie ai rapporti di lunghezza-larghezza; la cappella \u00e8 ricoperta da stucchi ad altorilievo, costoloni, festoni, medaglioni, riquadri, statue. La decorazione ricalca il tema della passione di Cristo seguendo le scene pi\u00f9 importanti tratte dai \"Vangeli\". La piccola pala d'altare mostra la Vergine col Bambino che soccorrono le anime del Purgatorio; l'opera \u00e8 di scuola napoletana, vicina al Solimena. Quanto agli stucchi, l'apparato decorativo fu opera di Giovan Battista Gianni: lungo i lati maggiori ci sono gli scranni del coro, realizzati in noce, come ben rilevano gli elementi ornamentali e la linea neoclassica del manufatto."}
{"id": "1645121", "revid": "201640", "url": "https://it.wikipedia.org/wiki?curid=1645121", "title": "Mario Buonoconto", "text": "Biografia.\nCompleta gli studi artistici presso l'Accademia di Belle Arti di Napoli e inizia fin da piccolo a partecipare alla vita artistica della sua citt\u00e0 - scrivendo articoli e organizzando conferenze e corsi di storia dell'arte. \nPittura.\nAppartenente alla terza generazione di una famiglia di pittori, eredita la passione e la maestria del nonno Alberto e del padre Aldo. Dal 1960, ininterrottamente, tiene personali nelle maggiori citt\u00e0 d'Italia e all'estero (Cadice, Pittsburgh e Lugano). Nel gennaio 1971 \u00e8 membro fondatore del \"Gruppo Enne 4\" (insieme a O. Pelosi, E. Cerino e S. Vitagliano) che opera nell'ambito della Galleria \"La Tavolozza\" che lui stesso dirige con O. Pelosi. Nel febbraio 1977 - insieme a Cerino e con D'Albenzio, Viviani e Vastare - fonda il gruppo \"Figurativa 5\" e ne cura il manifesto.\nRestauro.\n\u00c8 degna di nota anche la sua attivit\u00e0 di restauratore. Suoi sono gli interventi di restauro nell'Arciconfranternita della \"SS. Trinit\u00e0\" di Ercolano e nella chiesa del Carmine di Gragnano.\nNel 1991 esegue il \"Battesimo di Cristo\" per il fonte battesimale della chiesa parrocchiale di Cascano di Sessa Aurunca dove cura il restauro delle tele e degli affreschi.\nNel 1992 restaura la tela della \"Madonna del Rosario\" nella cappella di S. Felice di Sessa Aurunca e nel 1996 cura il restauro degli affreschi e della pala lignea della Cappella della Confessione nella chiesa dell'ex-convento di S.Francesco di Paola a Cimitile.\nScenografia teatrale.\nAccanto all'attivit\u00e0 di pittore e docente di storia dell'arte, va menzionata l'intensa attivit\u00e0 in campo teatrale. Come scenografo e costumista, collabora dal 1962 con il Centro Studi Teatrali \"E. Zacconi\" diretto da Armando Adolgiso e poi con il \"Centro Teatro Dialogo\" di Portici/Resina diretto da Lucio Beffi.\nNel 1977 progetta ed esegue la SALA-TEATRO per il \"Teatro De' Rinnovati\" di via Cozzolino a Ercolano, curando anche le scene e i costumi dei due primi lavori.\nNel settembre 1978 coadiuva lo scenografo Giovanni Girosi nella realizzazione della \"Festa di Piedigrotta\" di Raffaele Viviani, con la regia di Roberto de Simone.\nNel 1996 cura l'ambientazione scenografica (elementi pittorici in diaproiezione) di tre spettacoli di Ruggero Cappuccio: \"Desideri Mortali\", per la Cooperativa La Sfinge, al Teatro Valle di Roma; \"Nel tempo di un tango\" per \"Benevento, citt\u00e0 spettacolo\"; \"Re Lear\" al Teatro Verdi di Salerno per la Cooperativa Teatro Segreto.\nEsoterismo.\nTra i suoi interessi figuravano, oltre la storia dell'arte napoletana, le scienze ermetiche, il linguaggio esoterico e la storia delle religioni. La sua ricerca lo ha portato ad aderire a corporazioni iniziatiche in Italia e all'estero, attraverso le quali ha potuto arricchire la sua conoscenza dell'esoterismo partenopeo. Da questi studi sono nati importanti testi, sorta di vademecum per avvicinarsi al sostrato esoterico di Napoli."}
{"id": "1645124", "revid": "767487", "url": "https://it.wikipedia.org/wiki?curid=1645124", "title": "SDF Street Dance Fighters", "text": "\"SDF Street Dance Fighters (You Got Served)\" \u00e8 un film del 2004 diretto da Chris Stokes, con Omarion e Marques Houston, e gli altri componenti della boy band B2K.\nTrama.\nElgin e David sono i due migliori street dancers del loro quartiere, oltre che grandi amici. I due sono a capo della migliore \"crew\" della citt\u00e0. Quando un altro gruppo li sfida mettendo in palio la somma di 5000 dollari, i due ragazzi accettano la sfida, ma il loro problema \u00e8 trovare la somma. Per la differenza mancante, decidono di rivolgersi alla nonna di Elgin, intanto continuano a fare dei lavoretti per un malavitoso del quartiere. Intanto tra i due amici iniziano dei problemi, a causa della sorella di Elgin che si \u00e8 innamorata di David, amore peraltro corrisposto. Una sera David a causa di un incontro con la sorella di Elgin dimentica l'appuntamento per un trasporto. Elgin effettua lo stesso il trasporto ma quella sera viene aggredito e derubato, finendo in ospedale. L'amicizia tra i due sembra finita. Per recuperare la somma da restituire Elgin si iscrive ad una competizione che mette in palio ben 50.000 dollari e la possibilit\u00e0 di girare un video con Lil' Kim, La competizione sar\u00e0 dura e piena di sorprese. Alira"}
{"id": "1645126", "revid": "152625", "url": "https://it.wikipedia.org/wiki?curid=1645126", "title": "Fuck You All!!!!", "text": ""}
{"id": "1645128", "revid": "1573940", "url": "https://it.wikipedia.org/wiki?curid=1645128", "title": "Ammoxenidae", "text": "Ammoxenidae \u00e8 una famiglia di ragni appartenente all'infraordine Araneomorphae.\nEtimologia.\nIl nome deriva dal greco ', \"\u00e0mmos\", cio\u00e8 \"sabbia, arena\" e ', \"x\u00e8nos\", cio\u00e8 \"ospite, forestiero, straniero\", ed il suffisso \"-idae\", che designa l'appartenenza ad una famiglia.\nDistribuzione.\nI generi \"Ammoxenus\" e \"Rastellus\" sono africani, originari della Namibia, del Botswana e del Sudafrica. Invece i generi \"Austrammo\" e \"Barrowammo\" sono tipici dell'Australia, il primo in tutta l'Australia, il secondo nella sua parte occidentale.\nTassonomia.\nAttualmente, a novembre 2020, si compone di quattro generi e 18 specie:"}
{"id": "1645129", "revid": "89688", "url": "https://it.wikipedia.org/wiki?curid=1645129", "title": "Fujita Toshiya", "text": ""}
{"id": "1645131", "revid": "1305887", "url": "https://it.wikipedia.org/wiki?curid=1645131", "title": "Eiken (azienda)", "text": " \u00e8 uno studio di animazione giapponese, fondato nel 1952 con l'originaria denominazione di Television Corporation of Japan o TCJ, poi mutata nell'attuale nel 1969.\nHa sede a Tokyo, ed occupa circa 50 dipendenti.\nStoria.\nLa TCJ nasce come divisione animazione della \"Yanase\", una societ\u00e0 di importazione di automobili e poi di televisori, fondata nel 1944. Nel 1953, con l'inizio delle trasmissioni televisive, avvia la produzione di animazione per \"spot\" pubblicitari e solo nel settembre del 1963 produce la sua prima serie animata per la TV (la seconda in assoluto in Giappone), \"Sennin Buraku\" ('Il villaggio degli eremiti'), tratta dall'omonimo manga di Isao Kojima e insolito esperimento di serie per adulti. Il mese successivo dello stesso anno \u00e8, invece, la volta di \"Tetsujin 28go\" (Super Robot 28), serie robotica basata sul popolare manga di Mitsuteru Yokoyama del 1958, gi\u00e0 adattato per la TV in una serie di telefilm; la serie conter\u00e0 alla fine 83 episodi, pi\u00f9 13 di un'ulteriore miniserie, e sar\u00e0 trasmessa con grande successo fino al 1965. Stessa popolarit\u00e0 godr\u00e0 anche la successiva serie \"Eight Man\", iniziata nel novembre del 1963, il cui successo si traduce in oltre 700 prodotti che riproducono l'effigie del protagonista, il poliziotto androide \"Hachiro Azuma\". Nel 1965 la TCJ produce, quindi, la sua prima serie a colori, \"Mirai Kara Kita Sh\u014dnen - Super Jetter\", che si contende con \"Jungle Taitei\" (Kimba il leone bianco) della Mushi Production il titolo di primo anime televisivo a colori. Nello stesso anno esce anche la serie \"Yusei Sh\u014dnen Papii\", in cui viene introdotto per la prima volta il \"rito\" della trasformazione del protagonista da persona comune a paladino della giustizia. Nel 1969 la TCJ diviene indipendente dalla Yanase ed assume l'attuale denominazione di \"Eiken\", producendo nel tempo serie conosciute anche in Italia, come \"UFO Diapolon - Guerriero spaziale\" del 1976."}
{"id": "1645142", "revid": "767487", "url": "https://it.wikipedia.org/wiki?curid=1645142", "title": "Deposito locomotive di Modica", "text": "Il deposito locomotive di Modica \u00e8 una infrastruttura di servizio ferroviario per la sosta, la manutenzione ed il rifornimento delle locomotive ed automotrici delle Ferrovie dello Stato non pi\u00f9 operativa.\nStoria.\nAlla fine del 1893 con l'apertura al traffico della tratta intermedia tra Modica e Comiso della ferrovia Siracusa-Gela-Canicatt\u00ec si deline\u00f2 la necessit\u00e0 di avere un impianto di rimessa locomotive intermedio prima dell'inizio della difficile tratta in ascesa, fino a Ragusa, con pendenze prossime al 30 per mille e percorso elicoidale; le locomotive fino ad allora erano state fornite dal deposito locomotive di Catania. Occorreva, oltre che per la trazione dei treni, per poter disporre di locomotive di spinta in coda o di rinforzo in testa per i treni merci e quelli viaggiatori pi\u00f9 pesanti. Venne quindi costruita, dalla Societ\u00e0 per le Strade Ferrate della Sicilia, una rimessa locomotive nel piccolo spazio a disposizione adiacente alla stazione di Modica; l'impianto si componeva di una doppia rimessa coperta con fosse da visita. In seguito, adiacente a essa venne realizzata, sul lato est, la costruzione comprendente le officine di manutenzione e gli uffici del Capo Deposito e amministrativi.\nPer ragioni di spazio la piattaforma girevole da 18,5\u00a0m, in grado di girare anche le locomotive pi\u00f9 lunghe, venne realizzata sul lato opposto a sud. Il quarto binario della Stazione di Modica venne adibito all'uso del deposito e collegato da ambedue i lati per mezzo di scambi al terzo binario della stazione. La colonna idraulica di rifornimento era posta al centro tra le due sezioni, a due binari di ricovero, della rimessa coperta.\nCon l'entrata in servizio delle locomotive diesel D.343 sulla rete siciliana l'importanza dell'impianto venne pian piano a diminuire. Serviva soprattutto da ricovero e per il rifornimento di gasolio dei locomotori e delle automotrici 668 in sosta di servizio.\nFino agli anni ottanta il deposito di Modica rimase dotato di tre locomotive a vapore del gruppo 740 di cui tuttavia solo la 740.244 tenuta in efficienza ed in grado di marciare.\nFino alla sua soppressione, alla fine degli anni ottanta, deteneva il primato di deposito locomotive pi\u00f9 meridionale d'Europa.\nLocomotive in dotazione.\nIn origine:\nsostituite in seguito da:\nIl deposito di Modica era anche sede di Carro soccorso di 2\u00aa categoria la cui sfera di azione era tra la stazione di Pozzallo e quella di Gela."}
{"id": "1645143", "revid": "767487", "url": "https://it.wikipedia.org/wiki?curid=1645143", "title": "Specie di Ammoxenidae", "text": "Di seguito vengono descritte tutte le 18 specie della famiglia di ragni Ammoxenidae note a giugno 2014.\nAmmoxenus.\n\"Ammoxenus\" \nAustrammo.\n\"Austrammo\" \nBarrowammo.\n\"Barrowammo\" \nRastellus.\n\"Rastellus\" "}
{"id": "1645146", "revid": "30610", "url": "https://it.wikipedia.org/wiki?curid=1645146", "title": "Jacopo Alessandro Calvi", "text": "Biografia.\nLa sua parziale sordit\u00e0 gli procur\u00f2 il soprannome di \"Sordino\". Fu apprendista nella bottega di Giuseppe Varotti dal 1750 e studi\u00f2 dal 1752 nell'Accademia del Nudo di Bologna. Influenzato da Giampietro Zanotti e dalla pittura della tradizione bolognese, dal 1756 al 1762 frequent\u00f2 i corsi del Varotti nella Pontificia \u00abAccademia Clementina\u00bb di Bologna, dove egli stesso insegn\u00f2 pittura dal 1773 al 1804 quando, mutata dal Regno d'Italia in Accademia nazionale, fu suo socio onorario.\nNel 1763 fece parte dell'\u00abAccademia degli Indomiti\u00bb di Bologna e nel 1766, con il nome di \"Felsineo Macedonico\", di quella romana. Nel 1770 spos\u00f2 Laura Borgagnoni, dalla quale ebbe cinque figli.\nCome pittore, fu inizialmente influenzato dal Creti e dei fratelli Ubaldo e Gaetano Gandolfi ma pass\u00f2 poi a una concezione accademica della pittura. Numerosi furono i suoi viaggi di studio: nel 1774 visit\u00f2 Firenze e Siena, nel 1781 Venezia, Treviso, Bassano del Grappa e Padova, nel 1783 Reggio Emilia e Parma per approfondire la conoscenza di Correggio e del Parmigianino.\nNumerose le sue tele nelle chiese di Bologna e nella parrocchiali della provincia\u00a0\u2013 ad Anzola dell'Emilia, Ceretolo, Crevalcore, Medicina, Minerbio, Monghidoro, e la pala di \"San Vincenzo Ferreri\" che raffigura il santo a mezzobusto, per la chiesa di Santa Maria Assunta di Borgo Panigale ecc. Un suo \"Autoritratto\" \u00e8 conservato nella Pinacoteca Nazionale di Bologna, presente un suo dipinto anche alla Pinacoteca Civica di Pieve di Cento.\nTra i suoi allievi si contano Luigi Basiletti, Anna Maria Crescimbeni e Pietro Fancelli.\nJacopo Alessandro Calvi \u00e8 sepolto nell'arco 35 del Chiostro III del cimitero monumentale della Certosa di Bologna; il monumento composito venne realizzato tra il 1822 e il 1823 da Alessandro Franceschi, su progetto di Vincenzo Vannini."}
{"id": "1645148", "revid": "4175", "url": "https://it.wikipedia.org/wiki?curid=1645148", "title": "Birgit Prinz", "text": "Due volte campionessa campionessa mondiale e tre volte europea con la nazionale tedesca, vanta anche tre bronzi al torneo olimpico di calcio tra il 2000 e il 2008.\nDa dopo il ritiro collabora nello staff tecnico dell' come psicologa sportiva.\nCarriera.\nClub.\nInizi\u00f2 la carriera nel 1992 nella sezione femminile del FSV Francoforte. Nel 1998 pass\u00f2 al 1. FFC Francoforte mantenendo la fascia da capitano, nonostante una parentesi nel campionato nordamericano con le Carolina Courage datata 2002 e l'interessamento di Luciano Gaucci, presidente del Perugia, che voleva farla diventare la prima donna in grado di esordire in un campionato professionistico di soli uomini.\nPer tre anni consecutivi (dal 2003 al 2005) si aggiudica il FIFA Women's World Player of the Year; inoltre \u00e8 eletta calciatrice tedesca dell'anno dal 2001 al 2008. Il 12 agosto 2011 ha annunciato il suo ritiro dall'attivit\u00e0 agonistica.\nNazionale.\nCon la Nazionale Inoltre ha vinto la Coppe del Mondo nel 2003 e nel 2007, disputando anche le Coppe del 1995 e del 1999, arrivando a detenere il record di marcature della manifestazione (14).\nHa partecipato ai Giochi olimpici di Sydney 2000, Atene 2004 e Pechino 2008 conquistando tre medaglie di bronzo.\nStatistiche.\nNazionale.\n "}
{"id": "1645149", "revid": "760937", "url": "https://it.wikipedia.org/wiki?curid=1645149", "title": "Enoki Films", "text": "Enoki Films \u00e8 un produttore di anime, con sede a Tokyo. L'azienda fu fondata nel 1975 dai fratelli Enoki. \u00c8 presente anche in Nord America con una sede distaccata fondata nel 1986 ad Encino, a Los Angeles in California con il nome di Enoki Films USA."}
{"id": "1645150", "revid": "186283", "url": "https://it.wikipedia.org/wiki?curid=1645150", "title": "Enoki Films USA", "text": ""}
{"id": "1645151", "revid": "1543377", "url": "https://it.wikipedia.org/wiki?curid=1645151", "title": "Buzzer Beater (manga)", "text": " \u00e8 un manga \"spokon\" dedicato alla pallacanestro, scritto e illustrato da Takehiko Inoue. La serie ha debuttato su Internet come webcomic ed \u00e8 stata in seguito pubblicata su carta stampata da Sh\u016beisha, serializzata sulla rivista \"Monthly Sh\u014dnen Jump\". Pu\u00f2 essere letto sul sito di Inoue in giapponese, inglese, cinese e coreano.\n\"Buzzer Beater\" \u00e8 il secondo manga di Inoue ad incentrarsi sulla pallacanestro, a seguito della sua famosa serie \"Slam Dunk\". Il nome del manga deriva dal termine utilizzato quando un canestro viene segnato nel momento in cui finisce un tempo di gioco. La storia narra di un team di pallacanestro della Terra assemblato per partecipare in una competizione intergalattica di pallacanestro.\n\"Buzzer Beater\" \u00e8 inoltre la seconda serie di Inoue ad essere adattata in un anime. una serie di 13 episodi \u00e8 stata prodotta dalla TMS Entertainment e trasmessa sul canale WOWOW dal 5 febbraio al 7 maggio 2005. Una seconda serie di 13 episodi, continuando la storia e anch'essa animata dalla TMS, \u00e8 andata in onda sulla Nippon Television dal 4 luglio al 26 settembre 2007. Entrambe sono state supervisionate da Inoue. Le serie televisive includono personaggi ed elementi che erano stati solo accennati o non apparsi realmente nel manga.\nDa questa serie \u00e8 stato inoltre preso lo spunto per la realizzazione del dorama intitolato \"Buzzer Beat\" andato in onda nel 2009 e interpretato da Tomohisa Yamashita; la serie televisiva \"live action\" cambia l'ambientazione \"extraterrestre\" per concentrarsi invece sulla storia sentimentale e sportiva del protagonista maschile.\nPersonaggi.\nHideyoshi\nUn orfano di strada e impetuoso quattordicenne che \u00e8 sopravvissuto nelle strade giocando con maestria nella pallacanestro degli adulti con le sue fenomenali capacit\u00e0. \u00c8 stato selezionato per il team Terra All-Star a causa della sua velocit\u00e0 sovrumana. Hideyoshi tende ad avere emicranie paralizzanti durante gli allenamenti o le partite. La causa viene rivelata in seguito da DT, ed \u00e8 un corno, che sta spuntando poich\u00e9 in realt\u00e0 Hideyoshi \u00e8 un Goran. Indossa un polsino fatto di un particolare materiale elastico trovato solamente sul pianeta Goru, l'unico ricordo dei suoi genitori.\nCha-che\nLa teenager nipote del creatore del team, Yoshimune. \u00c8 una tiratrice eccellente, evidente quando centra un tiro da met\u00e0 campo contro Maru nell'allenamento. Centra due canestri da 10 punti all'inizio della partita contro gli Swallows, il primo team che incontrano.\nDT\nLa migliore guardia della Terra, con velocit\u00e0 e gioco incredibili. \"DT\" \u00e8 un soprannome che si \u00e8 dato da solo, e fa riferimento alla sua capacit\u00e0 di porre compagni e avversari in uno periodo di sogno (\"Dream Time\") quando gioca. Ha un'amichevole rivalit\u00e0 con Hideyoshi, simile a quella di Sakuragi e Rukawa di Slam Dunk. DT era un Goran, ma ruppe i suoi corni quando iniziarono a spuntare da adolescente. Per questo indossa il suo tipico cappello con teschio per nascondere le cicatrici. DT \u00e8 in qualche modo un donnaiolo, infiltrando ragazze nella sua stanza nei sei mesi di allenamento che il team della Terra ha affrontato prima di competere galatticamente.\nIvan\nUn quindicenne che sembra un adulto. Ha incontrato Hideyoshi durante le eliminatorie per reclutare i giocatori. \u00c8 il campione di bloccaggio.\nMaru\nUn abile tiratore. \u00c8 un padre affezionato ed adora tantissimo i suoi figli.\nMo\nUn ex-lottatore di sumo. \u00c8 alto 220\u00a0cm. ed un mostro sotto canestro con il suo fisico e le sue capacit\u00e0.\nRose\n\u00c8 elegante vestito di viola. Perde contro Dt nell'incontro delle Guardie a causa del suo carattere. Non partecipa alla gara contro gli Swallows a causa di una ferita.\nLazuli\nUn giocatore alto che si rivela essere una donna. Lazuli \u00e8 un'ammiratrice di Apiru, l'asso degli Swallows che a sua volta si rivela essere donna.\nHan\n\u00c8 una guardia alta, alta abbastanza da poter essere un centro, secondo solo a Mo in termini di altezza . \u00c8 nel team a causa delle sue eleganti capacit\u00e0 di muovere la palla. \u00c8 calmo nell'incontro con DT per la posizione di guardia, ma incapace di mostrare le sue vere abilit\u00e0. Viene usato come ala piccola nell'incontro con gli Swallows. Nell'anime il suo numero \u00e8 numero 5.\nYoshimune\nLiz Murdoch\nAltri personaggi"}
{"id": "1645153", "revid": "287204", "url": "https://it.wikipedia.org/wiki?curid=1645153", "title": "Giuseppe Morabito (poeta)", "text": "Vita.\nAllievo di Alfredo Bartoli, Giuseppe Morabito si \u00e8 laureato in lettere classiche e ha svolto la professione di insegnante di latino e greco nei Licei classici, dapprima al \"\"Pasquale Galluppi\" di Catanzaro e poi al \"Francesco Maurolico\" di Messina.\nScrittore di carmi in latino, nel 1954 ottenne la medaglia d'oro al Certamen Hoeufftianum, il prestigioso concorso di poesia latina bandito dall\"Accademia Reale delle Arti e delle Scienze dei Paesi Bassi\", con il poemetto \"Pericula\"\". Partecip\u00f2 numerose volte al concorso di Amsterdam ottenendo diciassette volte la gran lode. Vinse inoltre il primo premio nel \"Certamen Locrense\" del 1928, cinque volte medaglia d'oro nel Certamen Vaticanum, e tre volte il primo premio nel Certamen Capitolinum.\nLa sua scomparsa, causata da un incidente stradale avvenuto proprio di fronte \nalla sua abitazione, ebbe vivace risonanza e caus\u00f2 profonda sofferenza nella comunit\u00e0 degli studiosi e nella cittadinanza, dalla quale nel 1983 gli era stato tributato il premio \u201cPro Bono Civitatis\u201d."}
{"id": "1645155", "revid": "287204", "url": "https://it.wikipedia.org/wiki?curid=1645155", "title": "Caranx", "text": "Il genere Caranx comprende 18 specie di pesci d'acqua salata, appartenenti alla famiglia Carangidae.\nDistribuzione e habitat.\nI membri di questo genere si incontrano in tutti i mari caldi o temperati caldi. Nel mar Mediterraneo sono presenti 3 specie, non comuni in Italia:\nLe abitudini di vita di questi pesci sono sempre pelagiche ma con modalit\u00e0 assai diverse tra le specie, alcune infatti sono costiere e frequentano anche le lagune coralline, mentre altre sono frequentano il mare aperto ed altre sono comuni solo ad alcune centinaia di metri di profondit\u00e0.\nDescrizione.\nQuesti pesci hanno aspetto variabile ma hanno sempre un corpo ovale molto compresso lateralmente, occhio grande e bocca dotata di un vistoso osso sopramascellare. La linea laterale forma una brusca curva nella parte posteriore, a partire dalla quale \u00e8 ricoperta di squame ingrandite (scudetti). Peduncolo caudale potente senza pinnule, pinna caudale ampia e falcata. Le pinne dorsali sono due, la prima corta con raggi spinosi, la seconda pi\u00f9 lunga e simmetrica alla pinna anale. Le pinne pettorali sono grandi o molto grandi, appuntite."}
{"id": "1645159", "revid": "828781", "url": "https://it.wikipedia.org/wiki?curid=1645159", "title": "Laghi di Lavagnina", "text": "I laghi di Lavagnina sono due laghi artificiali dell'Appennino ligure in provincia di Alessandria ed interessano i comuni di Casaleggio Boiro, Mornese e Bosio. I laghi sono chiamati uno \"lago Superiore\" e l'altro \"lago Inferiore\".\nStoria.\nNella zona veniva estratto oro e nel 1852 in localit\u00e0 \"Lavagnina,\" ora sommersa dall'invaso, venne costruito uno stabilimento metallurgico per la preparazione dei lingotti. Le miniere passarono sotto il controllo della \"Societ\u00e9 Anonyme des Mines d'or du Gorzente\" con sede a Lione, in Francia. Nel 1913 si esaur\u00ec anche l'ultima miniera.La costruzione della diga che era cominciata con l'esaurimento di alcune miniere venne terminata nel 1887 per il lago superiore, mentre per il lago inferiore la costruzione cominci\u00f2 nel 1911 e fin\u00ec nel 1917. Nei periodi di secca sono visibili cascina Lavagnina e lo stabilimento metallurgico costruito nel 1850."}
{"id": "1645161", "revid": "110806243", "url": "https://it.wikipedia.org/wiki?curid=1645161", "title": "Hiroyuki Kond\u014d", "text": "Biografia.\nLavora tramite la sua stessa agenzia \"VISUAL TRAP\" che si occupa di promozione musicale: dal 1995, anno della fondazione, Kond\u014d ha diretto quasi 100 videoclip, oltre a diversi spot pubblicitari ed un film con protagonista il cantante miyavi, \"Oresama\"."}
{"id": "1645162", "revid": "6923", "url": "https://it.wikipedia.org/wiki?curid=1645162", "title": "Marqu\u00e9s de Comillas", "text": "Marqu\u00e9s de Comillas \u00e8 uno dei 118 comuni dello stato del Chiapas, Messico.\nStoria.\nNel periodo 1952-1958 ebbe inizio la colonizzazione della regione con l'arrivo di contadini provenienti dal nord del paese.\nNel 1996 venne elevato al rango di comune libero grazie alla messa in atto degli accordi di San Andr\u00e9s Larr\u00e1inzar in merito ai \"Diritti e Cultura Indigena\" che firmarono i rappresentanti dell'esercito Zapatista di Liberazione Nazionale e i governi federale e statale ubicando Marqu\u00e9s de Comillas nella regione economica VI: SELVA.\nEstensione.\nSi estende per un'area di 933 Km\u00b2 che rappresenta l'1,2% del territorio del Chiapas con una popolazione di 8.538 abitanti secondo il censimento del 2005.\nConfina a nordest con il comune di Ocosingo, a ovest con il Benem\u00e9rito de las Am\u00e9ricas (comune) e a sud con il Guatemala\nIdrografia.\nI principali corsi d'acqua sono il Lacant\u00fan, il Delicias, il Salado e il ruscello Bravo.\nLa maggior parte del territorio comunale si trova dentro la vallata del Lacant\u00fan e in minor misura in quella del Chajul.\nGeografia fisica.\nClima.\nPredomina il clima caldo e umido.\nLocalit\u00e0 principali.\nA capo del comune c'\u00e8 la citt\u00e0 di Zamora Pico de Oro con 1.788 abitanti; tra le altre localit\u00e0 (rurali) citiamo:"}
{"id": "1645164", "revid": "287204", "url": "https://it.wikipedia.org/wiki?curid=1645164", "title": "Enterbrain", "text": " \u00e8 una casa editrice giapponese di propriet\u00e0 Kadokawa fondata il 1\u00ba aprile 2000, focalizzata sulle pubblicazioni riguardanti il mondo videoludico. \u00c8 particolarmente nota per la rivista \"Famits\u016b\", considerata una delle pi\u00f9 autorevoli e prestigiose riviste di critica videoludica del mondo."}
{"id": "1645165", "revid": "287204", "url": "https://it.wikipedia.org/wiki?curid=1645165", "title": "Marques de Comillas", "text": ""}
{"id": "1645172", "revid": "358232", "url": "https://it.wikipedia.org/wiki?curid=1645172", "title": "Corvette classe Alia", "text": ""}
{"id": "1645173", "revid": "123086026", "url": "https://it.wikipedia.org/wiki?curid=1645173", "title": "Ordine del Cardo", "text": "Il Molto Antico e Molto Nobile Ordine del Cardo (in inglese \"The Most Ancient and Most Noble Order of the Thistle\") \u00e8 il principale ordine cavalleresco scozzese ed \u00e8 per dignit\u00e0 il secondo del Regno Unito (dopo quello della Giarrettiera).\nL'attuale versione dell'Ordine \u00e8 stata fondata nel 1687 da re Giacomo VII di Scozia (Giacomo II d'Inghilterra e Irlanda) con l'intento di ravvivare l'uso di questo antico ordine onorifico scozzese. L'Ordine era composto dal sovrano e da sedici cavalieri e dame, oltre ad un numero variabile di cavalieri soprannumerari (spesso membri della famiglia reale o monarchi stranieri). Il sovrano conferisce l'onorificenza in maniera diretta, cio\u00e8 senza l'assenso del governo che viene invece richiesto per la maggior parte delle altre onorificenze.\nIl simbolo principale dell'Ordine \u00e8 il cardo, il fiore nazionale della Scozia. Il motto \u00e8 \"Nemo me impune lacessit\" (in italiano: \"Nessuno mi provoca restando impunito\"). Lo stesso motto appare nello stemma del sovrano del Regno Unito in uso in Scozia e su alcune monete del regno, oltre ad essere l'insegna e il motto del Royal Regiment of Scotland, delle Scots Guards, dei The Black Watch (Royal Highland Regiment) of Canada e delle Royal Scots Dragoon Guards. Il santo patrono dell'Ordine \u00e8 Sant'Andrea.\nStoria.\nGiacomo VII fu il primo re a volere la rinascita dell'antico Ordine del Cardo, ma questa sua fondazione era basata essenzialmente su alcune pretese di natura storica.\nSecondo la leggenda, Acaio, re degli Scoti (probabilmente parente di \u00d3engus mac Fergusa, re dei Pitti), mentre era impegnato in battaglia presso Athelstaneford con il re anglosassone Estelan dell'Anglia dell'Est, vide apparire in cielo la Croce di Sant'Andrea. Dopo aver vinto la battaglia, Acaio si dice abbia dato disposizioni per la fondazione dell'Ordine del Cardo, dedicandolo al santo, nel 786. La storia non \u00e8 ad oggi ritenuta credibile in quanto i due che vengono fatti combattere non sono in realt\u00e0 vissuti nel medesimo secolo. Un'altra storia riporta che Acaio fond\u00f2 l'Ordine nell'809 per commemorare un'alleanza con l'Imperatore Carlomagno. Maggiore credibilit\u00e0 \u00e8 stata data a questa storia dal fatto che Carlomagno \u00e8 risaputo avesse tra le proprie guardie del corpo dei soldati di origine scozzese. Vi \u00e8, inoltre, una tradizione secondo la quale l'ordine venne istituito, o ri-istituito, sul campo di battaglia per opera di Roberto I di Scozia durante la Battaglia di Bannockburn.\nLe prime serie tracce storiche rilevabili ed ascrivibili all'Ordine sono che Giacomo III di Scozia, che adott\u00f2 il cardo come pianta reale, coni\u00f2 per primo delle monete raffiguranti questo fiore e fond\u00f2 un Ordine con questo nome nel XV secolo. Secondo un'altra ipotesi, invece, Giacomo V di Scozia, che era stato ammesso a far parte dell'Ordine del Toson d'Oro, in quello di San Michele in Francia ed in quello della Giarrettiera in Inghilterra, fond\u00f2 questo ordine nel 1540, imbarazzato dal non possedere una propria onorificenza con la quale poter contraccambiare questi onori agli altri monarchi stranieri. Egli \u00e8 risaputo che nomin\u00f2 il re Francesco I di Francia come cavaliere dell'\"Order of the Burr or Thissil\".\nAd ogni modo non vi \u00e8 una presenza certa dell'Ordine sino al XV secolo. Probabilmente un altro ordine cavalleresco esistette in Scozia durante il XVI secolo, col nome forse di Ordine di Sant'Andrea, fondato da Giacomo V ma ebbe fine gi\u00e0 sul termine di quel secolo.\nGiacomo VII proclam\u00f2 quindi una lettera patente \"per rinnovare e restaurare l'Ordine del Cardo nella sua piena gloria, lustro e magnificenza\" il 29 maggio 1687. Otto cavalieri, con un massimo di 12, vennero nominati, ma il re venne deposto nel 1688. I suoi successori, Guglielmo III d'Inghilterra e Maria II d'Inghilterra non nominarono altri cavalieri dell'Ordine e difatti l'Ordine cadde in disuso per un certo tempo. Nel 1703, ad ogni modo, Anna d'Inghilterra ravviv\u00f2 nuovamente lo spirito dell'Ordine del Cardo che sopravvive sino ai nostri giorni. A questa seconda restaurazione dell'Ordine, i cavalieri fondatori erano come per tradizione in numero di otto:\nComposizione.\nI re di Scozia - poi anche re di Gran Bretagna e del Regno Unito - occuparono sempre la posizione di Sovrani dell'Ordine del Cardo. Quando Giacomo VII ravviv\u00f2 l'Ordine, gli statuti stabilivano che l'Ordine avrebbe continuato l'antico numero di Cavalieri ovvero in 12 i quali riprendevano simbolicamente i dodici apostoli, numero che identificava quindi il Sovrano come il Salvatore. Nel 1827, Giorgio IV del Regno Unito aument\u00f2 l'ordine al novero di 16 cavalieri. Le donne (tra cui la regina regnante) erano originariamente escluse dall'Ordine; Giorgio VI del Regno Unito cre\u00f2 per prima sua moglie Elizabeth Bowes-Lyon Dama dell'Ordine del Cardo nel 1937 attraverso uno statuto speciale, e nel 1987 Elisabetta II del Regno Unito permise la regolare ammissione delle donne sia all'Ordine del Cardo che a quello della Giarrettiera.\nCon l'evolversi dell'Ordine, per\u00f2, molti cavalieri vennero introdotti tramite speciali statuti e col titolo di \"cavalieri extranumerari\" che andarono aumentare per forza di cose il limite di 16 membri stabilito da Guglielmo IV. I membri della famiglia reale inglese sono normalmente ammessi attraverso questa particolare procedura ancora ai giorni nostri; ad essere ammesso con questo metodo fu anche il principe consorte Alberto di Sassonia-Coburgo-Gotha. Re Olav V di Norvegia fu il primo straniero ad essere ammesso nell'Ordine e venne ammesso anch'egli attraverso uno speciale statuto del 1962.\nStoricamente \u00e8 il sovrano che ha il potere di scegliere i nuovi cavalieri, anche se difatti dal XVIII secolo le nomine avvengono dopo aver sentito il parere del governo circa la nomina. Giorgio VI convenne che l'Ordine della Giarrettiera e quello del Cardo fossero utilizzati unicamente sotto patronato politico, ma successivamente per accordo del primo ministro (Clement Attlee) e del leader dell'opposizione (Winston Churchill) nel 1946, entrambi gli ordini tornarono in pieno potere al Sovrano.\nI Cavalieri e le Dame dell'Ordine del Cardo possono essere anche nominati all'Ordine della Giarrettiera e pertanto molti, ma non tutti, hanno nel corso della storia rinunciato all'Ordine del Cardo per passare nel pi\u00f9 prestigioso Ordine della Giarrettiera inglese. Il primo a rassegnare le proprie dimissioni dall'Ordine del Cardo per questo scopo fu John Campbell, II duca di Argyll nel 1710; e l'ultimo a compiere questa azione fu Thomas Dundas, II conte di Zetland nel 1872. Cavalieri e Dame dell'Ordine del Cardo possono anche essere privati dell'onorificenza qualora i loro canoni di ammissione non fossero pi\u00f9 idonei o si fossero dimostrati indegni dell'onorificenza, come nei casi di John Erskine, VI conte di Mar che perse entrambi i cavalierati e la contea dopo aver partecipato all'insurrezione giacobita del 1715.\nL'Ordine dispone di cinque ufficiali: il Decano, il Cancelliere, l'Usher (Uscere), il Lord Re d'Armi ed il Segretario. Il Decano \u00e8 di norma un chierico della Chiesa di Scozia e la carica venne creata nel 1763 e conferita al decano della cappella reale. I due uffici vennero separati nel 1969. L'ufficio del Cancelliere viene menzionato in quanto detentore dei sigilli dell'Ordine nel 1687, ma nessuno venne nominato formalmente a questa posizione sino al 1913. L'ufficio venne successivamente detenuto dal cavaliere o dalla dama pi\u00f9 anziano. L'Uscere dell'Ordine ha la funzione di rappresentare l'Ordine alla Camera dei Lords. Il Lord Re d'Armi \u00e8 capo dell'ufficio araldico scozzese. Solitamente il Maestro d'Arme \u00e8 anche il Segretario dell'Ordine.\nParamenti.\nPer occasioni solenni come l'incoronazione di un monarca o le cerimonie d'investitura di nuovi membri dell'Ordine, i cavalieri del Cardo indossavano un costume elaborato, composto da una serie di elementi distintivi:\nIl collare veniva indossato anche durante i cosiddetti \"collar days\" designati dal sovrano, eventi nei quali detto collare era indossato sopra uniformi militari e vestiti formali o vestiti da sera.\nOltre alle occasioni particolari, ad ogni modo, era usato un vestiario pi\u00f9 semplice nelle occasioni meno solenni:\nAlla morte di un cavaliere o di una dama, le sue insegne devono essere restituite alla Cancelleria Centrale degli Ordini di Cavalleria. La stella e l'insegna vengono restituite personalmente al sovrano dal parente pi\u00f9 stretto del cavaliere o della dama defunti.\nCappella.\nQuando Giacomo VII ricre\u00f2 il moderno ordine del Cardo nel 1687, egli stabil\u00ec che la chiesa del Palazzo di Holyrood avrebbe avuto funzioni di cappella dell'Ordine del Cardo copiando l'idea dall'Ordine della Giarrettiera la cui cappella era posta presso il Castello di Windsor. Giacomo VII, ad ogni modo, venne deposto nel 1688 e nel frattempo anche la cappella era stata distrutta e pertanto l'Ordine non aveva un luogo dove svolgere le proprie celebrazioni e tale rimase la situazione sino al 1911 quando essa venne eretta nella Cattedrale di San Giles di Edimburgo. Ogni anno, i sovrani passano alcune settimane tra giugno e luglio al palazzo di Holyrood e durante questa visita di solito si svolge l'annuale celebrazione dei cavalieri dell'Ordine del Cardo con la proclamazione dei nuovi ammessi.\nOgni membro dell'Ordine, incluso il sovrano, \u00e8 dotato di uno stallo nella cappella, sopra il quale si trovano le sue insegne araldiche. Sul pinnacolo dello stallo si trova un elmo da cavaliere, decorato coi colori dell'insignito e sormontato da una sua impresa araldica. Se il cavaliere \u00e8 anche un pari sopra l'elmo viene posta la corrispondente coroncina. Per le leggi araldiche, le donne normalmente non portano elmi o imprese; al loro posto viene quindi posta solo la corona se \u00e8 una pari o una principessa. Lady Marion Fraser per\u00f2 fece l'eccezione di includere un elmo sopra il proprio stallo. A differenza di altri ordini britannici, le bandiere degli insigniti dell'Ordine non si trovano nella cappella, ma in una sala apposita dell'adiacente di St Giles High Kirk. Dietro ad ogni seggio, inoltre, si trovano delle placchette col nome e con le insegne dei cavalieri che l'anno occupato nel corso dei secoli con il nome e la data di ammissione.\nAlla morte di un cavaliere, il suo elmo e tutte le sue insegne vengono rimosse e sostituite poi da quelle del suo successore.\nPrecedenza e privilegi.\nI cavalieri e le dame dell'Ordine del Cardo hanno delle posizioni assegnate nell'ordine di precedenza sopra tutti gli altri insigniti di onorificenze, ma sotto gli insigniti dell'Ordine della Giarrettiera e ancora sotto i baronetti. Mogli, figli, figlie e nuore di un cavaliere dell'Ordine del Cardo hanno un particolare ordine di precedenza (ad esempio nei confronti dei loro genitori).\nI cavalieri hanno il prefisso onorifico di \"Sir\" e le dame di \"Lady\". Le mogli di cavalieri hanno il prefisso di \"Lady\", ma non vi \u00e8 un equivalente per i mariti delle insignite. Questa forma non \u00e8 usata dai pari e dalle pari che di solito utilizzano i prefissi di loro competenza a seconda del grado.\nI cavalieri e le dame usano le lettere post-nominali \"KT\" e \"LT\" rispettivamente e possono circondare le loro armi con il collare dell'Ordine. Lo stemma del sovrano riporta il collare e il motto dell'Ordine del Cardo solo nella versione scozzese.\nInsigniti e ufficiali.\nSovrano: Elisabetta II del Regno Unito"}
{"id": "1645177", "revid": "515394", "url": "https://it.wikipedia.org/wiki?curid=1645177", "title": "Pinacoteca nazionale (Ferrara)", "text": "La Pinacoteca nazionale di Ferrara \u00e8 un museo statale italiano. Ha sede presso il piano nobile di Palazzo dei Diamanti e raccoglie dipinti della scuola ferrarese dal Duecento all'Settecento.\nStoria.\nLa Pinacoteca di Ferrara fu istituita nel 1836 con la formazione di un primo nucleo di opere provenienti da chiese della citt\u00e0 che vennero raccolte presso il palazzo municipale. Nel 1846 le opere furono trasferite a palazzo dei Diamanti, acquistato nel 1842 dal comune di Ferrara dagli ultimi eredi della famiglia Villa.\nNel 1958 la pinacoteca pass\u00f2 allo stato italiano e dal 2015 fa parte del complesso museale autonomo delle Gallerie Estensi.\nL'esposizione.\nVi si possono ammirare il \"Trionfo di sant'Agostino\" del modenese Serafino de' Serafini, la \"Madonna col Bambino\" di Gentile da Fabriano. Di Cosm\u00e8 Tura sono presenti il \"Giudizio\" e il \"Martirio di san Maurelio\"). Inoltre dipinti di Ercole de' Roberti, Vicino da Ferrara e Michele Pannonio, tra i principali artisti ferraresi del Quattrocento. \nDalle collezioni estensi provengono opere di Andrea Mantegna, ad esempio il \"Cristo con l'animula della Madonna\". Di autore incerto sono la \"Musa Erato\" e la \"Musa Urania\", originarie dello Studiolo di Belfiore del marchese Leonello d'Este a palazzo di Belfiore.\nIl Cinquecento \u00e8 rappresentato da Garofalo, presente con il \"Polittico Costabili\", opera eseguita con Dosso Dossi tra il 1513 e il 1523. Del periodo manierista alcune opere di Sebastiano Filippi detto il Bastianino. Altri maestri presenti con loro opere sono Carlo Bononi, lo Scarsellino, Vittore Carpaccio, Giovanni Battista Benvenuti detto l\u2019Ortolano, Giovanni Francesco Maineri, Domenico Panetti, Michele Coltellini, il Maestro degli Occhi Spalancati ed altri.\nTra le opere pi\u00f9 importanti del Seicento va menzionato il \"Martirio di San Maurelio\" (1635) del Guercino.\nNelle collezioni delle pinacoteca sono molto rare le opere di pittori non italiani. Di particolare interesse \u00e8 il \"ritratto di Famiglia\" del 1801 di Fran\u00e7ois-Guillaume M\u00e9nageot."}
{"id": "1645179", "revid": "184755", "url": "https://it.wikipedia.org/wiki?curid=1645179", "title": "Pinacoteca Nazionale (Ferrara)", "text": ""}
{"id": "1645180", "revid": "486946", "url": "https://it.wikipedia.org/wiki?curid=1645180", "title": "FAC classe Reshef", "text": ""}
{"id": "1645184", "revid": "115533", "url": "https://it.wikipedia.org/wiki?curid=1645184", "title": "Sead", "text": ""}
{"id": "1645186", "revid": "15756", "url": "https://it.wikipedia.org/wiki?curid=1645186", "title": "Flex Comix", "text": " \u00e8 una societ\u00e0 giapponese specializzata nella pubblicazione di riviste di manga e merchandising su questi ultimi e su anime. Flex Comix \u00e8 affiliata con Asian Groove e Soft Bank BB, e insieme formano la societ\u00e0 Movida Holdings. L'azienda pubblica due riviste: \"Comi Digi +\" e \"Monthly Sh\u014dnen Blood\", al momento sospesa. Flex Comix ha anche due web comics: \"FlexComix Blood\" e \"FlexComix Flare\"."}
{"id": "1645187", "revid": "2073020", "url": "https://it.wikipedia.org/wiki?curid=1645187", "title": "Young King OURs", "text": " \u00e8 una rivista giapponese di manga seinen pubblicata dalla Sh\u014dnen Gah\u014dsha, con all'interno serie per giovani adulti maschili. La sua rivista sorella \u00e8 la Young King."}
{"id": "1645188", "revid": "465036", "url": "https://it.wikipedia.org/wiki?curid=1645188", "title": "Ordine dei Cisterciensi della Stretta Osservanza", "text": ""}
{"id": "1645193", "revid": "3831", "url": "https://it.wikipedia.org/wiki?curid=1645193", "title": "Ordine Cisterciense", "text": ""}
{"id": "1645197", "revid": "1728", "url": "https://it.wikipedia.org/wiki?curid=1645197", "title": "Palazzo del Chiarone", "text": "Il palazzo del Chiarone, noto anche come palazzo Boncompagni o Dogana pontificia del Chiarone, \u00e8 situato lungo la via Aurelia, nel territorio comunale di Capalbio (GR). La sua ubicazione \u00e8 nei pressi della frazione di Chiarone Scalo, nelle vicinanze del torrente Chiarone che segna il confine tra la Toscana e il Lazio.\nStoria.\nLo storico edificio sorse come residenza rurale cinquecentesca della Maremma grossetana.\nSuccessivamente, con l'istituzione del vicino confine tra il Granducato di Toscana e lo Stato della Chiesa, la propriet\u00e0 del complesso pass\u00f2 allo stato pontificio, pur trovandosi in territorio granducale, che lo adib\u00ec a dogana.\nLe funzioni di tale dogana pontificia controllava l'ingresso e l'uscita delle merci dallo Stato della Chiesa, \nche transitavano lungo il corrispondente tratto della via Aurelia; un'altra dogana si trovava nella frazione Pescia Fiorentina, presso l'attuale villa del Fontino (attualmente adibita a residenza agrituristica), per il controllo delle merci che venivano trasportate lungo l'asse viario parallelo.\nA seguito dell'Unit\u00e0 d'Italia, le dogane pontificie furono dismesse e il palazzo del Chiarone fu acquistato dalla famiglia Boncompagni, che vi risiedette per alcuni decenni e confer\u00ec al complesso una delle denominazioni per le quali \u00e8 attualmente conosciuto.\nAgli inizi del Novecento, l'edificio fu venduto ai Magrini; il complesso \u00e8 tuttora di propriet\u00e0 privata.\nDescrizione.\nIl palazzo del Chiarone si presenta come un imponente complesso a pianta quadrangolare in stile tardo rinascimentale, disposto su pi\u00f9 livelli, preceduto da un caratteristico porticato attraverso il quale si giunge all'ingresso.\nLe strutture murarie si presentano rivestite in intonaco, dove sono evidenti i segni di alcune ristrutturazioni di epoca posteriore; l'ampiezza e l'imponenza del palazzo \u00e8 testimoniata dalla suddivisione, al suo interno, in quasi 100 stanze totali, tra le quali vi era anche un appartamento papale. Il complesso includeva anche la prigione in cui venivano posti in stato di fermo coloro che commettevano illeciti doganali, oltre ad alcuni vani adibiti a stalla."}
{"id": "1645200", "revid": "119991", "url": "https://it.wikipedia.org/wiki?curid=1645200", "title": "Palazzo Boncompagni", "text": ""}
{"id": "1645201", "revid": "287204", "url": "https://it.wikipedia.org/wiki?curid=1645201", "title": "Hiroyuki Kondo", "text": ""}
{"id": "1645207", "revid": "89688", "url": "https://it.wikipedia.org/wiki?curid=1645207", "title": "Kond\u014d Hiroyuki", "text": ""}
{"id": "1645209", "revid": "119991", "url": "https://it.wikipedia.org/wiki?curid=1645209", "title": "Dogana pontificia del Chiarone", "text": ""}
{"id": "1645211", "revid": "89688", "url": "https://it.wikipedia.org/wiki?curid=1645211", "title": "Kondo Hiroyuki", "text": ""}
{"id": "1645212", "revid": "985910", "url": "https://it.wikipedia.org/wiki?curid=1645212", "title": "Casa Romei", "text": "Casa Romei \u00e8 un palazzo di Ferrara situato in via Savonarola 30. Al suo interno \u00e8 ospitato il Museo di Casa Romei.\nDal dicembre 2014 il Ministero per i beni e le attivit\u00e0 culturali la gestisce tramite il Polo museale dell'Emilia-Romagna, nel dicembre 2019 divenuto Direzione regionale Musei.\nStoria e descrizione.\nCasa Romei fu costruita dal mercante Giovanni Romei circa alla met\u00e0 del XV secolo, fu ampliata e abbellita in occasione delle sue seconde nozze con Polissena d'Este poco prima del 1568. Dopo la morte del proprietario (1483), la casa fu lasciata in eredit\u00e0 alle monache dell'attiguo monastero del Corpus Domini, che la inglob\u00f2 nella propria struttura. Nella seconda met\u00e0 del Cinquecento, lavori di modifica furono effettuati dal cardinale Ippolito II d'Este. Nel piano nobile furono ampliate le cubature, e i nuovi soffitti voltati furono decorati con affreschi e grottesche, attribuiti alla bottega dei Filippi.\nIl cortile dai modi tardogotici e le decorazioni fiorite, la Sala delle Sibille e dei Profeti e lo \"Studiolo\" costituiscono un corpus artistico unico a Ferrara. \nAcquisita al demanio dello Stato nel 1898, Casa Romei divenne un vero e proprio Museo nel 1953, accogliendo raccolte di affreschi staccati, statue e lapidari provenienti da edifici cittadini.\nArchitettura esterna.\nL'edificio \u00e8 un esempio pressoch\u00e9 unico di commistione tra elementi medievali e rinascimentali. Nel maestoso cortile d'onore \u00e8 visibile un grande monogramma di Cristo in terracotta come decorazione.\nInterni.\nPiano terra.\nAl pian terreno le sale sono decorate in stile gotico e vi \u00e8 collocato un piccolo lapidario. La \"Sala delle Sibille\" mostra le profetesse affrescate alle pareti, ciascuna con cartigli di profezie in mano che corrono attorno, sullo sfondo di una siepe verde. Notevole \u00e8 anche il camino.\nPrimo piano.\nAl piano nobile l'appartamento cinquecentesco \u00e8 finemente decorato e presenta mobilio antico. Questa parte del palazzo fu trasformata dal cardinale Ippolito II d'Este, infatti il suo simbolo, un'aquila bianca, \u00e8 ripetuto pi\u00f9 volte nel salone d'onore. Lo studio di Giovanni Romei ha il soffitto a cassettoni, decorati al centro da disegni su carta applicati, secondo un'usanza allora diffusa ed oggi sopravvissuta in rari esemplari.\nMuseo.\nIl palazzo \u00e8 sede museale dal 1952 e raccoglie opere artistiche provenienti da chiese e conventi sconsacrati e talvolta distrutti, oltre che da altri palazzi di Ferrara. Vi sono opere di Donatello, Francesco del Cossa, Gregorio di Lorenzo, Bastianino e Alfonso Lombardi.\nLapidario.\nAll'apertura del museo le stanze del piano terra sono state destinate a raccogliere statue, bassorilievi, marmi medievali e rinascimentali, cotti, lapidi commemorative e funerarie.\nTra i pezzi esposti: \nParticolare interesse riveste la struttura in mattoni parzialmente intonacati, posta nella seconda sala del lapidario, e attualmente sotto il livello pavimentale. Si tratta di una vasca termale, rinvenuta durante una campagna di scavi archeologici, nella prima met\u00e0 degli anni Novanta del XX secolo. Lo scavo, volto ad accertare la sequenza edilizia della casa, ha riportato alla luce una piccola piscina, dotata di gradino per scendere e seduta perimetrale. L'acqua era riscaldata da un sistema di riscaldamento alimentato da un camino posto nelle vicinanze. Allo stato attuale, \u00e8 l'unica e pi\u00f9 antica struttura di questo tipo esistente a Ferrara.\nPiano nobile.\nIl loggiato del piano nobile \u00e8 decorato con affreschi di gusto tardogotico, con ripetuto, lo stemma ripetuto di Giovanni Romei - il cane rampante - alternato a nastri svolazzanti, decorati con lettere gotiche, il cui significato ancora non \u00e8 stato compreso.\nSulle pareti si possono osservare tracce di graffiti lasciati in antico, in particolare, di fianco alla porta d'ingresso alla prima sala, una citazione letteraria \u00abAmor mi fa parlare che m'\u00e8 nel core\u00bb tratto dall'incipit di un'opera di Giovanni Boccaccio, il \"Ninfale fiesolano\".\nSui parapetti, si trovano altri graffiti, anche questi, con ogni probabilit\u00e0, antichi: si tratta di piccoli disegni, e schemi da gioco, riconducibili a due tipologie di \"alquerques\", come descritti da Alfonso X di Castiglia, nel suo \"Libro de los juegos\". \nLe sale di rappresentanza presentano decorazioni cinquecentesche che ricordano un importante momento della storia di Casa Romei. Vi sono stanze piccole e semplici che separano il loggiato e il cuore del piano nobile, due stanze pi\u00f9 ampie e il salone d'onore. Il progetto della dimora venne commissionato probabilmente dal cardinale Ippolito II d\u2019Este verso la met\u00e0 del XVI secolo.\nLa sala di Tobiolo e l\u2019Angelo, la sala di David e Golia, la sala della Scimmietta ed il salone d'onore hanno eleganti soffitti con decorazioni a \"grottesca\" con riquadri affrescati da Sebastiano Filippi. In queste sale sono conservati frammenti di affreschi dei secoli XIV e XV provenienti da chiese ferraresi. Meritano attenzione: \nStudiolo.\nQuesto ambiente piccolo e raccolto \u00e8 ritenuto lo studiolo di Giovanni Romei.\nIl singolare soffitto \u00e8 formato da cassettoni lignei \u2013 otto interi e quattro mezzi \u2013 decorati con ricercate xilografie su carta a fondo verde. Probabilmente l\u2019incrocio delle travi era un tempo evidenziato da borchie dorate.\nIn ciascun cassettone ritorna il motivo di quattro teste femminili circondate da elementi a forma di foglia raggruppati attorno a una rosetta posta al centro del riquadro.\nL\u2019altissima qualit\u00e0 e il preziosismo stilistico del soffitto che da solo orna la saletta e accentra l\u2019attenzione del visitatore, hanno fatto pensare che l\u2019ideatore della decorazione possa essere stato Francesco del Cossa (Ferrara, 1436 - Bologna, 1478)."}
{"id": "1645213", "revid": "2016868", "url": "https://it.wikipedia.org/wiki?curid=1645213", "title": "Marques Houston", "text": " Nel corso della sua carriera musicale da solista ha pubblicato 7 album in studio. Come attore ha ottenuto notoriet\u00e0 principalmente per la serie TV \"Sister Sister\", per la quale ha vinto un Young Artist Award.\nBiografia e carriera.\nEsordio con gli IMx.\nHouston comincia la propria carriera giovanissimo, nel 1992 con il gruppo IMx (inizialmente \"Immature\"), insieme a Jerome \"Romeo\" Jones e Kelton \"LDB\" Kessee. Insieme agli IMx, Houston pubblica sei album, prima dello scioglimento nel 2002. Oltre a lavorare nel mondo della musica, Houston collabora con i componenti del gruppo anche sul piano attoriale apparendo insieme a loro in vari film e serie TV. Nel 2013 il gruppo si \u00e8 riunito per la prima volta per una performance dal vivo, per poi eseguire un intero tour. Il gruppo \u00e8 tornato a pubblicare nuovo materiale solo nel 2015: lo stesso Houston aveva inoltre annunciato un nuovo album del gruppo in uscita nel 2011, ma il progetto non \u00e8 mai stato edito.\nCarriera solista.\nNel 2003, Houston si cimenta per la prima volta come solista. Pubblica dunque il suo album di debutto, \"MH\", il 21 ottobre 2003, ottenendo un ottimo riscontro di pubblico, cos\u00ec come il suo secondo lavoro \"Naked\", uscito nel 2005. Nel 2007 \u00e8 uscito il suo terzo album \"Veteran\" che ha debuttato al numero uno della \"Billboard's Top R&amp;B/Hip-Hop Album\" e raggiunto la quinta posizione della Billboard 200. Segue l'album Mr. Houston nel 2009, ottenendo tuttavia un riscontro minore rispetto ai precedenti progetti: l'album raggiunge infatti la posizione 62 nella Billboard 200. Nel 2013 pubblica il suo sesto album in studio \"Famous\", per poi mettere in pausa la sua carriera da solista se non per la pubblicazione di sporadici singoli. A partire dal 2019 appare nel reality show a tema musicale \"Love &amp; Hip-Hop Hollywood\". Nel 2022 ritorna in scena con il suo primo album in quasi 10 anni, \"Me\".\nCarriera da attore.\nContemporaneamente Marques Houston porta avanti anche la propria carriera di attore cinematografico e televisivo. In televisione ottiene uno dei ruoli principali nella serie TV \"Sister, Sister\", per la quale il suo unico premio come attore, un Young Artist Award nella categoria \"Best Youth Comedian in a TV Show\" per la serie TV \"Sister Sister\".Fra i suoi lavori cinematografici vanno ricordati \"SDF Street Dance Fighters\" ed \"Il mio grosso grasso amico Albert\". Inoltre \u00e8 protagonista, insieme a Shannon Elizabeth del serial TV \"Cuts\" in onda dal 2005. Nel decennio successivo si \u00e8 dedicato a vari film televisivi e cinematografici, recitando spesso per il regista Chris Stokes,\nVita privata.\nNel 2020 ha sposato Miya Dickey, donna circa 20 anni pi\u00f9 giovane di lui."}
{"id": "1645215", "revid": "729019", "url": "https://it.wikipedia.org/wiki?curid=1645215", "title": "Fil\u00ebvskij Park", "text": "Fil\u00ebvskij Park \u00e8 una stazione della Linea Fil\u00ebvskaja, la quarta della Metropolitana di Mosca. Fu inaugurata nel 1961 insieme all'estensione occidentale del ramo Fil\u00ebvskij.\nLa stazione sorge presso via Minskaja; presenta due ingressi (uno dei quali aperto nel 2005 dopo il rinnovamento) che si trovano al livello superiore. Gran parte delle superfici delle mura delle banchine sono ricoperte di marmo grigio, anche se l'apparenza generale \u00e8 spartana. La fermata fu disegnata da Robert Pogrebnoi e Cheremin.\nFil\u00ebvskij Park \u00e8 la stazione pi\u00f9 deteriorata di quelle in superficie, a causa del cattivo tempo, delle vibrazioni e della negligenza nella manutenzione."}
{"id": "1645216", "revid": "585241", "url": "https://it.wikipedia.org/wiki?curid=1645216", "title": "Chiesa del Ges\u00f9 (Ferrara)", "text": "La chiesa del Ges\u00f9 si trova a Ferrara, in via Borgoleoni 56.\nStoria.\nVenne edificata per i Padri Gesuiti nel 1570, su progetto di Alberto Schiatti o forse Giovanni Tristano. In seguito alla soppressione della Compagnia del Ges\u00f9, avvenuta nel 1773, la chiesa e il collegio furono affidati ai padri somaschi. Nel 1933 l'arcivescovo Ruggero Bovelli trasfer\u00ec il Priorato di San Michele nella chiesa del Ges\u00f9. Quindi assunse il nome di San Michele nel Ges\u00f9. La chiesa fu danneggiata durante i bombardamenti del 1944. Nel 1986 la parrocchia modific\u00f2 ancora una volta l'intitolazione passando da \"San Michele nel Ges\u00f9\" a quella attuale.\nDescrizione.\nEsterno.\nL'austera facciata presenta il paramento in laterizio tipico dell'architettura ferrarese.\nInterno.\nL'interno \u00e8 a navata unica e conserva alcune pregevoli opere d'arte, come l\"'Annunciazione\" del Bastarolo del (1585ca.) situata nella prima cappella a destra. Le due pale del bolognese Giuseppe Maria Crespi raffiguranti la \"Comunione di san Stanislao Kostka alla presenza di san Luigi Gonzaga\" (1727) e il \"Miracolo di san Francesco Saverio\" (1729) sono visibili rispettivamente nella seconda e nella terza cappella a destra.\nAlla sinistra dell'ingresso spicca il gruppo scultoreo quattrocentesco in terracotta policroma di Guido Mazzoni, rappresentante il \"Compianto sul Cristo morto\", in origine collocato nella chiesa di Santa Maria della Rosa (danneggiata dai bombardamenti della seconda guerra mondiale e poi demolita negli anni Cinquanta). L'opera di Mazzoni nota anche con il nome in dialetto ferrarese \"Pianzun d'la Rosa\", dopo la mostra del Rinascimento ferrarese del 1933, fu spostata nell'attuale sede ritenuta pi\u00f9 prestigiosa.\nNella prima cappella di sinistra troviamo un'altra opera del Bastarolo il \"Dio Padre benedicente\" un tempo cimasa di una \"Crocifissione\" andata distrutta nel 1944. La cappella successiva ospita una pala dipinta da Giuseppe Ghedini con santi gesuitici: \"Miracolo di san Francesco Borgia e san Francesco Regis\" (1758).\nIl monumento sepolcrale alla duchessa Barbara d'Austria, moglie di Alfonso II d'Este, deceduta nel 1572 si trova dietro l'altare maggiore. Il mausoleo fu terminato vent'anni dopo la sua morte ed \u00e8 attribuito a Francesco Casella su disegno dell'umanista e antiquario di corte Pirro Ligorio.\nSi conservano anche opere di Parolini.\nSopra l'ingresso principale in cantoria \u00e8 collocato l'organo, costruito da Gianni Ferraresi nel 1976 (\"Opus VII\"), a trasmissione elettrica e con 25 registri."}
{"id": "1645220", "revid": "116944", "url": "https://it.wikipedia.org/wiki?curid=1645220", "title": "Blocco Note", "text": ""}
{"id": "1645222", "revid": "110157", "url": "https://it.wikipedia.org/wiki?curid=1645222", "title": "Chiesa di San Cristoforo alla Certosa", "text": "La chiesa di San Cristoforo alla Certosa si trova a Ferrara in piazza Borso d'Este 50, parte integrante del cimitero monumentale della Certosa di Ferrara.\nStoria.\nBorso d'Este nel 1452 volle che a Ferrara fosse costruito un grande monastero ed invit\u00f2 per tale fine i monaci di Grenoble, dell'ordine certosino. Come da tradizione dell'ordine, si scelse un luogo isolato, lontano dal centro cittadino. Solo vari decenni dopo, con l'Addizione Erculea voluta da Ercole I d'Este ed affidata all'architetto di corte Biagio Rossetti il complesso venne a trovarsi vicino al nuovo baricentro cittadino e compreso all'interno delle mura di Ferrara.\nLa chiesa recente venne edificata a partire dal 1498, accanto al primitivo luogo di culto. Il tempio rappresenta l'opera pi\u00f9 matura di Biagio Rossetti anche se per alcuni studiosi i documenti storici non ne suffragano in modo certo la paternit\u00e0. L'apertura al culto fu possibile solo nel 1551.\nI monaci vennero espropriati della chiesa e del monastero con le soppressioni napoleoniche. Acquistata dal comune di Ferrara venne riaperta al culto nel 1813 e l'area adiacente fu destinata a cimitero pubblico, che divenne monumentale. \nLa chiesa primitiva e il chiostro vennero in seguito abbattuti per costruire un portico che caratterizza la piazza antistante. \nFu gravemente danneggiata durante la seconda guerra mondiale ed andarono distrutti il campanile, la copertura dell'abside ed il frontone sud del transetto. Gi\u00e0 a partire dal primo dopoguerra e per tutto il XX secolo \u00e8 stata oggetto di diversi interventi di restauro e consolidamento.\nDescrizione.\nEsterno.\nLa facciata \u00e8 incompiuta e pare fosse destinata ad accogliere un rivestimento marmoreo. Nel Settecento fu aggiunto il monumentale portale marmoreo sormontato dallo stemma dell'ordine certosino, realizzato su disegno di Gaetano Barbieri dai veronesi Pietro Puttini e Francesco Zoppo (i due putti).\nInterno.\nL'interno \u00e8 grandioso, a navata unica e con sei cappelle laterali. I bassorilievi marmorei collocati alle basi dei pilastri sono dell'inizio del 1500 e raffigurano imprese araldiche della casata estense, in particolare quelle di Borso d'Este (paraduro, pozzo, unicorno), Ercole I (diamante, quercia, idra), Alfonso I (granata). Sono presenti anche molti simboli religiosi certosini.\nNella chiesa sono conservate opere di Nicol\u00f2 Rosselli, Ludovico Carracci, Agostino Carracci, Sebastiano Filippi, Francesco Naselli, Giacomo Parolini, Giuseppe Antonio Ghedini e di altri pittori ferraresi del tardo Cinquecento.\nSull'altare maggiore \u00e8 presente un pregevole ciborio ligneo, progettato dall'architetto Nicol\u00f2 Donati e realizzato nel 1597 da Marc'Antonio Maldrato. Il coro ligneo da 56 stalli a tarsie prospettiche \u00e8 attribuito a Pier Antonio degli Abbati e proviene dalla chiesa di Sant'Andrea."}
{"id": "1645223", "revid": "1875839", "url": "https://it.wikipedia.org/wiki?curid=1645223", "title": "Bagrationovskaja", "text": "Bagrationovskaja \u00e8 una stazione della Metropolitana di Mosca, situata sulla Linea Fil\u00ebvskaja. \u00c8 stata disegnata da Robert Pogrebnoy e Cheremin ed ha aperto nel 1961, insieme alle altre stazioni dell'estensione occidentale del ramo Fil\u00ebvsky; questa stazione, diversamente dalle altre tre che provengono dal centro, ha un design innovativo pi\u00f9 funzionale.\nLa stazione si trova all'intersezione della linea metropolitana con via Barklaja, che attraversa la banchina per mezzo di un sovrappasso. Gli ingressi sono situati al livello superiore, sopra le banchine. Alcune tettoie (sostenute da pilastri in marmo bianco) provvedono al riparo per i viaggiatori in attesa, ma la costante esposizione delle infrastrutture agli agenti atmosferici ha portato la stazione in una situazione di cattive condizioni. \u00c8 attualmente in progetto il rinnovamento degli ambienti.\nAttualmente la stazione \u00e8 una delle pi\u00f9 affollate della linea, a causa del vicino centro commerciale Gorbushka."}
{"id": "1645225", "revid": "124948948", "url": "https://it.wikipedia.org/wiki?curid=1645225", "title": "Chiesa di San Francesco (Ferrara)", "text": "La chiesa di San Francesco si trova a Ferrara, all'angolo tra via Terranuova e via Savonarola. Venne elevata alla dignit\u00e0 di basilica minore nel dicembre 1956 da papa Pio XII.\nStoria e descrizione.\nFu eretta nel 1494 su un edificio preesistente, dei francescani e che era stato utilizzato sino all'inizio del XV secolo come mausoleo della casata degli Este, prima che Niccol\u00f2 III d'Este decidesse la costruzione della chiesa di Santa Maria degli Angeli.\nIl progetto \u00e8 tra le migliori realizzazioni di Biagio Rossetti. La facciata e il corpo basilicale presentano linee tipicamente rinascimentali, con le volute, ispirate a Leon Battista Alberti, e le lesene in marmo che spiccano sul cotto delle pareti.\nL'interno a tre navate ha una pianta a croce latina e otto cappelle per lato. Nella prima cappella di sinistra \u00e8 notevole l'affresco della \"Cattura di Cristo\" del Garofalo (1524). Nella stessa cappella l'altare ha un'ancona scolpita con \"Cristo nel Gestemani\", con i ritratti dei donatori ad affresco.\nNel transetto sinistro si conserva un prezioso sarcofago romano di fattura ravennate risalente al V secolo ed in quello destro il mausoleo per Ghiron Francesco Villa.\nIl trittico dietro l'altare maggiore raffigura la \"Resurrezione, Ascensione e Deposizione\" di Domenico Mona (1580-1583).\nNella chiesa trovarono sepoltura diversi membri della casata estense:\nMausoleo del marchese Ghiron Francesco Villa.\nNella chiesa di San Francesco, a Ferrara, \u00e8 presente nel transetto destro l'imponente mausoleo del marchese e generale ferrarese Ghiron Francesco Villa.\nCostruito in stile barocco \u00e8 ornato da bassorilievi che ricordano le sue imprese come generale.\nSituazione.\nA seguito del Terremoto dell'Emilia del 2012 l'interno, ad eccezione di un transetto e di una cappellina adiacente, \u00e8 stato a lungo inagibile e chiuso al pubblico. Attualmente sono percorribili anche la navata centrale e quella di destra, mentre solo parzialmente quella di sinistra."}
{"id": "1645231", "revid": "287204", "url": "https://it.wikipedia.org/wiki?curid=1645231", "title": "MH (album)", "text": "MH \u00e8 l'album di debutto del cantante Marques Houston uscito per la Interscope Records nel 2003"}
{"id": "1645232", "revid": "36426", "url": "https://it.wikipedia.org/wiki?curid=1645232", "title": "Chiesa di San Giorgio (Ferrara)", "text": ""}
{"id": "1645234", "revid": "89577", "url": "https://it.wikipedia.org/wiki?curid=1645234", "title": "Stock options", "text": ""}
{"id": "1645235", "revid": "834", "url": "https://it.wikipedia.org/wiki?curid=1645235", "title": "Naked (album Marques Houston)", "text": "Naked \u00e8 il secondo album di Marques Houston, pubblicato dall'etichetta discografica Interscope Records il 24 maggio 2005."}
{"id": "1645236", "revid": "1543377", "url": "https://it.wikipedia.org/wiki?curid=1645236", "title": "Discografia dei Feeder", "text": "La discografia dei Feeder, gruppo rock gallese, si compone di 8 album in studio, 4 raccolte, 6 EP e oltre 30 singoli."}
{"id": "1645239", "revid": "110157", "url": "https://it.wikipedia.org/wiki?curid=1645239", "title": "Chiesa di San Paolo (Ferrara)", "text": "La chiesa di San Paolo si trova a Ferrara in angolo tra corso Porta Reno 60 e piazzetta Alberto Schiatti. Viene definita il \"pantheon\" della citt\u00e0 poich\u00e9 ospita le sepolture di illustri personaggi di cultura ferraresi.\nStoria.\nLa chiesa di San Paolo fu edificata nel X secolo ed ebbe fin dalle origini la funzione di parrocchia, affidata dal 1295 all'Ordine della Beata Vergine del Monte Carmelo.\nGrazie alla posizione urbanistica favorevole, adiacente al centro cittadino e ad importanti strade commerciali, divenne parrocchia della corte estense. \nDal 1301, grazie a lasciti cospicui, i Carmelitani finanziarono opere di ampliamento ed abbellimento dell'edificio tra cui la costruzione dei due chiostri nei secoli XIV e XV. Questi, distrutti da un incendio, furono ristrutturati, come appaiono ancora oggi, in epoca rinascimentale.\nIl terremoto di Ferrara del 1570 rese necessaria la ricostruzione dell'intera chiesa, fatto salvo per il muro destro adiacente al chiostro, che ancora oggi conserva alcuni brani di affreschi facenti parte dell'edificio primitivo.\nI lavori furono affidati all'architetto Alberto Schiatti ed eseguiti secondo le norme vigenti della Controriforma. Alfonso II d'Este pos\u00f2 la prima pietra del nuovo tempio nel 1575 che fu riconsacrato nel 1611. Il monastero dei Carmelitani fu ampliato fino a tutto il XVII secolo fino ad occupare l'intero isolato. \nFra il 1797 ed il 1798, con l'occupazione napoleonica, i monaci furono trasferiti presso la Certosa ed il monastero adibito a carcere fino al 1912. La parrocchiale rimase aperta al culto. Sconvolti dalle distruzioni belliche il convento ed i chiostri furono restaurati a partire dal 1968 e destinati ad ospitare alcuni uffici comunali.\nDescrizione.\nEsterno.\nL'esterno dell'edificio presenta linee architettoniche sobrie, mentre la facciata fu concepita secondo i canoni tardo rinascimentali locali, ispirati all'architettura sacra della Roma di fine '500, sostituendo il marmo con il tipico cotto ferrarese. Il fronte, scandito in tre campate da lesene binate su alto basamento lapideo \u00e8 dotato di un maestoso portale centrale e due laterali con architravi marmorei. La campata centrale \u00e8 sormontata da un corpo con timpano triangolare, raccordato mediante contrafforti a quattro pinnacoli posti alle estremit\u00e0.\nLa torre gentilizia di epoca comunale appartenuta alla famiglia Leuti, che sorge in posizione arretrata rispetto alla basilica, fu adattata a campanile nel 1317 con l'apertura, nel XV secolo, delle bifore nella cella campanaria. A fianco della chiesa si trovano l'ex convento ed i due chiostri rinascimentali. Nel primo chiostro \u00e8 conservato un affresco trecentesco raffigurante la \"Madonna\". Il secondo chiostro racchiude al centro un pozzo monumentale.\nInterno.\nL'interno a croce latina con cupola \u00e8 diviso in tre navate ed \u00e8 interamente decorato da affreschi. Ospita nelle navate laterali e nel transetto opere pittoriche e scultoree eseguite tra il XVI ed il XVII secolo. \nLe figure di \"Santi Carmelitani\" nella volta della navata centrale sono opera dello Scarsellino, (XVI secolo).\nLa navata sinistra ospita la \"Discesa dello Spirito Santo\" (XVII secolo) dello Scarsellino (terza cappella), la \"Resurrezione\" (quarta cappella), la \"Sacra Notte\", la \"Circoncisione\", lo \"Sposalizio di santa Caterina\" di Sebastiano Filippi detto il Bastianino (quinta cappella).\nIl transetto destro presenta la pala di \"San Girolamo\" di Girolamo da Carpi.\nI \"Quattro Evangelisti\" nei pennacchi sono opera dello Scarsellino.\nNel presbiterio si trovano l\"Adorazione dei Magi\", la \"Conversione\" e la \"Decollazione di San Paolo\" di Domenico Mona (XVI secolo) e dello stesso autore la \"Gloria di San Paolo\" nella volta. L'affresco del catino absidale col \"Ratto di Elia (Elia rapito in cielo)\" \u00e8 opera dello Scarsellino.\nNella navata di destra (terza cappella) vi sono la \"Nativit\u00e0 del Battista\", la \"Decapitazione del Battista\", il \"Battesimo di Cristo\" dello Scarsellino e l\"Annunciazione \" ed il \"San Paolo\" del Bastianino (quinta cappella).\nLa chiesa, oltre ad ospitare le tombe di Guarino Veronese, di Luzzasco Luzzaschi, di Alberto Lollio e di Giovan Francesco de Grossi (detto Siface), conserva anche opere di Carlo Bononi e Giacomo Parolini, nonch\u00e9 sculture di Francesco Casella, Andrea Ferreri e Filippo Porri.\nOrgano.\nNel transetto destro in cantoria si trova l'organo, costruito da Giovanni Cipri nel 1595 ed ampliato da Giovanni Chianei nel 1769.\nLo strumento, a trasmissione integralmente meccanica, ha consolle a finestra, con unica tastiera di 57 tasti con prima ottava scavezza e pedaliera a leggio scavezza di 18 note."}
{"id": "1645240", "revid": "287204", "url": "https://it.wikipedia.org/wiki?curid=1645240", "title": "Veteran (Marques Houston)", "text": "Veteran \u00e8 il terzo album di Marques Houston uscito per la Universal Record nel 2007.\nTracce.\nBonus tracks"}
{"id": "1645241", "revid": "320578", "url": "https://it.wikipedia.org/wiki?curid=1645241", "title": "Evita - Music from the Motion Picture", "text": ""}
{"id": "1645242", "revid": "1305772", "url": "https://it.wikipedia.org/wiki?curid=1645242", "title": "Costituente di Centro", "text": "La Costituente di Centro \u00e8 stato il tavolo politico e programmatico proposto dall'Unione di Centro di Pier Ferdinando Casini, di concerto con movimenti minori quali la Rosa per l'Italia, il \"Coordinamento Popolari - Margherita\" di Ciriaco De Mita, i Circoli Liberal e diverse altre forze di ispirazione moderata che avrebbe dovuto portare alla costruzione di un nuovo soggetto democristiano e liberale. \nPresieduta da Savino Pezzotta, leader della Rosa Bianca e coordinata da Ferdinando Adornato, si conclude mestamente e senza esito, dal momento che ognuno dei partecipanti sceglie di mantenere i propri assetti organizzativi e le proprie identit\u00e0.\nStoria.\nLa volont\u00e0 di riunire i moderati dopo la scomparsa della Democrazia Cristiana \u00e8 stata sovente manifestata da diversi partiti, anche se spesso questi processi si sono risolti solo a met\u00e0. \nGli esempi pi\u00f9 importanti sono dati dall'unione del Centro Cristiano Democratico, dei Cristiani Democratici Uniti e di Democrazia Europea nell'Unione dei Democratici Cristiani e di Centro, fondata il 6 dicembre 2002, e da La Margherita, nata dalla fusione del Partito Popolare Italiano, de I Democratici e Rinnovamento Italiano. Se per\u00f2 DL si form\u00f2 presentandosi come passo intermedio verso la costruzione del Partito Democratico, l'Udc, causa anche la lunga e organica presenza nel Centro destra, fin\u00ec per diventare solo un'appendice della Casa delle Libert\u00e0 e di Forza Italia. Qualcosa cominci\u00f2 a cambiare con il terzo congresso dell'Udc, quando una parte del partito cominci\u00f2 a spingere per la trasformazione del partito in una nuova \"forza popolare\" di stampo europeo: il 19 luglio nel monastero di Santa Scolastica a Subiaco, Mario Baccini, Bruno Tabacci e Armando Dionisi presentano il Manifesto di Subiaco, che vuole presentarsi come la \"piattaforma politica\" per la nascita di un nuovo partito. L'appello, inizialmente raccolto, cade successivamente nel dimenticatoio. \nFino alle elezioni politiche del 2008, quando Casini sceglie di far correre da solo l'Udc e chiama a raccolta tutti i moderati che non si riconoscono nei due poli.\nA Roma a marzo 2008 si riunisce anche il Comitato promotore per la Costituente di Centro, formato da Pier Ferdinando Casini, Ferdinando Adornato, Rocco Buttiglione, Lorenzo Cesa, Ciriaco De Mita, Francesco D'Onofrio, Savino Pezzotta e Bruno Tabacci, che elabora un nuovo Appello in cui si legge:\ne\nIl comitato promotre della Costituente subir\u00e0 in seguito la perdita di Bruno Tabacci, passato ad Alleanza per l'Italia. La Costituente non rappresenta un organo di partito legato alla volont\u00e0 dei dirigenti, ma si propone come un organo aperto ai contributi di tutti i moderati.\nSeminario di Todi: verso il Partito della Nazione.\nDal 20 al 22 maggio a Todi si \u00e8 tenuto un seminario organizzato dalla Fondazione Liberal di Ferdinando Adornato, in cui \u00e8 stato deciso l'azzeramento delle cariche dirigenziali dell'Udc e il lancio del nuovo Partito moderato. Al seminario prendono parte il presidente della Confindustria Emma Marcegaglia, che ha annunciato di essere interessata a questo progetto, il repubblicano Giorgio La Malfa, che ha assicurato la partecipazione del Partito Repubblicano Italiano alla Costituente di Centro, l'ex Pdl Giuseppe Gargani, il presidente di \"Rete Italia\", Gian Carlo Sangalli e la leader di Io Sud, Adriana Poli Bortone, che ha scelto di aderire al progetto dell'Udc di costruire un pi\u00f9 largo 'Partito della Nazione' ma ha invitato i centristi a rinunciare al simbolo dello Scudo Crociato. Il comitato promotore della Costituente di Centro si \u00e8 poi riunito la mattina del 25 maggio per prendere le prime concrete decisioni per avviare il processo che, in linea con quando definito nel seminario di Todi, avrebbe dovuto portare l'Udc al congresso nazionale previsto per gennaio 2011. \u00c8 stato istituito un Comitato dei garanti del processo di adesione, aperto a movimenti, associazioni, liste civiche e singole persone, che sar\u00e0 presieduto dal portavoce nazionale dell'Udc Antonio De Poli. L'onorevole Paola Binetti \u00e8 stata invece nominata presidente del Comitato etico, che avr\u00e0 il compito di stilare un codice etico per gli aderenti al nuovo partito."}
{"id": "1645244", "revid": "1543377", "url": "https://it.wikipedia.org/wiki?curid=1645244", "title": "Giovanni D'Orlandi", "text": "Ambasciatore di grande esperienza, in buona sintonia con il ministro Amintore Fanfani e fervente cattolico, insegn\u00f2 presso l'Universit\u00e0 Johns Hopkins di Baltimora. Tra i suoi alunni vi fu Mario Sica che ritrov\u00f2 pi\u00f9 tardi come collaboratore a Saigon.\nCarriera diplomatica.\nLaureatosi in giurisprudenza a Roma nel 1939, \u00e8 poi entrato nella carriera diplomatica l'anno successivo nel 1940.\nAll'inizio della Seconda guerra mondiale fu fatto prigioniero dagli inglesi mentre era su un mercantile che venne intercettato. Venne internato in India fino alla fine del conflitto, dal 1940 al 1946.\nFinita la guerra rientr\u00f2 in Italia dove prest\u00f2 servizio presso il Ministero degli Esteri a partire dal 1948.\nNel 1950 \u00e8 prima Vice console ad Agen in Francia e poi viene trasferito alla Rappresentanza Permanente presso l'O.E.C.E dove presiede il C.O.C.O.M. nella capitale francese. Tale incarico durer\u00e0 fino al 1957.\nNel 1958 \u00e8 Capo di Gabinetto del Ministro delle Partecipazioni Statali. A partire dall'anno successivo (1959) \u00e8 capo dell'ufficio Sud Est asiatico della Direzione Generale degli Affari Politici fino al 1962.\nAmbasciatore italiano a Saigon dal 17 luglio 1962 al 4 aprile 1967, nei 3 tentativi di pace italiani alla Guerra del Vietnam tra il 1965 ed il 1968; in tale vicenda Giovanni D'Orlandi ebbe come stretto collaboratore l'allora giovane Mario Sica.\nSacerdoti vietnamiti, o missionari come don Mario Acquistapace, e diplomatici come il Delegato apostolico monsignor Salvatore Asta, che D\u2019Orlandi ha conosciuto al suo arrivo a Saigon, diventarono suoi amici fidati e consiglieri..\nD'Orlandi ammirava l'opera del nunzio apostolico avversa alla identificazione fra Chiesa vietnamita e il regime del cattolico Ng\u00f4 \u0110\u00ecnh Di\u1ec7m.\nAllo stesso tempo, era per una soluzione che stabilizzasse il regime di Diem per arginare il Comunismo; \nAnche il Vaticano aveva dato mandato a Mons. Asta affinch\u00e9 favorisse la cosiddetta soluzione \"Diem senza Nhu\", con il previsto allontanamento del fratello Nhu dal potere, come era anche nei piani americani.\nSu tali avvenimenti \u00e8 stato pubblicato postumo il diario di D'Orlandi.\nLa grande professionalit\u00e0 di D'Orlandi fu apprezzatissima dai politici sudvietnamiti e dagli stessi americani (tra questi vi fu Henry Cabot Lodge, grande suo estimatore); l'ambasciatore italiano fu un punto di riferimento in pi\u00f9 circostanze.\nRientrato a Roma per motivi di salute, serv\u00ec poi come Ispettore Generale del Ministero degli Affari Esteri e degli Uffici all'estero fino al novembre 1968 quando divenne ambasciatore italiano in Grecia ad Atene. Tale incarico dur\u00f2 fino alla sua morte, avvenuta il 25 settembre 1973 per una malattia del sangue contratta durante la Seconda guerra mondiale allorch\u00e9 era prigioniero degli alleati in India, e peggiorata durante il suo soggiorno a Saigon.\nUna significativa descrizione di D'Orlandi \u00e8 stata fatta da Mario Sica:\n\" Per D'Orlandi la diplomazia era un mestiere che richiedeva un'alta professionalit\u00e0, fatta soprattutto di attenzione alle piccole cose, ai dettagli apparentemente formali, burocratici o senza importanza, in cui per\u00f2 il bravo diplomatico sa scoprire talora uno spunto d'azione o di valutazione politica.\""}
{"id": "1645245", "revid": "287204", "url": "https://it.wikipedia.org/wiki?curid=1645245", "title": "Unione di Centro", "text": ""}
{"id": "1645246", "revid": "1522738", "url": "https://it.wikipedia.org/wiki?curid=1645246", "title": "Forum delle isole del Pacifico", "text": "Il Forum delle isole del Pacifico \u00e8 un'organizzazione internazionale che ha come obiettivi l'accrescimento della cooperazione tra i paesi indipendenti dell'oceano Pacifico e la rappresentazione dei loro interessi. Fu fondata nel 1971 come \"Forum del Pacifico del sud\", il nome fu cambiato nel 2000 per riflettere meglio la corretta localizzazione geografica dei suoi stati membri presenti sia nel nord che nel sud del Pacifico.\nGli Stati membri del Forum sono: Australia, le Isole Cook, gli Stati Federati di Micronesia, Figi, Kiribati, le Isole Marshall, Nauru, la Nuova Zelanda, Niue, Palau, Papua Nuova Guinea, Samoa, le Isole Salomone, Tonga, Tuvalu e Vanuatu. Dal 2006 sono membri associati la Nuova Caledonia e la Polinesia Francese.\nLe decisioni del Forum sono attuate dal Segretariato delle isole del Pacifico (PIFS, Pacific Islands Forum Secretariat) che si svilupp\u00f2 dall'Ufficio del Pacifico del sud per la cooperazione economica (SPEC, South Pacific Bureau for Economic Cooperation). Oltre al suo ruolo di armonizzatore delle posizioni della regione su varie questioni di politica e di polizia; il Segretariato del Forum ha anche quello di programmatore tecnico nello sviluppo economico, nel trasporto e nel commercio, e presiede il Consiglio delle organizzazioni regionali del Pacifico (CROP, Council of Regional Organisations in the Pacific).\nLa Nuova Zelanda e l'Australia sono le pi\u00f9 popolate (con l'eccezione di Papua Nuova Guinea), e le pi\u00f9 ricche nazioni rispetto alle altre che costituiscono il Forum. La popolazione dell'Australia \u00e8 circa il doppio degli altri 15 membri uniti e la sua economia \u00e8 cinque volte pi\u00f9 grande. Le forze militari e di polizia della Nuova Zelanda e dell'Australia hanno recentemente preso parte a delle operazioni regionali di peacekeeping/stabilizzazione in Papua Nuova Guinea (nel Bougainville), nelle Isole Salomone (2003-), in Nauru (2004-) e in Tonga (2006-). Molti sforzi regionali hanno avuto mandato dalla Dichiarazione di Biketawa che fu adottata nel XXXI Summit dei leader del Forum delle isole del Pacifico, tenutosi a Kiribati nell'ottobre del 2000. \nIl 9 febbraio 2021 i cinque presidenti della macroregione della Micronesia (Stati Federati di Micronesia, Kiribati, Isole Marshall, Nauru e Palau), a seguito di una videoconferenza, hanno deciso di lasciare formalmente il Forum a causa dello scarso interessamento verso la regione da parte degli altri Stati membri e per la scorrettezza nell'elezioni del Segretario Generale.\nStoria.\nIl primo incontro del Forum del Sud Pacifico fu avviato dalla Nuova Zelanda e si tenne a Wellington dal 5 al 7 agosto del 1971, con la presenza di sette paesi rappresentati dal primo ministro della Samoa Occidentale, dal presidente di Nauru, dal primo ministro di Tonga, dal premier delle Isole Cook, dal Primo Ministro delle Figi, dal ministro australiano per i territori esterni e dal primo ministro della Nuova Zelanda. Fu una discussione privata ed informale su un'ampia gamma di questioni di interesse comune, concentrata sulle questioni che hanno un effetto diretto sulla vita quotidiana della popolazione delle isole del Sud Pacifico, dedicando particolare attenzione al commercio, alla navigazione, al turismo e all'educazione. Dopo questo fu tenuto, a rotazione, un incontro annualmente in un paese membro. Nel 1999 il XXX Forum del Sud Pacifico decise di trasformarsi nel Forum delle isole del Pacifico, con metodi di discutere e organizzazione relativamente pi\u00f9 ampie e formali. Immediatamente dopo l'incontro annuale del Forum a livello dei capi di governativo, \u00e8 condotto il Dialogo Post Forum (PFD) a livello ministeriale.\nIl 17 ottobre 1994 gli \u00e8 stato riconosciuto lo status di osservatore dell'Assemblea generale delle Nazioni Unite.\nPolitiche principali.\nLa missione del Forum delle isole del Pacifico \u00e8 \u201clavorare in supporto dei governi dei membri del Forum, per accrescere il benessere economico e sociale della popolazione del Sud Pacifico incoraggiando la cooperazione tra i governi e tra le agenzie internazionali, e rappresentando gli interessi dei membri del Forum nei modi concordati dal Forum stesso.\nMembri.\n16 stati membri:\n2 membri associati:\n7 osservatori:\nIl Forum \u00e8 in dialogo con dodici partner: \nIstituzioni e struttura legale.\nIl Segretariato del Forum delle isole del Pacifico fu fondato inizialmente come un \u201cufficio commerciale\u201d nel 1972 ed in seguito divenne l'Ufficio del sud Pacifico per la cooperazione economica (SPEC). Il nome Segretariato del Forum del sud Pacifico fu approvata dai governi membri nel 1988 e cambi\u00f2 nome in Segretariato del Forum delle isole del Pacifico nel 2000.\nCi sono quattro divisioni nel Segretariato e ognuna di esse ha un diretto responsabile per una serie di programmi progettati per migliorare la capacit\u00e0 dei paesi membri del Forum e coordinare l'azione sulle questioni di interesse comune:\nAccordo commerciale della regione del Pacifico.\nL'obiettivo dell'Accordo commerciale dei Paesi delle isole del Pacifico (PICTA, Pacific Island Countries Trade Agreement) \u00e8 incrementare il commercio tra le nazioni del Pacifico.\nL'Accordo commerciale preferenziale del Gruppo malese Punta di Lancia \u00e8 un tentativo simile di cooperazione tra un sottoinsieme dei membri del PARTA.\nLavori recenti.\nUna politica di \u201ccieli aperti\u201d \u00e8 in realizzazione tra alcune delle nazioni del Forum. L'Accordo sui servizi aerei delle isole del Pacifico (Pacific Islands Air Services Agreement, PIASA) vuole favorire un maggiore accesso per le compagnie aeree negli paesi membri. I membri di questo accordo sono sei: le Isole Cook, Nauru, Niue, Samoa, Tonga e Vanuatu.\nMoneta comune.\nCi sono stati degli inviti a creare una moneta comune nel Pacifico. Il governo australiano sostiene che il dollaro australiano possa diventare questa moneta comune, ma molte isole nazioni temono che questo possa portare ad una nuova era di colonialismo. Molti pensano che la moneta comune debba essere differente da quella australiana, neozelandese o statunitense, anche se molti paesi nel Pacifico usano gi\u00e0 una di queste monete. Guam, le Isole Marianne Settentrionali, le Samoa americane, Palau, gli Stati Federati di Micronesia e le Isole Marshall usano attualmente il dollaro statunitense; Nauru, Kiribati e Tuvalu usano il dollaro australiano; Tokelau, le Isole Cook, Niue e le Isole Pitcairn usano il dollaro neozelandese. C'\u00e8 anche una forte influenza europea nel Pacifico, i territori francesi di Nuova Caledonia, Wallis e Futuna e la Polinesia Francese usano il franco CFP.\nProspettive future.\nC'\u00e8 stata una chiamata, dentro la comunit\u00e0 d'affari dell'Australia e della Nuova Zelanda, per estendere il CER (Closer Economic Relations, Relazioni economiche strette) alle altre nazioni del Pacifico, in modo da creare un singolo mercato e permettere la libera circolazione delle persone e dei beni. Vedi Unione del Pacifico"}
{"id": "1645247", "revid": "767487", "url": "https://it.wikipedia.org/wiki?curid=1645247", "title": "South Australian Premier League", "text": "La South Australian Premier League \u00e8 il campionato di calcio di seconda divisione dell'Australia Meridionale.\nViene organizzata dalla Football Federation of South Australia (FFSA), la federazione calcistica dello Stato.\nPrima della stagione 2006, era il campionato di Massima Serie in South Australia.\nI campioni in carica sono i Para Hills Knights che attualmente miliitano in BEST League.\nPromozioni e Retrocessioni.\nOgni anno il campione viene promosso in Super League, mentre l'ultima in Super League viene retrocessa in Premier League. Le prime due classificate in State League vengono promosse in Premier League mentre le ultime due in Premier League vengono retrocesse in State League."}
{"id": "1645248", "revid": "1543377", "url": "https://it.wikipedia.org/wiki?curid=1645248", "title": "Chiesa di Santa Maria in Vado", "text": "La chiesa dell'Annunciazione di Maria Santissima di Santa Maria in Vado si trova a Ferrara in via Borgovado 3, all'angolo con via Scandiana e venne ricostruita nel 1495 da Biagio Rossetti. Il nome deriva da un guado (\"vado\") del Po, che si trovava nelle vicinanze. Una chiesetta sul sito \u00e8 documentata fin dal X secolo.\nStoria.\nSul sito sin dal V secolo esisteva un capitello, probabilmente con l'immagine di \"Maria Vergine detta di San Luca\". Pochi secoli dopo venne eretto un primo tempio per permettere ai fedeli di seguire le funzioni religiose senza doversi recare alla basilica che si trovava sulla sponda a sud del Po. \nVerso la fine del XV secolo fu necessario ricostruire la chiesa, che versava in cattive condizioni. Le direttive partirono da Ercole I d'Este e vennero chiamati all'opera Biagio Rossetti, Ercole de' Roberti e Bartolomeo Tristano. Il nuovo tempio, ormai trasformato in basilica, venne consacrato nel 1518 nel giorno dell'Annunciazione di Maria Vergine.\nNel 1594 Alfonso II d'Este diede l'incarico ad Alessandro Balbi di costruire un piccolo tempietto dentro la basilica, per dare maggior rilievo al sito miracoloso.\nMiracolo eucaristico.\nNel giorno di Pasqua del 1171 fu sede di un miracolo eucaristico. Dall'ostia consacrata spezzata durante la funzione religiosa zampill\u00f2 sangue che bagn\u00f2 la volta che copriva l'altare. A questo miracolo si deve molta della fama della chiesa, che in origine aveva un aspetto molto pi\u00f9 dimesso e si trovava in una zona ai margini dell'abitato. Il luogo divenne subito meta di pellegrinaggio e, su disposizione del duca Ercole I d'Este, l'architetto di corte Biagio Rossetti nel 1495 inizi\u00f2 a progettare un suo restauro che inglob\u00f2 ci\u00f2 che era rimasto dell'antica chiesa di Santa Maria Anteriore e sulla quale aveva gi\u00e0 lavorato l'architetto Alessandro Balbi.\nDescrizione.\nEsterno.\nIl prospetto principale, rivolto a ovest, \u00e8 realizzato in cotto e ha un portale in marmo attribuito ad Andrea Ferreri. Sulla facciata a nord, che si trova in via Scandiana, \u00e8 presente un secondo ingresso. Questa seconda facciata ha dignit\u00e0 quasi pari alla principale.\nInterno.\nL'interno \u00e8 riccamente decorato ed \u00e8 suddiviso in tre navate. La pianta comprende il transetto e l'abside. \nSull'altare maggiore si trova la pala raffigurante l\"'Annunciazione\" opera di Camillo Filippi, padre del Bastianino, datata non oltre il 1560. \nPrincipale realizzatore dei dipinti che decorano i soffitti della navata centrale, del transetto e del coro \u00e8 stato il pittore ferrarese Carlo Bononi coadiuvato da Giulio Cromer nella \"Presentazione al tempio di Maria\". Teleri di Domenico Mona decorano il presbiterio. Nel catino absidale \u00e8 raffigurata la \"Gloria del Santo Nome\", sempre di Carlo Bononi dipinta a olio su intonaco tra il 1616 e il 1621. \nil 26 marzo 1501 la volticina, dove la tradizione vuole che siano arrivate le gocce di sangue miracolose, fu spostata dalla parete originaria ed inserita nel transetto a destra che attualmente ospita il tempio del miracolo eucaristico. Questa ricca cappella \u00e8 dotata di scaletta per salire al livello della volta.\nIl braccio sinistro del transetto ospita l'organo monumentale cinquecentesco.\nIl 25 marzo 1925 fu inaugurato il Lapidarium, ai lati della volticina. Si compone di due cappelle in cui sono esposte 529 piccole lapidi che ricordano altrettanti caduti ferraresi in guerra. Altre lapidi riportano cumulativamente i nomi dei caduti e dispersi dalla prima guerra d'indipendenza alla seconda guerra mondiale."}
{"id": "1645249", "revid": "1543377", "url": "https://it.wikipedia.org/wiki?curid=1645249", "title": "Banloc", "text": "Banloc (in ungherese \"B\u00e1nlak\", in tedesco \"Banlok\") \u00e8 un comune della Romania di 2.805 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 4 villaggi: Banloc, Ofseni\u021ba, Parto\u0219, Soca.\nI villaggi di Dola\u021b e Livezile, che dal 1972 facevano parte del comune di Banloc, si sono nuovamente staccati nel 2006, andando a formare il comune di Livezile.\nIl Castello di Banloc.\nIl Castello di Banloc, il pi\u00f9 importante monumento del comune, \u00e8 un massiccio edificio con pianta ad \"U\" costruito ai primi del XIX secolo. La facciata principale \u00e8 rivolta verso sud, mentre dal lato opposto le due ali delimitano una corte terrazzata. Ai lati della facciata principale si trovano due portali che ricordano lo stile dell'antico Egitto e che danno accesso alla zona ai lati delle due ali. In passato la facciata era sormontata da una sopraelevazione centrale che portava lo stemma della famiglia Kar\u00e1tsonyi, che fece costruire il castello.\nOggi il palazzo \u00e8 spoglio, senza pi\u00f9 il blasone sulla facciata, ed anche l'antico parco \u00e8 ormai soltanto un grande prato.\nUn altro monumento di una certa importanza nel comune \u00e8 il Monastero di San Giuseppe, costruito nel XV secolo e situato nell'abitato di Parto\u0219."}
{"id": "1645252", "revid": "1875839", "url": "https://it.wikipedia.org/wiki?curid=1645252", "title": "Pionerskaja (metropolitana di Mosca)", "text": "Pionerskaja \u00e8 una stazione di superficie della Metropolitana di Mosca, situata sulla Linea Fil\u00ebvskaja. Fu costruita nel 1961, e costitu\u00ec il capolinea della linea fino al 1965.\nLa stazione presenta gli ingressi sul piano stradale, ma le banchine sono al piano inferiore. Esiste un sovrappasso con cui la strada pu\u00f2 attraversare il tracciato della metropolitana; per il resto, il riparo ai passeggeri in attesa \u00e8 fornito solo da una stretta tettoia. La serie di pilastri \u00e8 ricoperta in marmo bianco e la piattaforma \u00e8 costruita in cemento. L'architetto fu Rober Pogrebnoi."}
{"id": "1645255", "revid": "657000", "url": "https://it.wikipedia.org/wiki?curid=1645255", "title": "South Australian State League", "text": "Il South Australian State League \u00e8 ora il secondo campionato di calcio dell'Australia Meridionale per importanza, terzo in totale nella graduatoria nazionale. Viene organizzato dalla Football Federation of South Australia (FFSA). Le prime due classificate vengono promosse in Premier League. Prima della stagione 2006, era il campionato di secondo livello in Australia Meridionale. Nel 2008 sono state ammesse a questo campionato West Adelaide SC e SASI per un totale di 10 squadre partecipanti. Dopo la rifondazione della sua struttura nel 2012, il torneo ha aumentato il numero dei club partecipanti da 10 a 16. Inoltre per le stagioni dal 2016 al 2018 la FFSA ha riorganizzato la lega passando da un sistema a 2 livelli ad un sistema a 3 livelli, con l\u2019introduzione di una terza divisione. Questo ridurr\u00e0 nuovamente il numero di squadre fino a 12."}
{"id": "1645256", "revid": "767487", "url": "https://it.wikipedia.org/wiki?curid=1645256", "title": "Guarino (cancelliere)", "text": "Secondo Alessandro di Telese, egli fu \"erudito ... ed assai prudente nei negoziati ... un religioso molto versato nelle lettere, pienamente capace nelle cose del mondo, e dotato di una mente cauta e tenace.\"\nBiografia.\nEra un normanno che arriv\u00f2 dalla Francia in Italia non molto prima dell'incoronazione di Ruggero come re, nel 1130. Appare per la prima volta come \"cancellarius\" (cancelliere) in un diploma del 1130 e poi come \"magister cancellarius\" (cancelliere capo) in un altro diploma dell'agosto 1132. \nDurante l'inverno 1134\u20131135, Guarino e l\"'amiratus\" Giovanni furono inviati alla testa di un esercito nel Principato di Capua contro il trio di ribelli Roberto II di Capua, Sergio VII di Napoli, e Rainulfo di Alife. \nI ribelli avevano preso Aversa, che I due generali si preparavano a tentare di riprendere. \nGuarino inoltre difese e fortific\u00f2 Capua contro ogni possibile assalto. \nSubito dopo l'arrivo di Ruggero II sulla scena l'insurrezione collass\u00f2 e Guarino prese Alife ed il castello di Sant'Angelo - Raviscanina senza incontrare opposizione. \nGuarino si un\u00ec all'assedio di Napoli che era in corso. \nAvendo preso il controllo di Capua per il re, egli fu nominato amministratore dell'eponimo Principato quando il re nomin\u00f2 principe suo figlio Alfonso, nel 1135.\nPer i successivi due anni Guarino govern\u00f2 Capua con il giovane principe. \nQuando, nella tarda estate 1136, l'imperatore Lotario II guid\u00f2 una grande armata nella penisola, Guarino fu inviato a preparare la difesa e per costringere a collaborare l'abate Senioretto ed i monaci di Montecassino. \nIl 5 gennaio 1137, Guarino chiese loro aiuto e quando rifiutarono assedi\u00f2 il monastero nel tentativo di prendere il suo tesoro e le sue mura (da usare come fortezza contro l'esercito di Enrico X di Baviera), ma si ammal\u00f2 durante l'assedio e mor\u00ec a Salerno il 21 gennaio. \nIl \"Chronica monasterii Casinensis\" cita la sua morte come esempio di giustizia divina.\nIl posto di Guarino fu preso dal suo luogotenente Gozzelino. Nuovo cappellano divenne Tommaso Brun mentre la carica di cancelliere and\u00f2 a Roberto di Selby, entrambi di origine inglese."}
{"id": "1645259", "revid": "125972976", "url": "https://it.wikipedia.org/wiki?curid=1645259", "title": "Monastero del Corpus Domini", "text": "Il monastero del Corpus Domini, fondato nel 1406, \u00e8 stato un complesso molto esteso, compreso tra via Praisolo, via Campofranco, via Pergolato e via Savonarola, a Ferrara. In seguito \u00e8 stato distrutto da un incendio e quindi ricostruito, ridotto rispetto all'estensione precedente. Ospit\u00f2 per circa 28 anni santa Caterina Vegri prima del suo trasferimento a Bologna ed \u00e8 stato tradizionalmemte il principale luogo di sepoltura degli esponenti della casata estense in citt\u00e0.\nStoria.\nLo storico convento venne fondato nel 1406 e, negli anni successivi, venne progressivamente ampliato. La devozione popolare, grazie alle donazioni, permise la costruzione di nuovi edifici che si andarono ad affiancare a quelli del nucleo originario.\nLa costruzione ebbe inizio effettivamente nel 1407, dopo che una monaca, suor Bernardina Sedazzari, ebbe acquisito l'area del \"Praisolo\", e questi primi lavori terminarono nel 1419. Negli anni successivi la nobile Verde Pio di Carpi e la sorella, Taddea Pio, arrivarono al monastero ed ottennero che vi fosse istituita la clausura secondo la regola di Santa Chiara. Entr\u00f2 in quel periodo anche Caterina Vegri, e il numero delle monache aument\u00f2 progressivamente sino a superare il centinaio.\nLentamente nuovi edifici si affiancarono ai precedenti e anche da ricerche in archivi storici svolte da Adriano Franceschini si ha conferma che nella seconda met\u00e0 del XV secolo il complesso del Corpus Domini si stava ampliando. Giovanni Romei, un banchiere legato agli estensi, fece dono al convento del suo palazzo che sorgeva a breve distanza (Casa Romei) e in tal modo il complesso religioso raggiunse le dimensioni di un intero quartiere cittadino.\nSanta Caterina Vegri.\nI primi anni del monastero sono legati alla figura di Caterina Vegri, figlia di un nobile al servizio di Niccol\u00f2 III d'Este. Caterina prima si un\u00ec ad un gruppo di giovani nobili che, pur senza far voti, conducevano vita in comune indirizzandosi verso una spiritualit\u00e0 di tipo monastico, poi entr\u00f2 nel convento del Corpus Domini nel 1426 ed infine, nel 1432, vi divenne monaca. \nRimase a Ferrara fino al 1456, quando venne mandata a Bologna con alcune consorelle per fondare un nuovo monastero.\nSepolture.\nNel complesso religioso vi sono le tombe di alcuni membri della casata ducale estense:\nInoltre qui trovarono sepoltura:\nCamilla Fa\u00e0 di Bruno e Cesare d'Aragona.\nLa Chiesa.\nLa chiesa pubblica venne decorata in epoca tardobarocca. Sull'altare maggiore si trova la pala con la \"Comunione degli apostoli\" di Giambettino Cignaroli (1768), mentre il soffitto della navata presenta l'affresco della \"Gloria di santa Caterina Vegri\", di Giuseppe Antonio Ghedini."}
{"id": "1645261", "revid": "515394", "url": "https://it.wikipedia.org/wiki?curid=1645261", "title": "Monastero di Sant'Antonio in Polesine", "text": "Il monastero di Sant'Antonio in Polesine \u00e8 un complesso monastico di fede cristiana cattolica retto da monache dell'ordine di San Benedetto situato a Ferrara in via Gambone 17.\nStoria.\nFu fondato nell'alto medioevo dagli agostiniani e nel 1297 pass\u00f2 alle monache benedettine della beata Beatrice II d'Este, figlia del marchese Azzo VII. Da allora il monastero fu sempre protetto e patrocinato dagli Estensi.\nAll'inizio del XIX secolo il complesso \u00e8 stato restaurato grazie all'intervento della Ferrariae Decus.\nAmministrativamente parte del Vicariato urbano di Ferrara, parte dell'Arcidiocesi di Ferrara-Comacchio, \u00e8 intitolato a Sant'Antonio Abate, considerato il fondatore del monachesimo cristiano e il primo degli abati.\nIl nome.\nL'area dove sorge il complesso rientra nell'addizione di Borso d'Este e anticamente era un'isola, l'isola di Sant'Antonio, che si trovava a sud del Castrum bizantino e il toponimo \"in Polesine\" non si riferisce al Polesine (territorio identificato tra i fiumi Adige e Po), ma a questa sua antica natura, cio\u00e8 a un terreno rialzato e circondato dalle acque.\nDescrizione.\nEsterno.\nLa facciata in cotto presenta un porticato.\nInterno.\nLa chiesa esterna, pubblica, del complesso \u00e8 in stile barocco, con un bel soffitto affrescato nel Seicento da Francesco Ferrari raffigurante: \"il Padre Eterno, la Madonna con il Bambino e i santi Benedetto e Antonio Abate\". \nLa chiesa interna, per i religiosi, detta anche \"coro delle Monache\", possiede tre cappelle affrescate:\nVi si trova anche una pala con una \"Flagellazione\" cinquecentesca, dotata dell'originaria ancona lignea scolpita e dorata. Fa parte del complesso anche un elegante chiostro e la tomba monumentale della fondatrice."}
{"id": "1645263", "revid": "2373", "url": "https://it.wikipedia.org/wiki?curid=1645263", "title": "Rossiccio", "text": "Rossiccio \u00e8 una gradazione di marrone tendente al rossastro.\nIl nome inglese di questo colore, \"russet\", deriva da un panno ruvido fatto di lana e tinto con guado e robbia per dargli un tenue grigio o rossastro, tonalit\u00e0 marrone. Secondo lo statuto del 1363, i poveri inglesi dovevano indossare il \"russet\". Si tratta in ogni modo di un termine abbastanza generico, potendo significare, come il suo analogo inglese, anche \"color ruggine\" o \"rosso bruno\".\nDal nome inglese deriva quello di una patata (\"russet potato\") con buccia marrone scuro e pochi occhi, polpa bianca, secca, morbida e farinosa, adatta per cottura al forno, pur\u00e8 e patate fritte, conosciuta anche come \"patata Idaho\" negli Stati Uniti."}
{"id": "1645265", "revid": "14619399", "url": "https://it.wikipedia.org/wiki?curid=1645265", "title": "Centore", "text": ""}
{"id": "1645266", "revid": "1543377", "url": "https://it.wikipedia.org/wiki?curid=1645266", "title": "Bara (Timi\u0219)", "text": "Bara (in ungherese \"Barafalva\") \u00e8 un comune della Romania di 270 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 5 villaggi: Bara, Dobre\u0219ti, L\u0103pu\u0219nic, R\u0103dm\u0103ne\u0219ti, Spata."}
{"id": "1645270", "revid": "219355", "url": "https://it.wikipedia.org/wiki?curid=1645270", "title": "Terra di Umbria", "text": ""}
{"id": "1645277", "revid": "1543377", "url": "https://it.wikipedia.org/wiki?curid=1645277", "title": "B\u00e2rna", "text": "B\u00e2rna (in ungherese \"Barnafalva\") \u00e8 un comune della Romania di 1.583 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 7 villaggi: B\u00e2rna, Bote\u0219ti, Botine\u0219ti, Drinova, Jure\u0219ti, Pog\u0103ne\u0219ti, S\u0103r\u0103zani."}
{"id": "1645278", "revid": "186283", "url": "https://it.wikipedia.org/wiki?curid=1645278", "title": "Daiei Motion Picture Company", "text": ""}
{"id": "1645279", "revid": "2820", "url": "https://it.wikipedia.org/wiki?curid=1645279", "title": "Seppia (colore)", "text": "Seppia (o bruno di seppia) \u00e8 una tonalit\u00e0 scura che prende il nome dal pigmento estratto dalla sacca di inchiostro dell'omonima creatura marina, un colore che nei disegni monocromatici permette effetti molto particolari. \u00c8 una tonalit\u00e0 di bruno-nero con trasparenze calde. Esiste anche una tonalit\u00e0 di bruno chiaro, tendente al rosso e al grigio definita allo stesso modo, e spesso utilizzata in campo fotografico per ricreare l'effetto di una foto invecchiata."}
{"id": "1645280", "revid": "123839677", "url": "https://it.wikipedia.org/wiki?curid=1645280", "title": "Gran Premio del Pacifico 1994", "text": "Il I Gran Premio del Pacifico \u00e8 stato la seconda gara del campionato mondiale di Formula 1 1994. Si \u00e8 svolto il 17 aprile 1994 sul circuito di Aida (Giappone) e ha visto la seconda vittoria consecutiva di Michael Schumacher, davanti a Gerhard Berger e a Rubens Barrichello. Il poleman Ayrton Senna \u00e8 stato invece eliminato, in gara, subito dopo la partenza da un contatto con Mika H\u00e4kkinen. Risulta assente Jean Alesi: il pilota della Ferrari, essendosi procurato un infortunio alla schiena durante alcuni test al Mugello, verr\u00e0 sostituito per l'intero weekend da Nicola Larini.\nQualifiche.\nAyrton Senna ottenne il miglior tempo e la pole position nella sessione di prove del venerd\u00ec: al sabato la pista era in condizioni peggiori a causa del maltempo e pochi piloti riuscirono a migliorare i tempi cronometrati.\nRisultati.\nNelle sessioni di qualifica si \u00e8 avuta questa situazione:\nGara.\nCon una soluzione del tutto inedita e sperimentale, il giro di ricognizione viene effettuato dietro alla safety car, una Porsche 911 messa a disposizione dagli organizzatori della gara (all'epoca non era ancora previsto l'uso di una vettura standard). I piloti non gradiscono tale novit\u00e0, che li obbliga a effettuare la tornata a una velocit\u00e0 decisamente inferiore al normale, con conseguenti problemi di surriscaldamento del motore e difficolt\u00e0 nel mandare in temperatura le gomme: in particolare il poleman Ayrton Senna pi\u00f9 volte affianca la macchina battistrada tentando di spronarla ad andare pi\u00f9 veloce e, quando quest'ultima rientra ai box, d\u00e0 gas violentemente intraversando la sua Williams nel tentativo di scaldare le coperture e, al contempo, immettere pi\u00f9 aria nei radiatori per far \"respirare\" il propulsore. Nel dopogara diversi piloti non mancano di manifestare pubblicamente il loro disappunto, sicch\u00e9 l'esperimento non verr\u00e0 pi\u00f9 ripetuto, se non in presenza di condizioni climatiche particolarmente avverse.\nAl semaforo verde (che viene dato ugualmente nonostante lo spegnimento della Ligier di Olivier Panis, che subito segnala il problema agitando le braccia - il francese viene poi fatto ripartire \u201ca spinta\u201d) Senna, scattato \"al palo\" per la 64\u00aa volta in carriera, viene immediatamente sopravanzato da Michael Schumacher, per poi essere urtato da Mika H\u00e4kkinen, che lo spinge fuori pista; Nicola Larini esce a sua volta di strada e piomba sull'auto del brasiliano, mentre Mark Blundell va in testacoda e si ferma in mezzo alla pista. Dunque Senna, Larini e Blundell sono costretti al ritiro. Alla terza tornata Damon Hill va in testacoda nel tentativo di superare H\u00e4kkinen, ma riesce a ripartire e si issa fino al 2\u00ba posto. Sedici giri pi\u00f9 tardi, lo stesso Hakkinen deve abbandonare per un problema al cambio. Un guasto alla trasmissione mette fuori causa Hill al 49\u00ba giro. A 15 giri dalla fine si ritira anche Martin Brundle, che occupava la terza posizione. Dunque Schumacher vince senza problemi, precedendo Gerhard Berger e Rubens Barrichello, quest'ultimo a podio per la prima volta in carriera.\nRisultati.\nI risultati del gran premio sono i seguenti:\nNote.\n\"Salvo indicazioni diverse le classifiche sono tratte da \""}
{"id": "1645282", "revid": "1346043", "url": "https://it.wikipedia.org/wiki?curid=1645282", "title": "Weekly Comic Bunch", "text": "The \u00e8 una rivista giapponese di manga seinen pubblicata dalla Coamix, un gruppo facente parte della Shinchosha. I tank\u014dbon delle serie pubblicate hanno l'etichetta \"Bunch Comics\".\nFondata nel maggio 2001 da uno degli editori dello Shonen Jump della Sh\u016beisha, vede la sua data di uscita al gioved\u00ec. Dal 2002 esce il venerd\u00ec. L'importanza della rivista si ritrova nei mangaka che pubblicano le loro opere nel \"Comic Bunch\": uno dei pi\u00f9 importanti \u00e8 Tsukasa H\u014dj\u014d, che pubblica il suo \"Angel Heart\" sin dall'inizio della serializzazione."}
{"id": "1645283", "revid": "201347", "url": "https://it.wikipedia.org/wiki?curid=1645283", "title": "Comic Bunch", "text": ""}
{"id": "1645284", "revid": "767487", "url": "https://it.wikipedia.org/wiki?curid=1645284", "title": "Delays", "text": "I Delays sono un gruppo musicale britannico indie rock di Southampton, composta dai fratelli Greg e Aaron Gilbert, Colin Fox e Rowly.\nLa band \u00e8 stata paragonata ai Cocteau Twins soprattutto per il falsetto del lead vocalist. Fino ad oggi hanno registrato quattro album.\nStoria del gruppo.\nGli Inizi.\nLa band inizialmente si chiamava \"Corky\" ed era fortemente influenzata dai Manic Street Preachers e dai The La's. La formazione originale era formata da Greg Gilbert, Rowly, Colin Fox e Dan Hall alla chitarra. Hall fu poi sostituito dal fratello di Greg, Aaron.\n2001 a 2005, Idoru e Delays.\nSotto il nome di Idoru, hanno firmato con la Blanco Y Record e pubblicato un EP con etichetta propria, \"Safety in Numbers EP\", nel novembre 2001. Hanno cambiato il loro nome prima di firmare per la Rough Trade record, in virt\u00f9 dell'quale hanno liberato il loro album di debutto Faded Seaside Glamour nel mese di aprile 2004, e immediatamente arrivato nella top 20 album in UK.Con l'ispirazione a slot di band come i Franz Ferdinand e Manic Street Preachers i Delays hanno continuato a creare canzoni e organizzare tour in tutto il mondo, dopo di che loro hanno raggiunto la Top 40 (dell'UK), dopo aver pubblicato che il loro secondo singolo, \"Hey Girl\", che \u00e8 uscito nel luglio 2003.\nDopo aver cambiato nome per la terza volta in \"Delays\", nel 2003 sottoscrissero un contratto con la Rough Trade Records, con la quale pubblicarono nell'aprile 2004 il loro album di esordio, \"Faded Seaside Glamour\". L'album ebbe un notevole successo ed entr\u00f2 nella top 20 delle classifiche britanniche.\nCon il supporto di band pi\u00f9 popolari come i Franz Ferdinand e i Manic Street Preachers (la cui influenza \u00e8 notevole) e in seguito ai tour mondiali, tutti i singoli della band - a partire dal secondo, \"Hey girl\" (luglio 2003) - sono entrati nella Top 40 britannica.\n2006 con \"You see Colours\".\nIl loro secondo album, \"You See Colours\" \u00e8 stato pubblicato nel marzo 2006, e ha visto una svolta quando le loro canzoni iniziarono a essere utilizzate come supporto di musica sul calcio come highlights, programmi sulla partita del giorno e anche commercialmente; \"Long Time Coming\" \u00e8 stata utilizzata per una campagna nazionale di pubblicit\u00e0 a banda larga nel Regno Unito, e per promuovere i gioielli degli Stati Uniti. LA band \u00e8 stata invitata a svolgere la maggior parte dei principali festival britannici in occasione dell'estate del 2006, e nel maggio dello stesso anno; intanto, per\u00f2, sciolsero il contratto con Rough Trade records per un litigio non ancora chiaro, e firmarono con la Fiction Recordsnel mese di dicembre. Il video musicale di \"Valentine\" ricevette regolari \"visite\"su MTV, e anche loro diedero la loro prima apparizione sulla televisione britannica Top of the Pops, programma sulla BBC.\nA maggio di quell'anno tuttavia, i Delays sciolsero consensualmente il loro contratto con la Rough Trade, accordandosi con la Fiction Records in dicembre. L'uscita del loro terzo album (il primo con la nuova etichetta), \"Everything's The Rush\", \u00e8 previsto per il 28 aprile 2008. L'album \u00e8 stato preceduto dall'EP \"Love Made Visible\", pubblicato il 12 novembre 2007.\nProgetti futuri.\nIl loro debutto con la \"Fiction\", Everything's The Rush \u00e8 previsto per il pubblicato all'inizio del 2008. Questo \u00e8 stato preceduto da un EP, Love Made visibile, pubblicato il 12 novembre. Per tutta la tracklisting's Il Rush \u00e8 stato confermato come: Girl's On Fire', 'Hooray', Love Made Visible, 'One More Lie In', 'Keep It Simple', 'Pieces', 'Touch Down', 'Your Friends Are False', 'No Contest', 'Silence', 'Jet Lag' and 'The Earth Gave Me You con 'Hooray' come primo singolo dell'album."}
{"id": "1645291", "revid": "1450446", "url": "https://it.wikipedia.org/wiki?curid=1645291", "title": "Good Morning Osvaldo", "text": "Good Morning Osvaldo \u00e8 una miniserie televisiva d'animazione incentrata sulla figura di Osvaldo, personaggio animato bidimensionale nato nel 1988 dalla fantasia di alcuni autori televisivi emiliani: Daniele Panebarco per i disegni, Piero Sermasi e Loriana Casadio per sceneggiatura e testi, Daniele Patelli per la regia televisiva.\nBasandosi su animazioni semplici e per l'epoca rivoluzionarie (il prodotto era girato direttamente in video senza l'ausilio di animazioni elettroniche e di computer grafica) e sceneggiature chiare e didattiche, il personaggio Osvaldo \u00e8 stato forse il prodotto televisivo antesignano per miniserie televisiva di durata estremamente ridotta: 3 minuti a puntata.\nIl progetto, acquisito da Rai Uno per la trasmissione Unomattina, prevedeva la realizzazione e la produzione di venti puntate de: \"La storia dell'agricoltura (dalle origini ai giorni nostri)\", \"La storia della musica\", \"La storia dello sport\" e \"La storia della scienza e della tecnica\".\nOsvaldo, testimonial simpatico e colorato, accompagnava il telespettatore in un viaggio fantastico che iniziava dall'uomo preistorico alla musica di Mozart, dall'invenzione della lampadina alla Coppa del mondo di calcio per un totale complessivo di 80 puntate da 3 minuti cadauna.\nLa scommessa di mandare in onda programmi didattici alle 7:30 del mattino, fu vinta in pieno regalando alla miniserie televisiva e alla trasmissione Unomattina, un successo di \"audience\" e di critica insperato tanto che la Rai, coinvolta dalla casa editrice di sua propriet\u00e0 Nuova ERI, diede vita ad una fra le prime co-produzioni multimediali del settore: appunto, \"Good morning Osvaldo\".\n\"Osvaldo\", nel 1990, diventa quindi anche \"teacher\" di un corso basic di lingua inglese per un totale di 60 puntate, sempre da tre minuti cadauna, per la messa in onda televisiva.\nSi trasforma anche, contemporaneamente alla messa in onda televisiva, in un prodotto multimediale composto da 12 UNIT distribuite in edicola su tutto il territorio italiano. Ogni UNIT comprendeva dispense (cartaceo), VHS (home video) per la reiterazione \"casalinga\" di alcuni contenuti, audiocassette, giochi interattivi, canzoni, un primissimo video-audio-dizionario, e \"La storia dello sport\" e \"La storia della tecnologia\".\nL'anno successivo, anche la Arnoldo Mondadori Editore si interessava alla produzione e inseriva \"Good morning Osvaldo\" nei suoi cataloghi dedicati alle opere didattiche per bambini in un unico prodotto, con la possibilit\u00e0 di pagare a rate."}
{"id": "1645292", "revid": "167951", "url": "https://it.wikipedia.org/wiki?curid=1645292", "title": "Enzo Biliotti", "text": "Biografia.\nFiglio di Francesco e del soprano Ines De Frate, inizi\u00f2 la carriera teatrale come attore brillante nella Compagnia Carini-Gentili (1918-1921) per entrare successivamente in quella di Gemma Bolognesi. Fece parte anche di quella di Virgilio Talli (1922-1924), poi della Piccola Canobbiana di Milano nella stagione 1924-1925 e quindi di quella del Teatro d'Arte di Roma nel 1925-1926, per essere uno dei compagni di Alda Borelli nel 1926. Dina Galli lo volle con s\u00e9 per l'intera stagione 1927-1928, quindi pass\u00f2 con la Migliari-Menichelli nel 1928-1929 e in una compagnia di riviste diretta da Paolo Reni (1929-1930).\nGuido Salvini lo scrittur\u00f2 per una produzione in grande stile, affidandogli il personaggio di Fouch\u00e9 in \"Campo di maggio\" (1930) di Giovacchino Forzano, personaggio che egli riprese allorch\u00e9 lo stesso Forzano ne fece nel 1935 la versione cinematografica. Nel 1931 fece parte del folto cast della Za Bum n. 3 e nel 1938 fu con la Tumiati-Bagni-Scelzo, dove si distinse in una bella edizione dell\"'Adelchi\" manzoniano.\nSempre nel 1938 interpret\u00f2 Federico in \"Come vi piace\" di William Shakespeare, per la regia di Jacques Copeau, con Massimo Pianforini, Sandro Ruffini, Guido Gatti, Fernando Farese, Nerio Bernardi, Umberto Melnati, Giuseppe Pierozzi, Franco Scandurra, Checco Rissone, Nella Bonora, Letizia Bonini e Zoe Incrocci al Giardino di Boboli a Firenze. Nel 1946 infine fu con la compagnia con Lilia Silvi.\nNel cinema venne sempre impiegato in ruoli da caratterista o di secondo piano; vi si accost\u00f2 dai tempi del muto impersonando Fra Cristoforo ne \"I promessi sposi\" (1923) di Mario Bonnard, che lo diresse pi\u00f9 tardi ne \"La gerla di pap\u00e0 Martin\" (1940). Il suo primo film sonoro fu \"Villafranca\" (1933), dove interpret\u00f2 superbamente Napoleone III, che ripropose con arguzia ne \"La contessa Castiglione\" (1942) di Flavio Calzavara. \nBiliotti si specializz\u00f2 nel disegnare magistralmente sovrani, imperatori, nobili e padri d'alto lignaggio. Fra le sue pi\u00f9 gustose caratterizzazioni quella del Vicer\u00e9 in \"Un'avventura di Salvator Rosa\" (1939) di Alessandro Blasetti (1939) e re Filippo IV in \"Don Cesare di Bazan\" (1942) di Riccardo Freda, oltre al gi\u00e0 citato imperatore francese.\nSposato con Lia Di Lorenzo, alla fine degli anni cinquanta si ritir\u00f2 nell'istituto di riposo per attori Lyda Borelli di Bologna."}
{"id": "1645295", "revid": "123461804", "url": "https://it.wikipedia.org/wiki?curid=1645295", "title": "Ocra", "text": "Ocra \u00e8 un colore dalle tonalit\u00e0 che variano dal giallo-oro al marrone chiaro.\nLa parola \"ocra\" deriva dal greco \u1f60\u03c7\u03c1\u03cc\u03c2 \"\u014dchr\u00f3s\" che significa \"giallo\".\nIl termine indica anche i pigmenti estratti da terre rosse e formati da variet\u00e0 terrose di limonite (ocra gialla) e/o ematite (ocra rossa)."}
{"id": "1645296", "revid": "1632387", "url": "https://it.wikipedia.org/wiki?curid=1645296", "title": "Aspergillus", "text": "Aspergillus \u00e8 un genere di funghi della famiglia Trichocomaceae che comprende circa 200 muffe. \"Aspergillus\" fu per la prima volta catalogato nel 1729 dal sacerdote e biologo italiano Pier Antonio Micheli. La vista dei funghi al microscopio fece venire a Micheli in mente la forma di un aspersorio (latino aspergillum) (spruzzatore di acqua lustrale) e denomin\u00f2 il genere di conseguenza.\nEcologia.\nLe specie appartenenti a questo genere sono fortemente aerobiche e crescono in quasi tutti gli ambienti ricchi di ossigeno, di solito sulla superficie di un substrato. Molte specie si sviluppano a danno di cibi ricchi di amido, come i cereali e le patate. Diverse specie manifestano inoltre il fenomeno dell'oligotrofia: sono in grado di crescere in ambienti poveri o addirittura privi di nutrienti fondamentali: \"Aspergillus niger\" cresce sui muri umidi.\nImportanza per l'uomo.\nImportanza medica.\nAlcune specie di \"Aspergillus\", in particolare l\"Aspergillus fumigatus\" e l\"Aspergillus flavus\", possono produrre infezioni nell'uomo e negli animali, note con il nome di aspergillosi. Queste infezioni colpiscono tipicamente l'apparato respiratorio (naso e polmoni), dal quale, in casi particolari, possono estendersi ad altri organi. Esistono anche infezioni a carico della pelle e dell'orecchio esterno. L\"Aspergillus fumigatus\" e l\"Aspergillus clavatus\" possono provocare allergie. Diverse specie producono sostanze estremamente tossiche come le aflatossine, che, oltre alla tossicit\u00e0 diretta, sono anche cancerogene. La presenza di aflatossine \u00e8 oggetto di importanti limitazioni e frequenti controlli in alcune categorie di alimenti.\nDannosit\u00e0 e utilit\u00e0.\nL\"Aspergillus\" pu\u00f2 danneggiare una serie di alimenti che non vengono conservati sotto vuoto, soprattutto se ricchi di amidi. Alcune specie, come l\"Aspergillus alliaceus\", sono patogene per le piante coltivate (in particolare il mais), altre producono malattie negli animali d'allevamento. D'altra parte, non mancano le specie di \"Aspergillus\" che risultano utili per le attivit\u00e0 dell'uomo. Dall\"Aspergillus alliaceus\" stesso viene isolata lasperlicina, molecola attiva come antagonista di un ormone peptidico chiamato colecistochinina (CCK), che \u00e8 coinvolto nel controllo dell'appetito.\nL\"Aspergillus niger\" viene usato per la produzione di acido citrico, al punto che oltre il 99% della produzione mondiale di questo acido (ovvero quasi 5 milioni di tonnellate all'anno) avviene grazie a questo microrganismo. \"Aspergillus niger\" viene usato anche per la produzione di alcuni enzimi. Recentemente si \u00e8 scoperto che su substrati composti da zuccheri e lipidi e in condizioni di assoluta anaerobiosi, gli Aspergillus niger avviano un processo metabolico particolare, dove idrolizzano la molecola lipidica, ottenendo l'acido grasso, che verr\u00e0 ridotto al corrispondente idrocarburo, per permettere l'ossidazione del glucosio. Tale processo \u00e8 tuttavia estremamente lento, e un utilizzo per la produzione biotecnologica di idrocarburi \u00e8 al momento impossibile, tuttavia ricerche al riguardo sono attualmente in corso.\nL\"Aspergillus fumigatus\" viene utilizzato per la sintesi della 4-idrossicumarina. Gli \"Aspergillus oryzae\", \"A. flavus\" e \"A. sojae\" vengono utilizzati per la produzione di salsa di soia."}
{"id": "1645297", "revid": "1543377", "url": "https://it.wikipedia.org/wiki?curid=1645297", "title": "Beba Veche", "text": "Beba Veche (in ungherese \"\u00d3b\u00e9b\", in tedesco \"Altbeba \") \u00e8 un comune della Romania di 1.606 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Beba Veche, Cherestur, Pordeanu.\nBeba Veche \u00e8 in assoluto il comune pi\u00f9 occidentale di tutta la Romania e confina sia con la Serbia che con l'Ungheria.\nDi un certo interesse \u00e8 la Chiesa ortodossa di Beba Veche, costruita nel 1746."}
{"id": "1645306", "revid": "439868", "url": "https://it.wikipedia.org/wiki?curid=1645306", "title": "Museo della cattedrale (Ferrara)", "text": "Il Museo della cattedrale di Ferrara \u00e8 ubicato nella ex chiesa di San Romano in via San Romano, a pochi passi dalla cattedrale di San Giorgio. Raccoglie alcuni capolavori provenienti dalla cattedrale stessa. \nStoria.\nIl museo venne istituito nel 1929 grazie alla collaborazione stretta tra l'autorit\u00e0 religiosa, nella persona dell'arcivescovo Ruggero Bovelli, e dell'autorit\u00e0 civile, il podest\u00e0 Renzo Ravenna. Un contributo determinante si ebbe anche da Giuseppe Agnelli, allora direttore della Biblioteca Ariostea e figura importante nell'ambiente culturale ferrarese . La sua inaugurazione anticip\u00f2 di pochi anni le manifestazioni per l'ottavo centenario del duomo e fu strettamente legata alla fondazione dell'ente Opera del Duomo. \nIl museo \u00e8 stato trasferito nel 2000 nella nuova sede della ex-chiesa di San Romano (della quale oltre che all'aula della chiesa resta un pregevole chiostro attorno al quale sono disposte alcune sale del museo e la biglietteria). Nel convento di San Romano gi\u00e0 dal X secolo erano ospitati i monaci benedettini dell'abbazia di Fruttuaria, prima di passare ai canonici regolari di Sant'Agostino. Nel timpano del portale della chiesa \u00e8 raffigurato san Romano in veste di cavaliere. L'opera \u00e8 stata attribuita allo scultore Nicholaus, lo stesso del San Giorgio del timpano del portale maggiore del Duomo, e datata al 1143.\nPercorso espositivo.\nLa prima sala \u00e8 situata al primo piano, sopra la biglietteria, ed espone codici miniati tre-quattrocenteschi (un innario, un salterio e ventidue corali atlantici rinascimentali, miniati da Guglielmo Giraldi, caposcuola locale, da Jacopo Filippo Argenta, Martino da Modena, Giovanni Vendramin e don Sigismondo da Fiesso), materiali lapidei vari, tra i quali i resti di un ambone proveniente da Voghenza dell'VIII secolo e un ritratto di Giovanni Bessarione a bassorilievo, realizzato dopo la sua presenza in citt\u00e0 durante il Concilio di Ferrara (1438). Qui si trova anche una ricostruzione di come avrebbe dovuto apparire il campanile, con la cella superiore a base circolare mai realizzata.\nAlla seconda sala, coperta da volte a crociera dipinte, si accede dal chiostro: conserva la \"Madonna della Melagrana\" (Madonna Silvestri) di Jacopo della Quercia (1403 - 1408), una \"Madonna col Bambino\" del Cavalier d'Arpino e un frammento a mosaico raffigurante la \"testa della Vergine\" di un anonimo maestro veneto-bizantino del XII secolo.\nLa terza e ultima sala \u00e8 l'aula della chiesetta e conserva i maggiori capolavori:"}
{"id": "1645307", "revid": "36426", "url": "https://it.wikipedia.org/wiki?curid=1645307", "title": "Museo della Cattedrale (Ferrara)", "text": ""}
{"id": "1645308", "revid": "3115", "url": "https://it.wikipedia.org/wiki?curid=1645308", "title": "Lago di Val di Noci", "text": "Il lago di Val di Noci \u00e8 un lago artificiale dell'Appennino Ligure che si trova nel comune di Montoggio.\nStoria.\nIl lago \u00e8 stato creato costruendo una diga sul rio Noci, nei pressi di Montoggio, negli anni venti del XX secolo, come risorsa idrica di Genova.\nFauna.\nIl lago era abitato da carpe, ma per lavori di manutenzione \u00e8 stato svuotato nel 1999 e i pesci sono stati trasferiti nei laghi del Gorzente, nel lago della Busalletta e nel lago del Brugneto. Dal 2006, dopo il riempimento, \u00e8 stato effettuato il ripopolamento ittico sia da parte della provincia di Genova, che da parte della Societ\u00e0 Genova Acque nel 2000 che ne gestisce l'invaso col nome attuale (2010) di Mediterranea delle Acque S.p.A..\nLo scarso inquinamento della zona \u00e8 confermato dalle elateridi presenti in tutta la buona stagione e che di notte, con la loro piccola luminescenza, indicano dove si trovano.\nProduzione di energia idroelettrica.\nL'Azienda Mediterranea delle Acque, accanto alle centrali gi\u00e0 presenti in altri punti del territorio circostante, dal 2009 ha in progetto una centrale idroelettrica sulla Diga Val Noci.\nQuesta centrale viene contestata a causa di precedenti negativi dissesti idrologici che altre centrali hanno comportato.\nDissesto idrogeologico naturale.\nCarotaggi eseguiti nel 2000 sul versante destro del lago, hanno rivelato la possibilit\u00e0 di una frana, che risulta pi\u00f9 probabile nella zona in alto, a ridosso di Veixe. Hanno pertanto sconsigliato di costruire una strada carrozzabile che portasse a Noci, paesino che resta tuttora isolato e disabitato."}
{"id": "1645309", "revid": "1645873", "url": "https://it.wikipedia.org/wiki?curid=1645309", "title": "Balyk\u010dy", "text": "Bal\u0131k\u010d\u0131 (in chirghiso \u0411\u0430\u043b\u044b\u043a\u0447\u044b) \u00e8 una citt\u00e0 in Kirghizistan, sulla sponda occidentale del lago Ysyk-K\u00f6l.\nStoria.\nLa citt\u00e0 fu un importante centro in campo industriale e dei trasporti (lavorazione della lana, traghettamento lacustre, terminal ferroviario e snodo stradale) durante l'era sovietica ma perse gran parte della sua economia di base dopo il collasso dell'Unione sovietica e la conseguente chiusura di praticamente tutti gli stabilimenti industriali.\nIl toponimo originario di Balyk\u010dy quando era parte dell'URSS era \"Rybachye\" (ovverosia \"luogo di pesca\" in russo) ma nei primi anni novanta, seguendo la disintegrazione dell'Unione Sovietica, la citt\u00e0 divent\u00f2 Ysykk\u00f6l, dal nome dell'adiacente lago. Poco dopo l'indipendenza del Kirghizistan (nel 1991) venne rinominata nell'attuale nome; quest'ultimo, esattamente come il precedente russo, significa \"luogo di pesca\" in kirghiso.\nInfrastrutture e trasporti.\nLa strada maestra che conduce da Bi\u0161kek alla Cina, parte dell'antica via della seta, passa per Balyk\u010dy prima di cominciare l'impervio tracciato attraverso le montagne che porta verso Naryn e poi al passo Torugart, sul confine cinese.\n\u00c8 sotto discussione l'ampliamento del tracciato ferroviario, che attualmente parte da Bi\u0161kek e si interrompe a Balyk\u010dy, per portare le rotaie fino al confine cinese."}
{"id": "1645316", "revid": "1305772", "url": "https://it.wikipedia.org/wiki?curid=1645316", "title": "Museo della cattedrale", "text": ""}
{"id": "1645317", "revid": "439868", "url": "https://it.wikipedia.org/wiki?curid=1645317", "title": "Chiesa di San Romano (Ferrara)", "text": ""}
{"id": "1645319", "revid": "36426", "url": "https://it.wikipedia.org/wiki?curid=1645319", "title": "Museo della Cattedrale di Ferrara", "text": ""}
{"id": "1645320", "revid": "1776051", "url": "https://it.wikipedia.org/wiki?curid=1645320", "title": "Le cose che vivi (singolo)", "text": "Le cose che vivi \u00e8 un brano musicale della cantante italiana Laura Pausini. \u00c8 il 2\u00b0 singolo estratto il 2 dicembre 1996 dall'album \"Le cose che vivi\".\nIl brano.\nLa musica \u00e8 composta da Giuseppe Carella, Fabrizio Baldoni e Gino De Stefani; il testo \u00e8 scritto da Cheope; l'adattamento spagnolo \u00e8 di Badia, quello portoghese \u00e8 di Cl\u00e1udio Rabello.\nLa canzone viene tradotta in lingua spagnola con il titolo \"Las cosas que vives\", inserita nell'album \"Las cosas que vives\" ed estratta come 2\u00b0 singolo in Spagna e in America Latina.\nLa canzone viene tradotta anche in lingua portoghese con il titolo \"Tudo o que eu vivo\", inserita nell'album \"Le cose che vivi\" per il mercato brasiliano. Questa versione non viene estratta come singolo in Brasile e pertanto non \u00e8 pubblicata su supporto audio, non viene trasmessa in radio e non \u00e8 presente il videoclip.\nVengono quindi trasmessi in radio e realizzati i videoclip dei 2 brani in lingua italiana e in lingua spagnola.\nNel 1999 i videoclip di \"Le cose che vivi\" e di \"Las cosas que vives\" vengono inseriti nelle 2 VHS \"Video collection 93-99\".\nIl videoclip.\nIl videoclip (in lingua italiana e in lingua spagnola), diretto dal regista Alberto Colombo e girato a Miami, percorre parti della giornata di Laura Pausini.\nPubblicazioni.\n\"Le cose che vivi\" viene inserita anche nell'album \"The Best of Laura Pausini - E ritorno da te\" del 2001; in una versione rinnovata nell'album \"20 - The Greatest Hits\" del 2013 in lingua italo-portoghese (\"Le cose che vivi/Tudo o que eu vivo\") in duetto con la cantante brasiliana Ivete Sangalo; in versione \"Live\" nel DVD \"Live 2001-2002 World Tour\" del 2002 (video), negli album \"Live in Paris 05\" del 2005 (audio e video), \"San Siro 2007\" del 2007 (video), \"Laura Live World Tour 09\" del 2009 (audio e video) e \"Fatti sentire ancora\"/\"Hazte sentir m\u00e1s\" del 2018 (Medley Pop video).\n\"Las cosas que vives\" viene inserita anche nell'album \"Lo mejor de Laura Pausini - Volver\u00e9 junto a ti\" del 2001 e in una versione rinnovata nell'album \"20 - Grandes Exitos\" del 2013 in lingua spanglo-portoghese (\"Las cosas que vives/Tudo o que eu vivo\") in duetto con la cantante brasiliana Ivete Sangalo.\nInterpretazioni dal vivo.\nIl 6 marzo 2014 Laura Pausini esegue il brano \"Le cose che vivi/Tudo o que eu vivo\" in versione live in duetto con la cantante brasiliana Ivete Sangalo, al \"The Theater at Madison Square Garden\" di New York, tappa del \"The Greatest Hits World Tour 2013-2015\".\nCover.\nNel 2008 la cantante Marina Barone realizza una cover di \"Le cose che vivi\" inserendola nell'album compilation \"Filorossonero\"."}
