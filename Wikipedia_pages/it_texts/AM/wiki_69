{"id": "1725706", "revid": "110157", "url": "https://it.wikipedia.org/wiki?curid=1725706", "title": "Amadigi", "text": "L'Amadigi \u00e8 un poema pubblicato nel 1560 dal poeta Bernardo Tasso, padre di Torquato.\nCaratteri generali.\nIl poema (pubblicato nel 1560) \u00e8 un raffinato lavoro di poesia, opera di un maestro come il Tasso. La storia si ispira ad \"Amadigi di Gaula\", romanzo spagnolo che narra le avventure e la storia d'amore del principe Amadigi.\nL'opera fu dapprima composta in endecasillabi sciolti, e poi cambiata in ottava rima.\nRispetto all'originale spagnolo, il Tasso apporta alcune modifiche. Per esempio introduce nuovi personaggi oltre al protagonista, onde non dar noia agli ascoltatori, secondo la tecnica dell'entrelacement, ampiamente usata nei poemi cavallereschi (Ariosto, Boiardo...).\nSi dice infatti che il poeta, redatti alcuni canti del suo poema riguardo ad un solo personaggio, li stesse declamando in corte; vedendo che quasi tutti annoiati se n'erano andati dalla sala pensa di ravvivare la vicenda con altri personaggi.\nIntroduce cos\u00ec il celebre personaggio di Floridante, ripreso poi dallo stesso poeta ed eletto quale protagonista di una nuova omonima opera, rimasta incompiuta, finita e pubblicata dal figlio Torquato. Interessante il fatto anche che al momento del suo inizio il poema doveva essere dedicato al committente, ma in seguito al cambiamento di signore di cui era al servizio il poeta, Tasso dovette cambiare la dedica e ogni riferimento alla committenza presente nel testo.\nL\"'Amadigi\" consta di cento canti (ognuno di circa ottanta ottave) e, secondo i desideri del poeta, ognuno di questi canti avrebbe dovuto aprirsi con la descrizione dell'alba e chiudersi con la descrizione della notte.\nSi dice che il poema sia un'opera di transizione fra i modelli cavallereschi del tempo e il \"Rinaldo\" del figlio Torquato.\nDiffusione e riconoscimenti.\nL\"'Amadigi\" fu stampato e diffuso nel XVI secolo e il poeta ne ricevette fama e onore, anche se alcuni gli si scagliarono contro, come gli accademici della crusca.\nIl poema venne difeso da Torquato Tasso, figlio del poeta, nella sua \"Apologia in difesa della Gerusalemme Liberata\" (non si dimentichi che anche a Torquato furono mosse critiche concernenti il suo capolavoro).\nIn tale scritto, Torquato compie un'attenta analisi del poema paterno e lo eleva sul piano del grande \"Orlando Furioso\", ponendolo cos\u00ec al di sopra dell\"'Orlando innamorato\" e soprattutto del \"Morgante\", ritenuti da lui inferiori."}
{"id": "1725707", "revid": "1154737", "url": "https://it.wikipedia.org/wiki?curid=1725707", "title": "Gole della Jonte", "text": "Le gole della Jonte (in francese \"Gorges de la Jonte\") sono un canyon scavato dal fiume Jonte nel Massiccio Centrale, in Francia. La zona, come per le gole del Tarn, \u00e8 meta di turismo naturalistico, con attivit\u00e0 come il trekking, la pesca e l'alpinismo."}
{"id": "1725708", "revid": "830939", "url": "https://it.wikipedia.org/wiki?curid=1725708", "title": "Giulio Ceradini", "text": "Biografia.\nCeradini si laurea a Roma in ingegneria civile nel 1941. Dal 1943 al 1946 lavora al Laboratorio Federale di prova materiali di Zurigo in Svizzera, diretto da Mirko Ro\u0161, con il compito di monitorare i ponti realizzati da Robert Maillart.\nNel 1946 rientra in Italia e lavora presso il Centro di studio dei ponti del CNR, diretto da Aristide Giannelli, di cui dal 1948 fu assistente. Nel 1962 diviene professore straordinario di Scienza delle costruzioni nell'Universit\u00e0 di Firenze. La sua ricerca si applic\u00f2 oltre che al campo dei ponti anche alla dinamica, alla plasticit\u00e0, al meccanismo di collasso e a numerosi problemi dell'ingegneria delle strutture. Dal 1967 fino al pensionamento ha diretto l'Istituto di Scienza delle costruzioni dell'Universit\u00e0 di Roma. Nel 1969 ha vinto, come coprogettista del Gruppo Lambertini, il primo premio ex aequo al Concorso internazionale di idee per il Ponte sullo Stretto di Messina."}
{"id": "1725709", "revid": "15521171", "url": "https://it.wikipedia.org/wiki?curid=1725709", "title": "Gorges de la Jonte", "text": ""}
{"id": "1725711", "revid": "76963", "url": "https://it.wikipedia.org/wiki?curid=1725711", "title": "James Zahn", "text": " \nBiografia.\nNel 1987, vince l'Illinois Young Author Award presentando il racconto breve \"The Little Champ\". \nNel 1989 filma la sua prima pellicola, trattasi del cortometraggio \"Art Attack\"; il filmato fu presentato ad una mostra scolastica.\nDopo essersi trasferito a Davenport (Illinois) nel 1992 inizi\u00f2 a dedicarsi al via cavo. L'estate dello stesso anno inaugura il programma televisivo \"ZTV\", il quale avr\u00e0, tra gli ospiti i Faith No More, i Megadeth e i Stone Temple Pilots.\nIl programma si concluse durante la primavera del 1994 dopo 30 episodi, ospitando come ultimi i White Zombie.\nA met\u00e0 anni novanta fu cantante e chitarrista della rock band \"Odlid!\". \nEgli lavora sporadicamente in serie televisive e film di targa Warner Bros., 20th Century Fox e Sony Pictures. Dal 1999 \u00e8 sposato con Jennifer Zahn.\nOltre alla carriera cinematografica e musicale, egli \u00e8 beneficiario della societ\u00e0 tedesca \"Andreae Norris-Zahn AG\", prima conosciuta come \"Zahn Drug Company\"."}
{"id": "1725715", "revid": "101365734", "url": "https://it.wikipedia.org/wiki?curid=1725715", "title": "Morgante (personaggio)", "text": "Morgante \u00e8 un personaggio immaginario dell'omonimo poema di Luigi Pulci. Morgante \u00e8 un gigante che, con altri due fratelli, terrorizza l'abbazia dell'abate Chiaramonte scagliando massi dalla montagna sovrastante; il paladino Orlando, giunto in soccorso dei monaci, uccide i fratelli di Morgante, mentre Morgante si converte alla fede cristiana dopo un sogno premonitore e diventa compagno di Orlando seguendolo in ogni avventura. L'arma che usa il gigante altro non \u00e8 che il batacchio di una grande campana. \nA dispetto dell'enorme mole, della forza e del coraggio (compie mirabolanti imprese come distruggere una torre e uccidere una balena) viene ucciso a causa del morso di un piccolo granchio mentre stava attraversando il mare camminando sul fondo.\nNon si pensi che Morgante sia il protagonista dell'opera, nonostante il titolo. In realt\u00e0 il protagonista \u00e8 Orlando insieme agli altri paladini, e Morgante appare solo in una parte dell'opera come un personaggio secondario, sebbene fosse molto amato dal pubblico tanto che il titolo venne imposto a furor di popolo."}
{"id": "1725722", "revid": "339392", "url": "https://it.wikipedia.org/wiki?curid=1725722", "title": "Unione di Comuni Terre di Frontiera", "text": ""}
{"id": "1725724", "revid": "767487", "url": "https://it.wikipedia.org/wiki?curid=1725724", "title": "One Piece - Avventura all'Isola Spirale", "text": " \u00e8 un film del 2001 diretto da Junji Shimizu. \u00c8 il secondo mediometraggio anime basato sulla serie manga sh\u014dnen \"One Piece\" di Eiichir\u014d Oda. Fu distribuito in Giappone dalla Toei Company il 3 marzo 2001 come parte della Toei Anime Fair, insieme a \"Digimon Adventure 02: Diaboromon no gyakush\u016b\"; in totale il doppio spettacolo incass\u00f2 tre miliardi di yen. Al film fu abbinato un cortometraggio intitolato \"Jango no Dance Carnival\".\nTrama.\nMentre la ciurma di Cappello di Paglia si gode una calda giornata in spiaggia, la Going Merry con tutte le loro attrezzature e armi viene rubata. Una settimana dopo, con addosso dei vestiti da cerimonia nuziale presi a noleggio e imbarcati su un pedal\u00f2 per una persona, si mettono in viaggio per andare a cercare i loro beni perduti. In mare incontrano il bambino Akisu e il giovane Bolodo, due fratellastri ladri che dicono di avere come scopo quello di rubare l'orologio di diamante dell'Isola Spirale. In realt\u00e0 i due hanno rubato la Going Merry e l'hanno portata all'Isola Spirale per fare in modo che la ciurma combatta contro i fratelli Trump, un altro gruppo di pirati che da anni occupa l'Isola Spirale costringendo i suoi abitanti a costruire armi. I fratelli Trump attaccano la ciurma di Cappello di Paglia e ne segue una breve battaglia, durante la quale la nave dei Trump viene distrutta e Nami rapita.\nUtilizzando semplici pezzi di legno per rimanere a galla e una vela improvvisata per la propulsione, il gruppo riesce a raggiungere la base dell'Isola Spirale. Una lunga scala circolare, allacciata a trappole mortali, conduce fino all'isola effettiva. L\u00ec Nami fa la conoscenza del capitano dei fratelli Trump, Bear King, che la prende in simpatia e decide di farne la sua sposa. Alla fine i fratelli Trump e gli altri membri della ciurma di Cappello di Paglia raggiungono la fine della scalinata e si dirigono verso l'isola principale. Di fronte a loro appare un bellissimo paesaggio, ma i cittadini dell'isola non sono dell'umore giusto per apprezzarlo. Non sapendo che Akisu \u00e8 il loro figlio, una coppia racconta al gruppo del passato dell'isola. Quindi la ciurma assalta la roccaforte dei fratelli Trump, costruita attorno alla vite che tiene in piedi l'isola. Uno dopo l'altro i membri della ciurma vengono catturati, finch\u00e9 non rimane solo Monkey D. Rufy. Una volta raggiunto il punto pi\u00f9 alto della roccaforte e liberata la sua ciurma, Rufy sconfigge i fratelli Trump insieme ai suoi compagni e la vite dell'isola viene distrutta. L'Isola Spirale si schianta nell'oceano, ma Akisu scopre di essere figlio di due ricercatori dell'isola che lo abbandonarono prima dell'arrivo dei Trump sperando di fare in modo che avesse una vita migliore; il bambino decide per\u00f2 di continuare a navigare con Bolodo. La ciurma di Cappello di Paglia, riappropriatasi della Going Merry, riprende il viaggio.\nDistribuzione.\nEdizione italiana.\nL'edizione italiana del film fu trasmessa a Natale del 2004 su Italia Teen Television. Il doppiaggio venne eseguito dalla Merak Film e diretto da Marcello Cortese e Sergio Roman\u00f2 su dialoghi di Antonella Marcora e dello stesso Roman\u00f2. Rispetto al film precedente, il cast vocale vede il cambiamento dei doppiatori di Danny, Donny e Denny che hanno un cammeo. I dialoghi italiani presentano varie edulcorazioni oltre a un palese errore: Boo Jack afferma infatti di aver mangiato un frutto del diavolo chiamato Ping Pong, cosa impossibile dato che il personaggio non ha alcun potere ed \u00e8 un ottimo nuotatore.\nEdizioni home video.\nIn Giappone il film \u00e8 uscito in DVD il 21 ottobre 2001 e in Blu-ray Disc il 21 novembre 2009. In Italia \u00e8 uscito in DVD e BD il 15 dicembre 2017 nel cofanetto \"One Piece Film Collection\", distribuito da Koch Media."}
{"id": "1725725", "revid": "533647", "url": "https://it.wikipedia.org/wiki?curid=1725725", "title": "Elena Asins", "text": "Biografia.\nFormata a Parigi e a Stoccarda, basa la sua ricerca artistica sul linguaggio dei numeri e sulla relazione fra arte, materia e matematica. Nell'ottobre del 2006 fu premiata con la Medaglia d'oro al Merito nelle Belle Arti.\nArtista astratta, suoi lavori sono presenti al Museo Reina Sofia di Madrid e al Museo di belle arti di Bilbao."}
{"id": "1725730", "revid": "1067855", "url": "https://it.wikipedia.org/wiki?curid=1725730", "title": "Bob Cousy Award", "text": "Il Bob Cousy Award \u00e8 un premio conferito ogni anno dalla Naismith Memorial Basketball Hall of Fame al miglior playmaker di sesso maschile di tutto il basket collegiale. Il premio \u00e8 intitolato al sei volte campione NBA Bob Cousy, il quale ha giocato come playmaker per i Boston Celtics dal 1950 al 1963.\nOgni anno viene stilata una lista dei migliori playmaker secondo gli allenatori, i membri della College Sports Information Directors of America (CoSIDA) e i membri della National Association of Basketball Coaches (NABC). Successivamente un comitato di membri del CoSIDA esamina le candidature e seleziona i migliori 16 giocatori della NCAA, rispettivamente 12 dalla Division I e due a testa dalla Division II e Division III. Un secondo comitato, scelto dalla Hall of Fame, seleziona il vincitore del premio. Questa seconda commissione di 30 persone \u00e8 composta da membri della Hall of Fame, allenatori, membri della stampa e da Bob Cousy stesso.\nNel 2010, il venezuelano Greivis V\u00e1squez, giocatore dei Maryland Terrapins, diventa il primo giocatore non americano a vincere il premio. La UNC \u00e8 invece l'universit\u00e0 che ha il maggior numero di vincitori del premio, grazie alla vittoria di Raymond Felton nel 2005, Ty Lawson nel 2009 e Kendall Marshall nel 2012."}
{"id": "1725736", "revid": "182193", "url": "https://it.wikipedia.org/wiki?curid=1725736", "title": "Autoguidovia della Madonna della Guardia", "text": "Lautoguidovia della Madonna della Guardia era una peculiare tranvia che collegava San Quirico di Genova al santuario della Madonna della guardia sul monte Figogna.\nCaratterizzato da una originale soluzione tecnologica che consentiva di aumentare l'aderenza dei veicoli sulle salite, l'impianto fu attivo fra il 1929 e il 1967.\nStoria.\nIl santuario di Nostra Signora della Guardia (Ceranesi) era meta di un flusso di pellegrini e turisti tale che gi\u00e0 nella prima met\u00e0 dell'Ottocento si pens\u00f2 alla costruzione di una ferrovia a cremagliera; l'idea fu per\u00f2 abbandonata. Nel 1896 venne progettata una ferrovia a trazione elettrica che arriv\u00f2 anche alla fase esecutiva tanto che nel 1900 iniziarono i lavori presto abbandonati per sopravvenuti problemi tecnici ed economici. Il successivo progetto di una funivia fece naufragio a causa dello scoppio della prima guerra mondiale.\nFu cos\u00ec che finita la guerra, negli anni venti, l'imprenditore piacentino Carlo Corazza in segno di devozione \"per grazia ricevuta\" prese l'iniziativa di collegare il fondovalle con la vetta del Monte Figogna con un mezzo meccanico dato che gi\u00e0 da molti decenni si era sentita la necessit\u00e0 di migliorare le condizioni di trasporto dei numerosi pellegrini che al tempo erano costretti a raggiungere la meta a piedi o a dorso di mulo lungo i tortuosi sentieri esistenti.\nNel dicembre del 1924 nacque la Societ\u00e0 Anonima Ferrovia Santuario della Guardia, che present\u00f2 un progetto basato su un nuovo sistema, definito \"autoguidovia\", inventato dal piacentino Alberto Laviosa e che usava la trazione su gomma unendola alla guida su rotaia.\nI lavori di costruzione iniziarono nel 1925 con la realizzazione di una prima tratta dalla frazione di Serro, nell'allora comune autonomo di San Quirico, fino alla localit\u00e0 C\u00e0 Bianca nel comune di Ceranesi per una lunghezza di 8.861 metri con gli scambi per gli incroci siti nelle localit\u00e0 di \"Riviera\", \"Fontanassi\", \"Gaiazza\", \"Sareto\", \"Panigone\", \"Galleria\" e \"Piani\".\nLa tratta venne inaugurata il 28 luglio 1929. Il collegamento completo venne portato a termine qualche anno dopo e inaugurato il 28 luglio 1934.\nIl declino della linea cominci\u00f2 gi\u00e0 negli anni cinquanta, con la progressiva diffusione di automobili e corriere; la successiva realizzazione del nuovo collegamento stradale nel 1963 e l'integrazione del servizio con autobus a partire dal 1964 ne decretarono la crisi.\nI costi di esercizio sempre maggiori della \"guidovia\" e la necessit\u00e0 di costosi lavori di ammodernamento proprio quando diminuivano i passeggeri determinarono il 31 ottobre 1967, data di scadenza della concessione, la definitiva cessazione del servizio.\nCaratteristiche.\nL'infrastruttura dell'autoguidovia era costituita da due cordoli (o \"trottatoi\") in calcestruzzo, larghi 25\u00a0cm, con delle rotaie che fungevano da guide (sistema \"Laviosa\"). Le automotrici erano dotate di ruote in gomma piena dotate di bordino come quello delle ruote ferroviarie: le gomme, che sopportavano il peso dei veicoli, rotolavano sui cordoli in calcestruzzo posti esternamente alle rotaie; le rotaie invece, a scartamento metrico, guidavano i veicoli grazie al normale bordino ferroviario. Giunti a termine corsa i rotabili, monodirezionali, venivano girati a mano su apposite piattaforme.\nLa linea, a binario unico, raggiungeva una lunghezza complessiva di 10.594 metri, con un dislivello di 704 metri ed una pendenza media del 66,5 per mille, massima dell'83 per mille. A scongiurare eventuali incidenti, prima della stazione Serro, a valle, era presente un tronchino di salvamento in salita, da impiegare nel caso si fosse verificata una rottura dei freni.\nLa guidovia non svolgeva soltanto il servizio di trasporto passeggeri, ma anche merci, trasportando paglia, sabbia e generi alimentari. Durante alcune festivit\u00e0 l'impianto risultava attivo anche la notte. Durante l'Anno Santo del 1950 la guidovia forn\u00ec il suo massimo contributo trasportando un gran numero di pellegrini al Santuario del monte Figogna, mediante numerosi convogli speciali e trasportando quasi 100 persone per ciascuna motrice, con punte di 3000 persone al giorno durante i giorni festivi.\nMateriale rotabile.\nDai censimenti ministeriali risulta attivo al 1929 un locomotore equipaggiato con un motore a scoppio e provvisto di una potenza di 59\u00a0kW, gi\u00e0 impiegato durante la costruzione della linea (1925-1929) e utilizzato - una volta attivata - per la manutenzione della stessa, affiancato da due carri.\nI convogli in regolare servizio di linea erano normalmente composti dalla sola automotrice, dotata di 18 posti a sedere (con sedili in legno) e di 40 posti in piedi; durante i periodi di maggiore affluenza potevano essere aggiunti i due rimorchi, provvisti di 40 posti a sedere ciascuno (con sedili in legno ribaltabili).\nLe prime vetture erano in tela e metallo, di colore verde e con porte a soffietto. La vettura 11, ultima ad essere realizzata nel 1955, era invece in alluminio.\nFino al 1938 le automotrici si servivano di un motore a benzina, sostituito in seguito con i pi\u00f9 economici motori diesel. Dopo la Seconda guerra mondiale vennero invece installati i freni ad aria compressa della Westinghouse.\nAlla dismissione degli impianti, nel 1967, diverse vetture vennero trasferite a Piacenza, il cui servizio di trasporto pubblico era in gestione dal 1954 alla societ\u00e0 di Alberto Laviosa, Autoguidovie Italiane. Una di queste, la vettura 1, venne in seguito acquisita negli anni settanta dal Museo dei trasporti Ogliari di Ranco. Un'altra vettura, la 7, fin\u00ec anch'essa a un museo, il Museo della Scienza e della Tecnica di Milano, dove rimase per diversi anni accantonata nel cortile, all'aperto, venendo in seguito demolita per via delle precarie condizioni in cui riversava, danneggiata dall'incuria e dagli agenti atmosferici.\nA queste vanno inoltre aggiunte le rimanenti nove vetture, finite per lo pi\u00f9 in mano a privati. La 4 venne trasformata in roulotte in un campeggio presso un lago lombardo; la 9 e la 10 (giardiniere) finirono invece a Roncaglia, frazione di Piacenza; la 11 venne invece acquisita da un privato di Travo, in Val Trebbia (PC), che ne fece uno studio d'arte. Delle altre vetture invece, di cui non si conosce con esattezza la matricola, se ne contano una ceduta in Germania, un'altra finita presso un privato di Casalpusterlengo e tre vendute finite in una discoteca nei pressi di Modena.\nRecupero del tracciato.\nIl tracciato basso della guidovia, nella parte iniziale che va dalla localit\u00e0 Serro (nel quartiere di San Quirico, a Genova) a Gaiazza (nel comune di Ceranesi) \u00e8 stato asfaltato e riutilizzato come strada locale di collegamento a cura del Consorzio ex Guidovia. In questa tratta, per quanto non siano pi\u00f9 visibili i cordoli di cemento e le rotaie su cui procedeva la guidovia, sono sopravvissuti in alcuni punti i caratteristici muri di contenimento, in pietra, alcune delle originali ringhiere in ferro (laddove non sostituite da guard-rail) e alcuni piccoli ponti, in pietra, che scavalcano fossi e rivi. Sino al 2003 sopravvivevano inoltre a San Quirico sia il fabbricato viaggiatori della stazione che il vecchio deposito in cui venivano ricoverate le automotrici, poi demoliti.\nIl tracciato alto della linea invece, a partire dalla frazione di Sareto (nel comune di Ceranesi) \u00e8 rimasto sostanzialmente preservato, rimanendo completamente percorribile fino a poche decine di metri dalla \"Cappella dell'Apparizione\", presso cui era posta la stazione di arrivo della guidovia. Nelle localit\u00e0 di Panigone, Galleria e Piani si possono peraltro vedere gli scambi per gli incroci, due gallerie e un ponte in cemento armato, ancora in buono stato di conservazione.\nDopo numerose dichiarazioni e progetti per una ventilata ricostruzione dell'impianto, nel 2006 il comune di Ceranesi attu\u00f2 un progetto di riqualificazione di tale tratta, con la ripulitura e la messa in sicurezza dei tratti esposti, trasformandola cos\u00ec in un percorso escursionistico e ciclabile. Al termine del percorso, nei pressi del luogo in cui sorgeva la stazione superiore, fu installato il simulacro di una delle automotrici - sezionato trasversalmente - all'interno del quale vennero esposti alcuni pannelli esplicativi sulla storia dell'impianto."}
{"id": "1725738", "revid": "104822881", "url": "https://it.wikipedia.org/wiki?curid=1725738", "title": "First Day of My Life (The Rasmus)", "text": "First Day of My Life \u00e8 un singolo del gruppo musicale finlandese The Rasmus, pubblicato il 13 ottobre 2003 come terzo estratto dal quinto album in studio \"Dead Letters\".\nVideo musicale.\nIl videoclip, diretto da Sven Bollinger, riprende i quattro componenti del gruppo che suonano e cantano in mezzo al circuito automobilistico tedesco EuroSpeedway Lausitz, incuranti del passaggio delle automobili alle loro spalle. Il cantante Lauri indossa delle lenti a contatto nere."}
{"id": "1725739", "revid": "729019", "url": "https://it.wikipedia.org/wiki?curid=1725739", "title": "Rolls-Royce Pennine", "text": "Il Rolls-Royce Pennine era un motore aeronautico sperimentale 24 cilindri ad X raffreddato ad aria, realizzato dalla britannica Rolls-Royce Limited.\nIl Pennine, che era lo sviluppo ingrandito del precedente Rolls-Royce Exe da 22 litri, venne prodotto in un solo esemplare il cui sviluppo venne bloccato nel 1945 dall'annullamento del progetto in favore della ricerca sui motori a getto."}
{"id": "1725754", "revid": "287204", "url": "https://it.wikipedia.org/wiki?curid=1725754", "title": "Parari", "text": "Parari \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725758", "revid": "287204", "url": "https://it.wikipedia.org/wiki?curid=1725758", "title": "S\u00e3o Jo\u00e3o do Tigre", "text": "S\u00e3o Jo\u00e3o do Tigre \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725759", "revid": "62004", "url": "https://it.wikipedia.org/wiki?curid=1725759", "title": "Jean Claude Darcheville", "text": ""}
{"id": "1725761", "revid": "287204", "url": "https://it.wikipedia.org/wiki?curid=1725761", "title": "S\u00e3o Jos\u00e9 dos Cordeiros", "text": "S\u00e3o Jos\u00e9 dos Cordeiros \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725764", "revid": "287204", "url": "https://it.wikipedia.org/wiki?curid=1725764", "title": "S\u00e3o Sebasti\u00e3o do Umbuzeiro", "text": "S\u00e3o Sebasti\u00e3o do Umbuzeiro \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725766", "revid": "110157", "url": "https://it.wikipedia.org/wiki?curid=1725766", "title": "Serra Branca", "text": "Serra Branca \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725768", "revid": "287204", "url": "https://it.wikipedia.org/wiki?curid=1725768", "title": "Sum\u00e9", "text": "Sum\u00e9 \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725772", "revid": "287204", "url": "https://it.wikipedia.org/wiki?curid=1725772", "title": "Amparo", "text": ""}
{"id": "1725773", "revid": "76963", "url": "https://it.wikipedia.org/wiki?curid=1725773", "title": "Mana (musicista)", "text": "\u00c8 uno dei musicisti fondamentali della scena visual kei nonch\u00e9 uno dei fautori e dei maggiori artisti in termini di successo, ottenuto durante la militanza nei Malice Mizer, dei quali fu leader e fondatore. Come stilista ha un'importanza centrale nella moda Lolita ed ha coniato la definizione \"gothic lolita\".\nI suoi fan usano riferirsi a lui come .\nBiografia.\nMana \u00e8 nato ad Hiroshima il 19 marzo del 1969; non ha mai dichiarato il suo vero nome, ricevette l'educazione musicale fin da bambino, entrambi i genitori erano insegnanti di musica e gli comprarono una batteria; fonder\u00e0 negli anni del liceo i Vers:Tiage dove occuper\u00e0 per la prima ed unica volta il ruolo di cantante, poi una band punk chiamata GIRL'E. Lavorando in un karaoke conoscer\u00e0 K\u00f6zi, con il quale suoner\u00e0 nei .\nNel 1992 fonda la sua casa discografica indie e, con K\u00f6zi, i MALICE MIZER, una band che influenzer\u00e0 particolarmente la scena visual kei del Giappone; pubblicheranno tre album sotto l'etichetta di Mana e uno con una major. I membri prenderanno una pausa nel 2001, per concentrarsi su altri progetti.\nNel 1999 fonda una casa di moda, la Moi-m\u00eame-Moiti\u00e9 per quale disegner\u00e0 e far\u00e0 da modello (sia per capi maschili che femminili).\nMana fonda il 19 marzo 2002 (il giorno del suo compleanno) i Moi Dix Mois, un progetto solista visual kei con forti influenze symphonic metal e gothic metal. Non si tratta di una vera e propria band, ma di un suo progetto solista, gli altri membri, dopo Mana sono tutti membri di supporto, che lavorano per lui."}
{"id": "1725775", "revid": "1573940", "url": "https://it.wikipedia.org/wiki?curid=1725775", "title": "Blic", "text": "Blic \u00e8 un quotidiano di informazione serbo, in particolare di Belgrado, anche se ne esiste una edizione del Montenegro, sempre scritta in serbo, sebbene i due Stati siano divisi grazie al referendum del 2006. Ha un'ampia selezione di notizie in inglese.\nViene considerato come il quotidiano pi\u00f9 stampato del Paese ed \u00e8 ricco di immagini; tuttavia le critiche spuntano di tanto in tanto dato che il giornale molto spesso pubblica immagini di ogni tipo non adatte a tutti i lettori.\n\"Blic\" in serbo \u00e8 una voce onomatopeica che corrisponde al suono dello scatto della macchina fotografica.\nPronuncia.\nDato che in serbo, nella scrittura latina (a differenza di molti altri quotidiani, i testi di Blic sono scritti in alfabeto latino), la \"c\" si legge come la \"z\" di \"grazie\" in italiano, la pronuncia vera sarebbe quindi \"Blitz\". Da non confondere quindi con le classiche parole di origine slava che finiscono in \"-ic\" e si leggono \"ic(i)\"."}
{"id": "1725776", "revid": "729019", "url": "https://it.wikipedia.org/wiki?curid=1725776", "title": "Tapero\u00e1", "text": ""}
{"id": "1725777", "revid": "76963", "url": "https://it.wikipedia.org/wiki?curid=1725777", "title": "Giuseppe Lanza Branciforte", "text": "Biografia.\nNacque a Palermo il 16 giugno 1889 da Pietro, XI principe di Trabia (1862-1929), e dalla borghese Giulia Florio d'Ondes (1870-1947), di cui era il primo di cinque figli. Laureatosi in legge, intraprese la carriera diplomatica, che lo port\u00f2 in giro per l'Europa. Nel 1915, allo scoppio della Prima guerra mondiale era addetto all'ambasciata italiana di Londra, che lasci\u00f2 per arruolarsi. Nel conflitto fece parte del Reggimento \"Piemonte Cavalleria\" (2\u00ba) con il grado di tenente, e venne decorato con la medaglia d'argento al Valor Militare. \nNel 1919, fu inviato alla Conferenza di pace di Parigi quale segretario del presidente del consiglio Vittorio Emanuele Orlando. Di tendenze nazionaliste, subito dopo si candid\u00f2 alle elezioni politiche nelle file dell'Unione Liberale guidata da Orlando, ed ottenne l'elezione a deputato per la XXV legislatura. Fu in seguito sottosegretario alla Guerra nel Governo Giolitti V (1920-21). Deputato anche nelle legislature XXVI e XXVII, il Lanza dopo aver aderito nel 1920 al Partito Agrario guidato dal cugino il principe Pietro Lanza di Scalea, tre anni pi\u00f9 tardi, nel 1923, ader\u00ec al Partito Nazionale Fascista. \nDurante un viaggio diplomatico in Africa, il Lanza contrasse una febbre tifoide che lo port\u00f2 alla morte avvenuta a Palermo il 15 febbraio 1927, all'et\u00e0 di 37 anni. Morto celibe, lasci\u00f2 due figli naturali, Raimondo (1915-1954) e Galvano (1918-1985), che ebbe dalla sua relazione clandestina con la nobildonna veneta Maria Maddalena Papadopoli Aldobrandini (1883-1965), figlia del Conte Niccol\u00f2, e moglie del principe Ludovico Spada Veralli Potenziani."}
{"id": "1725779", "revid": "1842072", "url": "https://it.wikipedia.org/wiki?curid=1725779", "title": "Tattica incudine e martello", "text": "La tattica incudine e martello \u00e8 una tattica militare che si ritiente inventata probabilmente da Filippo II o da suo figlio Alessandro Magno. Essa venne utilizzata soprattutto da Alessandro, Filippo, Annibale, Scipione e anche nei secoli successivi essa venne imitata, pur con delle varianti. Trarrebbe origine dalla manovra a tenaglia, sebbene ne rappresenta una variante migliorata, oppure pi\u00f9 semplicemente \u00e8 una versione migliorata e pi\u00f9 complessa dell'accerchiamento.\nComposizione.\nLa tattica dell'incudine e martello consiste in una manovra di accerchiamento compiuta da: truppe molto mobili, che attaccano i fianchi e il retro dello schieramento nemico e da truppe pi\u00f9 statiche, che assalgono il nemico frontalmente.\nQuesta tattica pu\u00f2 venire eseguita dagli eserciti che sono in grado di mettere in campo: 1) un reparto di fanteria pesante (in grado di attuare una forte pressione sul nemico): di solito vengono utilizzati lancieri, picchieri, soldati in armatura pesante e specialmente la falange; 2) un reparto di soldati dotati di grande mobilit\u00e0 (in grado di muoversi agilmente e velocemente): soldati in armatura leggera, schermagliatori e specialmente la cavalleria (leggera o pesante).\nLa miglior combinazione di truppe per attuare questa tattica consiste nell'uso di falange e cavalleria.\nSchieramento e modalit\u00e0 di azione.\nLa tattica consiste nello schierare la fanteria, cio\u00e8 la falange, al centro e disporre la cavalleria sulle ali (formazione classica). In seguito viene fatta caricare la cavalleria contro le ali del nemico (dove solitamente si trova la cavalleria avversaria), questa per la buona riuscita della tattica deve riuscire a sconfiggere i suoi avversari (per questo motivo la tattica necessita di un numero notevole di cavalieri e possibilmente ben addestrati). Intanto la fanteria avanza al passo verso lo schieramento nemico. Dopo che la cavalleria ha messo in fuga le ali del nemico, essa continua ad avanzare , finch\u00e9 non aggira lo schieramento nemico, poi lo attacca alle spalle. A questo punto i nemici, poich\u00e9 vengono pressati dalla forza d'urto della cavalleria da dietro e poich\u00e9 arretrano di fronte ad uno sconquassamento della linea causato dalla carica, iniziano ad arretrare, cio\u00e8 si muovono verso la falange. In questo modo i nemici vengono letteralmente schiacciati addosso al muro di lance della falange che ne fa strage e causa lo sfaldamento della formazione. I soldati nemici si spingono l'uno contro l'altro nel tentativo di fuggire dalla cavalleria, cosicch\u00e9 molti vengono spinti addosso alla falange dai loro stessi compagni. A questo punto la pressione esercitata sulla schiera nemica si raddoppia, poich\u00e9 anche la falange preme dal lato opposto della cavalleria e solitamente la battaglia finisce quando i soldati vengono spinti o fuggono nell'unica via di fuga possibile: i lati, in modo da causare il crollo e lo sfondamento della formazione.\nCuriosit\u00e0.\nIl nome di tattica dell'incudine e martello venne dato dagli storici successivi, che paragonarono la tattica al lavoro del fabbro. Infatti in questa metafora l'incudine rappresenta la falange, il martello la cavalleria e il ferro da battere il nemico. Infatti il fabbro colpisce da sopra col martello (elemento mobile) il ferro rovente, che viene schiacciato da sotto contro l'incudine (elemento stabile).\nBibliografia.\nPer la parte sulle guerre puniche:\nPer la parte riguardante la guerra macedone-persiana:"}
{"id": "1725780", "revid": "1480390", "url": "https://it.wikipedia.org/wiki?curid=1725780", "title": "Palazzo Visconti (Saronno)", "text": "Palazzo Visconti \u00e8 un edificio storico di Saronno.\nStoria.\nCostruito nel XVI secolo fu di propriet\u00e0 dell'omonima famiglia. Durante il XVIII secolo fu ceduto alla famiglia Rubini, che cambiarono parzialmente l'assetto del complesso, trasformandolo in una tipica villa nobiliare con il tipico cortile lombardo. Il palazzo fu ceduto in seguito alla famiglia Schenardi e poi a Giuseppe Morandine che la trasform\u00f2 in un collegio nella met\u00e0 del XIX secolo.\nL'utilizzo Civile.\nNel 1882 il Comune di Saronno acquist\u00f2 l'edificio facendone sede del Municipio (per questa ragione in saronnese \u00e8 conosciuto anche come \"Municipi V\u00e8cc\"). Dal 1926 divenne sede della Pretura dopo lo spostamento della sede comunale nella Villa Gianetti. Quest'ultima rimase Municipio fino al 1985. \nNel 1985 la Pretura venne trasferita in una sede di nuova costruzione. Palazzo visconti in seguito fu utilizzato per ospitare le sedi di varie associazioni.\nL'incendio del 2007.\nIl 28 settembre 2007, un incendio distrusse gran parte del tetto. Molti locali vennero danneggiati dall'acqua usata per spegnere il fuoco.\nL'edificio \u00e8 stato in seguito messo in sicurezza con una copertura provvisoria. Nel 2011 il Consiglio Comunale ha istituito una Commissione per proporre soluzioni per un recupero di Palazzo Visconti. Non \u00e8 stato previsto alcun lavoro di manutenzione straordinaria n\u00e9 restauro a causa della crisi economica. L'edificio \u00e8 attualmente in disuso ed \u00e8 stato candidato tra i luoghi del cuore del FAI.\nDescrizione.\nIl Palazzo Visconti \u00e8 arricchito da colonne di granito di Baveno. Alcuni soffitti del complesso sono arricchiti da importanti affreschi dipinti dal pittore Giovanni Antonio Cucchi."}
{"id": "1725783", "revid": "110157", "url": "https://it.wikipedia.org/wiki?curid=1725783", "title": "Assun\u00e7\u00e3o (Brasile)", "text": "Assun\u00e7\u00e3o \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725790", "revid": "439868", "url": "https://it.wikipedia.org/wiki?curid=1725790", "title": "Livramento", "text": "Livramento \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725793", "revid": "287204", "url": "https://it.wikipedia.org/wiki?curid=1725793", "title": "Zabel\u00ea", "text": "Zabel\u00ea \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725794", "revid": "287204", "url": "https://it.wikipedia.org/wiki?curid=1725794", "title": "Amparo (Para\u00edba)", "text": "Amparo \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725795", "revid": "110157", "url": "https://it.wikipedia.org/wiki?curid=1725795", "title": "Congo (Para\u00edba)", "text": "Congo \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725797", "revid": "287204", "url": "https://it.wikipedia.org/wiki?curid=1725797", "title": "Prata (Para\u00edba)", "text": "Prata \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725798", "revid": "110157", "url": "https://it.wikipedia.org/wiki?curid=1725798", "title": "Tapero\u00e1 (Para\u00edba)", "text": "Tapero\u00e1 \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Ocidental."}
{"id": "1725799", "revid": "110157", "url": "https://it.wikipedia.org/wiki?curid=1725799", "title": "Alcantil", "text": "Alcantil \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1725801", "revid": "61051", "url": "https://it.wikipedia.org/wiki?curid=1725801", "title": "Cappottatura NACA", "text": "La cappottatura NACA, in lingua inglese NACA cowling, \u00e8 una particolare copertura atta a ricoprire i motori aeronautici radiali a scopi aerodinamici, sviluppata negli anni trenta dall'ente governativo statunitense National Advisory Committee for Aeronautics (NACA), da cui prende la denominazione, in base a studi sull'anello Magni, brevettato dall'ingegnere italiano Piero Magni e sull'anello Townend del britannico Dr. Hubert Townend.\nGli studi portarono alla realizzazione di un cofano motore di forma sostanzialmente cilindrica, con un'ampia apertura circolare anteriore, che consentiva di aumentare notevolmente la penetrazione aerodinamica del velivolo (riducendo la resistenza aerodinamica di una gondola motrice anche del 75% rispetto a quella di un motore scoperto). Nel contempo essa garantiva maggiore efficienza nel raffreddamento del motore stesso, grazie al flusso d'aria che investiva i cilindri entrando dalla parte anteriore della cappottatura, e che era evacuato poi posteriormente attraverso dei flabelli ad apertura regolabile.\nAlla formula di base della NACA vennero applicate in seguito varie migliorie, ad esempio ad opera del francese Mercier; tra di esse, la possibilit\u00e0 di incorporare nel labbro anteriore tanto i condotti di scarico che i radiatori del lubrificante, oppure di regolare la temperatura del motore con la traslazione longitudinale di anelli posteriori in luogo della rotazione dei flabelli, sistema che eliminava la resistenza causata da questi ultimi.\nIl successo di questo dispositivo fu talmente evidente che venne adottato praticamente da qualsiasi velivolo dotato di un motore radiale."}
{"id": "1725802", "revid": "61051", "url": "https://it.wikipedia.org/wiki?curid=1725802", "title": "NACA cowling", "text": ""}
{"id": "1725803", "revid": "287204", "url": "https://it.wikipedia.org/wiki?curid=1725803", "title": "Barra de Santana", "text": "Barra de Santana \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1725813", "revid": "1543377", "url": "https://it.wikipedia.org/wiki?curid=1725813", "title": "National Association of Basketball Coaches", "text": "La National Association of Basketball Coaches (NABC), con sede a Kansas City, Missouri venne fondata nel 1927 da Phog Allen, coach di basket della University of Kansas.\nNacque con lo scopo di creare un comitato che fornisse regole uniche da applicare al gioco del basket."}
{"id": "1725816", "revid": "599013", "url": "https://it.wikipedia.org/wiki?curid=1725816", "title": "J\u00f3zef M\u0142ynarczyk", "text": "Carriera.\nLa carriera di M\u0142ynarczyk inizi\u00f2 nel 1974 nel BKS Stal Bielsko-Bia\u0142a. Tre anni dopo fu ceduto all'Odra Opole, durante la cui militanza fu convocato per la prima volta in nazionale.\nNel 1980 si trasfer\u00ec al in cui vinse due campionati consecutivi, nel 1980-1981 e nel 1981-1982, nonch\u00e9 il titolo individuale di calciatore polacco dell'anno nel 1983. A livello di nazionale invece M\u0142ynarczyk ottenne la medaglia di bronzo al in Spagna.\nA partire dal 1984 M\u0142ynarczyk milit\u00f2 in Francia, tra le file del Bastia, quindi nel 1986, anno della retrocessione della squadra c\u00f2rsa in Division 2, fu trasferito al Porto.\nNella sua prima stagione tra le file della squadra lusitana M\u0142ynarczyk vinse la Coppa dei Campioni, seguita poi dalla Coppa Intercontinentale all'inizio della stagione 1987-1988; la vittoria del trofeo internazionale varr\u00e0 a M\u0142ynarczyk la candidatura per il Pallone d'oro, nella cui graduatoria finale risulter\u00e0 ventottesimo con due punti.\nAl termine della succitata stagione M\u0142ynarczyk vincer\u00e0 il suo ultimo trofeo a livello di club, il campionato portoghese, per poi ritirarsi dal calcio giocato nella stagione successiva. Intrapresa la carriera di allenatore, ricopre la mansione di preparatore dei portieri nel Widzew \u0141\u00f3d\u017a."}
{"id": "1725822", "revid": "110157", "url": "https://it.wikipedia.org/wiki?curid=1725822", "title": "Tom Maniatis", "text": "Professore di biologia molecolare e cellulare, Maniatis si \u00e8 laureato presso la University of Colorado. All'et\u00e0 di 28 anni ha conseguito il Dottorato di Ricerca in Biologia Molecolare all'Universit\u00e0 di Vanderbilt. Maniatis ha effettuato gli studi postdottorato con il professore Mark Ptashne presso la Universit\u00e0 di Harvard e con il dottor Frederick Sanger presso il Medical Research Council Laboratorio di Biologia molecolare a Cambridge in Inghilterra. Maniatis ha ricoperto incarichi importanti presso la Harvard University, il Cold Spring Harbor Laboratory e il California Institute of Technology.\nTom Maniatis ha lavorato in prima linea nei campi della biologia molecolare e cellulare in tutta la sua carriera. Ha determinato la sequenza nucleotidica di uno degli elementi di regolazione lambda mentre lavorava nel laboratorio di Frederick Sanger ed ha anche perfezionato protocolli per identificare e isolare i geni. Maniatis ha anche il merito di essere un pioniere nello sviluppo delle tecniche di clonaggio. Nel 1982 Maniatis insieme a Joe Sambrook e Edward Fritsch ha scritto \"Molecular Cloning-A Laboratory Manual\" (\"La clonazione molecolare - Un manuale di laboratorio\"), che ha avuto un enorme impatto sulle scienze della vita. Maniatis ha ricevuto numerosi premi tra cui nel 1981 l'Eli Lilly Research Award nel campo della microbiologia e immunologia dalla American Society for Microbiology. Maniatis \u00e8 stato eletto membro della National Academy of Sciences nel 1985. Maniatis \u00e8 anche un pioniere nel settore delle biotecnologie, avendo cofondato il Genetics Institute nel 1980, la ProScript Pharma nel 1994 e la Acceleron Pharma nel 2004.\nLa ricerca attuale di Maniatis \u00e8 rivolta ai meccanismi di regolazione genica nella immunit\u00e0 innata e nel cervello. Recentemente, il suo laboratorio ha avviato studi sulla sclerosi laterale amiotrofica (SLA).\nManiatis attribuisce alle sue radici ellenica il buon lavoro svolto finora. \"Quello che mi piace della Grecia\", egli dice, \"\u00e8 il calore e la simpatia della gente e il fatto che le citt\u00e0 cos\u00ec come il paesaggio siano cos\u00ec belle.\""}
{"id": "1725824", "revid": "767487", "url": "https://it.wikipedia.org/wiki?curid=1725824", "title": "Un tragico amore di Monna Lisa", "text": "Un tragico amore di Monna Lisa \u00e8 un cortometraggio del 1912 diretto da Albert Capellani e basato sulla vita del pittore italiano Leonardo Da Vinci.\nIn Francia il film \u00e8 conosciuto anche con il titolo \"La Joconde\".\nProduzione.\nIl film fu prodotto dalla Path\u00e9 Fr\u00e8res (con il nome S.C.A.G.L.)\nDistribuzione.\nIl film usc\u00ec nelle sale francesi il 17 maggio 1912, distribuito dalla Path\u00e9 Fr\u00e8res. Negli USA, venne distribuito dalla Warner's Features, Incorporated.\nDate di uscita.\nIMDb"}
{"id": "1725828", "revid": "767487", "url": "https://it.wikipedia.org/wiki?curid=1725828", "title": "Leonardo da Vinci (film 1919)", "text": "Leonardo da Vinci \u00e8 un cortometraggio del 1919 diretto da Giulia Cassini-Rizzotto e Mario Corsi e basato sulla vita del pittore italiano Leonardo da Vinci."}
{"id": "1725831", "revid": "1305772", "url": "https://it.wikipedia.org/wiki?curid=1725831", "title": "Palazzo Schio", "text": "Palazzo Schio (noto anche come Palazzo Schio Vaccari Lioy Angaran) \u00e8 un palazzo di Vicenza del XVI secolo la cui facciata fu disegnata dall'architetto Andrea Palladio nel 1560.\nStoria.\nPalladio progett\u00f2 per Bernardo da Schio la facciata della sua casa di Vicenza, nei pressi del ponte Pusterla, nel 1560, lungo Borgo Pusterla. Impegnato nelle realizzazioni veneziane, che in quegli anni lo spingevano a un soggiorno pressoch\u00e9 stabile nella capitale, Palladio dovette seguire distrattamente il cantiere, tanto che il lapicida incaricato della realizzazione interruppe i lavori per mancanza di chiare indicazioni.\nAlla morte di Bernardo, la vedova non era interessata a concludere i lavori cui provvide il fratello di Bernardo, Fabrizio, nel 1574-1575, dopo che pietre e materiali da costruzione erano stati a lungo ammassati nel cortile.\nL'edificio dalla famiglia Schio pass\u00f2 ad altre famiglie nobili: i Vaccari, quindi i Lioy e poi gli Angaran.\nIl palazzo fu fatto restaurare - con alcune modifiche - dal nobile vicentino Carlo Angaran nel 1825, come si legge nell'iscrizione latina sotto il cornicione:\nDescrizione.\nLa facciata di rappresentanza del palazzo lungo la strada \u00e8 relativamente stretta. Per il trattamento del piano nobile, Palladio opta per la sua divisione in tre arcate di uguale larghezza, scandite da quattro semicolonne con capitelli corinzi, libere ai tre quarti del muro e la cui base si integra col paramento dello zoccolo.\nGli spazi tra le colonne sono occupati da tre finestre con balcone aggettante, sormontate ciascuna da un frontone triangolare in forte sporgenza. Destinate ad illuminare il granaio, tre finestre, ricavate nella cornice architravata e murate nel 1825, occupavano l'estremit\u00e0 superiore. La facciata \u00e8 animata peraltro da un gioco di luci ed ombre, grazie all'articolazione in parecchi strati di profondit\u00e0 ottenuta dall'utilizzo di colonne, sagomatura e balcone delle finestre e frontoni. Lo zoccolo del basamento \u00e8 rivestito da un bugnato rustico; l'architetto rompe la relativa monotonia dell'ordito delle bugne grazie all'arco dell'atrio d'ingresso e, soprattutto, ai motivi trapezoidali che cingono le due aperture laterali inferiori."}
{"id": "1725832", "revid": "599013", "url": "https://it.wikipedia.org/wiki?curid=1725832", "title": "Fabrice Catherine", "text": ""}
{"id": "1725834", "revid": "2134764", "url": "https://it.wikipedia.org/wiki?curid=1725834", "title": "Uwa Elderson Echi\u00e9jil\u00e9", "text": "Carriera.\nClub.\nInizi.\nProveniente dalle giovanili del Pepsi FA (fino al 2001) e del Wikki Tourists (dal 2001 al 2004) nel ruolo di attaccante, passa nel 2004 al Bendel Insurance, dove ci rimane per tre anni.\nStade Rennais.\nIl 1\u00ba agosto 2007 passa al Rennes, squadra militante nella massima serie francese. La prima stagione nei \"Les Rouges et Noirs\" trova pochi spazi in prima squadra, facendo quattro apparizioni, la prima il 23 dicembre 2007, nella partita pareggiata 0-0 contro il Tolosa. Il 13 gennaio 2008 subisce la sua prima ammonizione in maglia rossonera e in Ligue 1, nella partita casalinga vinta 3-1 contro il Marsiglia. Nelle altre due stagioni non \u00e8 mai riuscito ad imporsi come un titolare fisso del club, rimanendo spesso in panchine e, soprattutto la stagione 2009-2010, in tribuna. Il 18 settembre 2008 debutta in Coppa UEFA, subentrando all'85' a Sylvain Wiltord nella vittoria per 2-1 agli olandesi del Twente. Sempre nella stagione 2008-2009 debutta in Coppa Intertoto, nella partita vinta 10-9 ai calci di rigore contro il Tavriya, subentrando al 90' a Guillaume Borne.\nL'ultima stagione ai rossoneri non trova spazio nemmeno nelle riserve, giocando una sola partita: la vittoria per 2-1 nel quarto turno di Coupe de la Ligue contro il Sochaux. Complessivamente, con il Rennes gioca 28 partite in tre stagioni.\nBraga.\nIl 16 giugno 2010 firma un contratto quaternale allo Sporting Braga, squadra militante nella massima serie portoghese. Debutta con la nuova casacca il 28 luglio 2010, in occasione dell'andata del terzo turno di Champions League contro il Celtic, dove centra la sua prima rete con i \"Arsenalistas\". Nella partita di ritorno, avvenuta il 4 agosto 2010, viene ammonito per la prima volta con i portoghesi. Il 13 agosto 2010 debutta nella Primeira Liga contro il Portimonense, partita vinta 3-1. Nel girone di Champions League la squadra portoghese conclude al terzo posto, accontentandosi della partecipazione in Europa League, dove debutta il 24 febbraio 2011, nella partita vinta 2-0 contro i polacchi del Lech Pozna\u0144. La prima stagione con i portoghesi si conclude con un quarto posto in campionato, quindi qualificato al Turno di Play-off di Europa League della prossima stagione. Inoltre in Europa League arriva in finale, persa contro il , dove il terzino nigeriano rimane in panchina.\nNella stagione 2011-2012 si conferma uno dei titolari della squadra, giocando 40 partite. Debutta il 18 agosto 2011, in occasione dei preliminari di andata dell'Europa League contro il Young Boys (0-0), subentrando al 23' a Emmanuel Imorou. Segna il suo primo gol stagionale il 21 agosto, nella partita vinta 2-0 contro i funchalensi del Mar\u00edtimo. Il 20 ottobre 2011 segna la sua prima rete in una competizione europea, nella partita pareggiata 1-1 contro il Maribor. La seconda stagione si conclude con il terzo posto in campionato, qualificandosi in Champions League per la prossima stagione, e la semifinale della coppa di lega, persa contro Gil Vicente. Le ultime due stagioni al Braga trova poco spazio, rimanendo spesso in panchina a favore di Ismaily (2012-2013) e di Jo\u00e3ozinho (2013-2014). Complessivamente con la squadra portoghese gioca 106 partite e segna 8 gol.\nMonaco.\nIl 17 gennaio 2014 firma un contratto che lo legher\u00e0 fino al 2016 al Monaco, squadra militante nella massima serie francese. Il debutto con i \"Le Rouge et Blanc\" avviene il 22 gennaio 2014, in occasione del secondo turno della Coupe de France contro il Monts d Or Azergues Foot, partita vinta 3-0. Il 23 marzo 2014, nella partita pareggiata 1-1 contro il Lilla, viene ammonito per la prima volta in maglia rossobianca. A fine stagione il club del principato arriva seconda in campionato, qualificandosi in Champions League dopo un decennio, e raggiunge la semifinale della coppa nazionale, persa per 3-1 contro il .\nLa stagione 2014-2015 inizia con l'approdo del tecnico portoghese Leonardo Jardim, che subentra al tecnico italiano Claudio Ranieri. Il debutto stagionale avviene il 17 agosto 2014, nella sconfitta per 4-1 contro il Bordeaux. Segna il suo primo gol nella nuova casacca il 31 ottobre 2014, nella partita pareggiata 1-1 contro lo Stade Reims. Debutta in Champions League con i rossobianchi il 26 novembre 2014, nella partita vinta di misura contro il . Il 2 dicembre 2014, nella partita vinta 2-0 contro il , subisce un fallo che lo costringe a uscire agli ultimi minuti della partita e a rimanere in panchina per tre settimane.\nNazionale.\nDebutta con la Nazionale nel 2009. Nel 2013 ha vinto la Coppa d'Africa in Sudafrica e ha partecipato alla Confederations Cup in Brasile. Nell'ambito di questa manifestazione, il 17 giugno 2013 segna un gol contro Tahiti. Nell'amichevole pre-mondiale contro la Grecia, ha subito una lesione al ginocchio, che non gli permetter\u00e0 di partecipale al Mondiale 2014.\nStatistiche.\nPresenze e reti nei club.\n\"Statistiche aggiornate al 23 febbraio 2014.\""}
{"id": "1725835", "revid": "767487", "url": "https://it.wikipedia.org/wiki?curid=1725835", "title": "Portrait of a Genius", "text": "Portrait of a Genius \u00e8 un cortometraggio del 1943 diretto da Sammy Lee e basato sulla vita del pittore italiano Leonardo da Vinci."}
{"id": "1725836", "revid": "767487", "url": "https://it.wikipedia.org/wiki?curid=1725836", "title": "Leonardo da Vinci (film 1952)", "text": "Leonardo da Vinci \u00e8 un film del 1952 diretto da Luciano Emmer ed Enrico Gras.\nIn forma di documentario viene illustrata la vita del grande ingegno del Rinascimento italiano Leonardo da Vinci."}
{"id": "1725837", "revid": "2134764", "url": "https://it.wikipedia.org/wiki?curid=1725837", "title": "Djimi Traor\u00e9", "text": "Durante la sua carriera ha vinto 2 FA Cup (2001 e 2006), 2 Coppe di Lega inglesi (2001 e 2003), 1 Supercoppa inglese (2001), 1 Coppa di Lega francese (2012), 1 US Open Cup (2014), 1 MLS Supporters' Cup (2014), 1 Coppa UEFA (2001), 1 Champions League (2005) e 1 Supercoppa UEFA (2005).\nCaratteristiche tecniche.\nTerzino sinistro, Traor\u00e9 \u00e8 stato anche utilizzato come difensore centrale."}
{"id": "1725838", "revid": "13261", "url": "https://it.wikipedia.org/wiki?curid=1725838", "title": "Centro di traduzione degli organismi dell'Unione europea", "text": "Il Centro di traduzione degli organismi dell'Unione europea (CDT) \u00e8 un'agenzia dell'Unione europea. Istituito nel 1994, il centro ha sede a Lussemburgo. Il centro, che \u00e8 autofinanziato, \u00e8 stato costituito per venire incontro alle necessit\u00e0 di traduzione delle altre agenzie dell'Unione europea. Dietro accordi volontari di cooperazione fornisce anche servizi alle istituzioni dell'UE ed agli altri organismi che hanno propri servizi di traduzione."}
{"id": "1725840", "revid": "767487", "url": "https://it.wikipedia.org/wiki?curid=1725840", "title": "Guillaume Borne", "text": ""}
{"id": "1725842", "revid": "120914028", "url": "https://it.wikipedia.org/wiki?curid=1725842", "title": "Michele Ranchetti", "text": "Ranchetti fu uno dei maggiori storici della Chiesa e delle religioni. Allievo di Federico Chabod, dopo un'esperienza professionale come assistente di Adriano Olivetti a Ivrea fu chiamato nel 1963 da Delio Cantimori a insegnare nell'Universit\u00e0 di Firenze, dove successe a Cantimori come professore di Storia della Chiesa. Si \u00e8 anche distinto come poeta, pittore, saggista e traduttore dal tedesco.\nNella sua opera di consulente editoriale e traduttore, cur\u00f2 l'edizione italiana delle opere di Wittgenstein, Gustav Jung, Celan, Rilke, Benjamin; per la Arnoldo Mondadori Editore l'edizione della Bibbia nella classica traduzione di Giovanni Diodati. Importante \u00e8 anche la sua partecipazione alla vita della casa editrice Quodlibet, per la quale negli ultimi anni diresse la collana \"Verbarium\", e alla vita culturale italiana e internazionale.\nPremi letterari.\nHa vinto nel 1964 il Premio Soverato per la saggistica con \"Cultura e riforma religiosa nella storia del modernismo\", Einaudi, Torino, 1963. Autore di tre raccolte di poesia, Michele Ranchetti ha vinto inoltre il Premio Viareggio nel 2001 con la raccolta intitolata \"Verbale\", con la quale si \u00e8 aggiudicato anche il primo posto nella XVII edizione del Premio di poesia Lorenzo Montano. La traduzione di \"Sotto il tiro di presagi. Poesie inedite 1948-1969\" di Paul Celan (in collaborazione e a pari merito con Jutta Leskien) ha ricevuto il Premio Monselice di traduzione 2002."}
{"id": "1725843", "revid": "709565", "url": "https://it.wikipedia.org/wiki?curid=1725843", "title": "J\u00e9r\u00f4me Leroy", "text": ""}
{"id": "1725844", "revid": "1833487", "url": "https://it.wikipedia.org/wiki?curid=1725844", "title": "Katy Jurado", "text": "Attiva nel cinema statunitense dal 1951, e in seguito anche in televisione, nel 1952 fu vincitrice, prima interprete latina, del Golden Globe come migliore attrice non protagonista in \"Mezzogiorno di fuoco\".\nBiografia.\nDopo il debutto in \"No matar\u00e1s\" (1943), partecip\u00f2 a fianco di Pedro Infante al film messicano \"Nosotros Los Pobres\" (1947), che le diede la notoriet\u00e0. Apparve in seguito in molti film statunitensi, tra i quali \"L'amante del torero\" (1951), \"Destino sull'asfalto\" (1955), \"L'imputato deve morire\" (1955), \"Trapezio\" (1956), \"Gli uomini della terra selvaggia\" (1958), \"I due volti della vendetta\" (1961), \"Barabba\" (1961), \"I briganti italiani\" (1961), \"Stay Away, Joe\" (1968), con Elvis Presley, \"Pat Garrett e Billy Kid\" (1972) di Sam Peckinpah, \"I figli di Sanchez\" (1978), e \"Sotto il vulcano\" (1984).\nRecit\u00f2 nella serie televisiva \"a.k.a. Pablo\" (1984) e concluse la carriera nel suo paese natale col film \"Un Secreto de Esperanza\". La Jurado fu candidata all'Oscar come migliore attrice non protagonista in \"Mezzogiorno di fuoco\", una delle tre attrici messicane ad aver ottenuto una candidatura (le altre furono Salma Hayek e Adriana Barraza).\nVita privata.\nSi spos\u00f2 due volte: con l'attore messicano V\u00edctor Vel\u00e1zquez (da cui ebbe due figli), e poi con Ernest Borgnine, a cui rimase legata dal 1959 al 1963."}
{"id": "1725846", "revid": "1699816", "url": "https://it.wikipedia.org/wiki?curid=1725846", "title": "The Gentlemen's Alliance Cross - L'accademia dei misteri", "text": " \u00e8 un manga \"sh\u014djo\" di Arina Tanemura, originariamente pubblicato su \"Ribon\" dal 2004 al giugno 2008, e successivamente raccolto in 11 tank\u014dbon. \u00c8 stato pubblicato mensilmente in Italia da Panini Comics sotto l'etichetta Planet Manga a partire dall'aprile 2008.\nTrama.\nHaine frequenta la scuola imperiale che si basa su una classificazione per reddito. Lei appartiene al gruppo bronzo ovvero i benestanti (che per\u00f2 sono anche la pi\u00f9 bassa classe sociale nella scuola), per diventare un argento si possono accumulare punti vincendo concorsi o prendendo voti alti o, pi\u00f9 semplicemente, pagando una retta scolastica pi\u00f9 alta. Haine essendo stata adottata lavora sodo perch\u00e9 pensa di dover in qualche modo ripagare Itsuki (il padre adottivo) e Ryokuka (la moglie di Itsuki) per essersi presi cura di lei. Inoltre si scopre che Haine \u00e8 segretamente innamorata dell'Imperatore (il solo membro oro della scuola) per un loro incontro diversi anni prima e per un libro che le ha regalato il suo vero padre. Entra a far parte del consiglio studentesco per uno scherzo di Maora e da allora diventa la guardia del corpo dell'Imperatore.\nPersonaggi.\nHaine Otomiya.\n\u00c8 una ragazza allegra e molto emotiva, in origine faceva parte dei Kamiya, tuttavia \u00e8 stata adottata da Itsuki Otomiya perch\u00e9 i Kamiya stavano andando in bancarotta. Ma non \u00e8 questa la vera motivazione infatti pi\u00f9 tardi nel manga si scoprir\u00e0 che Itsuki Otomiya \u00e8 il suo vero padre, poich\u00e9 lui e la madre di Haine, Maika, in giovent\u00f9 erano stati innamorati ma il loro amore fu ostacolato da Kazuhito, che ne era innamorato e pur di averla aveva fatto deporre Itsuki dal ruolo di imperatore e costretto lei a sposarlo poich\u00e9 il padre di Maika era molto malato e alla sua famiglia avrebbero fatto molto comodo i soldi dei Kamiya ma alla fine si scopre che lei si \u00e8 innamorata del marito, per questo non \u00e8 tornata da Itsuki. Al momento dell'adozione Kazuhito ha dato via Haine solo per riportarla dal suo vero padre. Siccome Haine non si capacitava del fatto di essere stata venduta, entr\u00f2 a far parte delle studentesse ribelli, ma cambi\u00f2 in seguito all'incontro con Shizumasa, e fu per questo che si iscrisse all'accademia imperiale per potergli stare vicino. Quando entra a far parte del consiglio studentesco rimane molto scossa dal cambiamento di Shizumasa ma decide comunque di stargli vicino.\nVerso met\u00e0 del manga scopre il segreto del imperatore,cio\u00e8 che in realt\u00e0 lui ne \u00e8 il fratello gemello, Takanari e che ha dovuto sostituirlo, Haine rester\u00e0 molto confusa e alla fine dichiara di amarli entrambi,ma dopo aver scoperto che il libro non \u00e8 opera di Shizumasa ma di Takanari, capir\u00e0 di amare solo quest'ultimo e lo salva.\nNobile Takanari Togu.\nIl fratello gemello di Shizumaza, che all'inizio del manga lo sostituisce come Imperatore perch\u00e9 il fratello \u00e8 malato. Nessuno sa della sua esistenza esclusi i membri della famiglia Togu e i loro servitori, il resto del mondo pensa che lui sia morto. Tratta Haine con freddezza, perch\u00e9 vorrebbe che lui lo odiasse e si allontanasse cos\u00ec da Shizumasa.\nNobile Shizumasa Togu.\nIl vero Imperatore dell'accademia. A causa di una malattia ha dovuto cedere momentaneamente il posto al gemello, ma \u00e8 pi\u00f9 che intenzionato a riprendersi sia il ruolo di imperatore, sia Haine.\nUshio Amamiya.\nMigliore amica di Haine, per la quale mostra un attaccamento particolare( sembra che sia innamorata di lei), \u00e8 una ragazza chiusa e silenziosa, ma dalla straordinaria bellezza. Detta anche Lady Ortensia, odia gli uomini, tuttavia si \u00e8 fatta la fama di una ragazza che offre il suo corpo per ottenere sempre qualcosa (come quando per recuperare la cravatta di Haine si fa scoprire con Shizumasa). Nel corso della storia riveler\u00e0 ad Haine il suo amore, costringendola a lasciar perdere Takanari, ma poi si render\u00e0 conto di aver fatto un grave errore e di essere in realt\u00e0 innamorata di Senri, il dottore della scuola, che \u00e8 innamorato di lei perch\u00e9 le ricorda la sua fidanzata morta.\nMaora (Ichinomiya Yoshitaka).\nMaora \u00e8 l'unica ragazza membro del consiglio studentesco, nota per la sua incredibile memoria. Simpatica e allegra, possiede una \"mini-capretta\" di nome Okorimakuri.\nIn realt\u00e0 \u00e8 un ragazzo, amico d'infanzia di Maguri, per il quale nutre un sentimento profondo.\nSuccessivamente si scopre avere anche una doppia identit\u00e0, infatti egli \u00e8 anche il postino della scuola e quando Maguri accetter\u00e0 l'amore fra Haine e Shizumasa, lui avra il coraggio per rivelare all'amico i suoi veri sentimenti.\nMaguri Tsujimiya.\nAmico d'infanzia di Maora era il 'Finto Fidanzato' del Nobile Shizumasa. \u00c8 innamorato, appunto, dell'Imperatore e per questo litiga molto spesso con Haine ma tuttavia le \u00e8 amico. I suoi genitori sono degli Yakuza e suo fratello \u00e8 l'ex imperatore dell'academia. Si innamorer\u00e0 di Maora.\nKusame Otomiya.\nFratellastro di Haine, figlio di Ryokuka. L'unico studente dell'accademia che sia riuscito ad arrivare al gruppo argento solo grazie alla media scolastica. Inizialmente \u00e8 innamorato di Haine, nascondendo per\u00f2 questo sentimento alla sorella; successivamente si innamora di Komaki, vera sorella di Haine.\nKomaki Kamiya.\nSorella minore di Haine, figlia di Maika e Kazuhito. Inizialmente si finge la fidanzata di Shizumaza, ma solo perch\u00e9 vorrebbe rendersi odiosa ad Haine in modo che lei non voglia tornare a casa, perch\u00e9 pensa che questa decisione la farebbe soffrire. Successivamente si scopre che \u00e8 innamorata di Kusame, al quale si dichiarer\u00e0 e ne diverr\u00e0 la ragazza. Vuole molto bene alla sorella e ha sofferto tanto per la sua \"vendita\".\nToya.\nServitore personale di Takanari. \u00c8 molto legato al suo padrone, per il quale \u00e8 disposto a tutto, persino a \"sporcarsi le mani\"."}
{"id": "1725849", "revid": "599013", "url": "https://it.wikipedia.org/wiki?curid=1725849", "title": "Micka\u00ebl Pagis", "text": ""}
{"id": "1725850", "revid": "2091899", "url": "https://it.wikipedia.org/wiki?curid=1725850", "title": "Palazzo Pretorio (Cividale del Friuli)", "text": "Palazzo Pretorio, noto anche come palazzo dei Provveditori veneti, \u00e8 un palazzo di Cividale del Friuli attribuito all'architetto Andrea Palladio nel 1564 e realizzato tra il 1565 e il 1615. Dal 1990 \u00e8 sede del Museo archeologico nazionale di Cividale.\nStoria e descrizione.\n\u00c8 Giorgio Vasari a testimoniare l'esistenza di un progetto di Andrea Palladio per il palazzo Pretorio di Cividale. L'architetto ne realizz\u00f2 un modello e fu presente alla posa della prima pietra avvenuta nel 1565. La volont\u00e0 della Magnifica Comunit\u00e0 di costruire il palazzo Pretorio risaliva al 1559, dopo che la Repubblica di Venezia decise di separare l'antica capitale friulana dal resto della Patria del Friuli assegnandole un suo territorio e un provveditore ordinario. Tuttavia, l'inizio dei lavori dovette attendere il marzo del 1565, quando fu conseguita la copertura finanziaria su sollecitazione dell'allora provveditore Michele Bon. Il palazzo fu costruito dove prima sorgeva il medievale palazzo patriarcale, gravemente danneggiato nel violento terremoto del 1511.\nAlcuni anni pi\u00f9 tardi l'inizio della costruzione, i lavori si arrestarono per poi riprendere dopo almeno un lustro di inattivit\u00e0 e cio\u00e8 nel 1580. Prima di quell'anno era stata completata solamente la terza parte disposta verso nord e si procedette quindi con l'erezione della sezione centrale. Forse solo nel 1585 il primo provveditore inizi\u00f2 a vivere il palazzo, ma non nel piano nobile come era previsto originariamente, bens\u00ec al piano terra nella parte orientata a sud, cio\u00e8 verso il Duomo, e precisamente negli alloggi riservati al cavaliere. Infatti, tutta quella sezione avrebbe dovuto ospitare le varie figure componenti la corte: il cavaliere e i \"bassi ministri\" (come i birri) al piano terra, il cancelliere e il vicario in due parti distinte del mezzanino. Tale sezione venne ultimata fino al colmo del tetto non prima del 1605 e, nel frattempo, i provveditori dovettero sistemarsi prima, come gi\u00e0 visto, al piano terra e quindi nel mezzanino. Solo dopo il 1607 l'intera corte pot\u00e9 finalmente abitare nei rispettivi alloggi, mentre i lavori venivano ancora condotti in altri ambienti come il salone. Il palazzo poteva dirsi completato nel 1615, anno in cui si ultimavano ormai le scuderie. \u00c8 probabile che alcuni interventi dovettero protendersi ulteriormente, poich\u00e9 si ricav\u00f2 la foresteria in una sala al primo piano non prima del 1618.\nLe funzioni del palazzo non si limitavano a quelle residenziali, ma assumevano inoltre quelle prettamente legate alle funzioni pretorie, cio\u00e8 di \"governatore\" e di magistrato. Al primo piano (oltre agli ambienti privati del provveditore, a un piccolo oratorio, alle cucine, all'ampio tinello e alla foresteria) vi erano non solamente il salone ma soprattutto la camera delle udienze, dove il provveditore svolgeva i processi di secondo grado, convocava i sudditi o riceveva coloro i quali si rivolgevano a lui per presentare suppliche o lagnanze. Al piano terra (nella sezione nord) c'erano invece la cosiddetta \"camera fiscale\", in cui operava il camerlengo nominato dalla citt\u00e0 e poi uno \"scontro\" stipendiato dalle autorit\u00e0 marciane, e le prigioni (una per gli uomini, una per le donne e una terza pi\u00f9 piccola). Nell'edificio si riuniva inoltre l'arengo della contadinanza del territorio di Cividale. Annesso al palazzo c'era, infine, un fabbricato pi\u00f9 basso dove venne ospitato l'archivio \"pubblico\", cio\u00e8 del reggimento, composto per lo pi\u00f9 dai verbali di processi e dalle sentenze.\nNel 1779 la Repubblica decise di trasferire la propriet\u00e0 del palazzo alla Magnifica Comunit\u00e0, la quale, dal 1796, prese a svolgere qui per almeno un trentennio le proprie adunanze consiliari. Nel XIX divenne sede di vari uffici pubblici e talvolta, solo parzialmente, di attivit\u00e0 private (la casa editrice Fulvio Giovanni e poi la Banca Cooperativa di Cividale). Infine fu eletto a sede del Museo Archeologico Nazionale di Cividale.\nNumerose sono le testimonianze lapidee (busti, stemmi ed epigrafi) presenti dentro e fuori dall'edificio; alcune subirono la distruzione decisa dalle autorit\u00e0 pubbliche oppure i danni dovuti a spostamenti o rimaneggiamenti. Parecchie si trovano in ubicazioni non corrispondenti a quelle originarie, inducendo in errore alcuni studiosi (non sostenuti da una ricerca documentaria ma solo basatisi sul materiale lapideo) che contaminarono la critica e la storiografia. Solo nel 2011 \u00e8 stato possibile delineare l'evoluzione dell'edificio.\nNon \u00e8 certo agevole ritrovare la mano palladiana nell'edificio, anche se il singolare basamento degli archi del portico, a bugne di pietra, potrebbe derivare dagli studi palladiani sulle antichit\u00e0 romane della Dalmazia e specificamente dall'anfiteatro di Pola. Secondo alcuni autori, \u00e8 possibile riscontrare delle similitudini col palazzo Civena di Vicenza. Ci\u00f2 che sembra comunque probabile \u00e8 che l'esecuzione sia avvenuta non solo fuori del controllo di Palladio, ma altres\u00ec senza particolare rispetto verso il progetto originario, del cui modello abbiamo ancora notizia nel 1580. Di rimaneggiamenti successivi ce ne furono anche in epoche recenti: nel XIX secolo si procedette con l'eliminazione di un poggiolo che si trovava in prossimit\u00e0 delle tre finestre del salone trapassante al primo piano (il quale appariva disorganico rispetto alla facciata e che interrompeva la canonica tripartizione della facciata gi\u00e0 delineata dalle paraste); nel XX secolo venne abbattuto uno scalone, allargato simmetricamente il retro della sezione nord e innalzata quella parte del tetto che fino ad allora appariva disomogenea rispetto al resto, avendo una base d'appoggio pi\u00f9 stretta."}
{"id": "1725854", "revid": "767487", "url": "https://it.wikipedia.org/wiki?curid=1725854", "title": "Leonardon ikkunat", "text": "Leonardon ikkunat \u00e8 un film del 1986 diretto da Pirjo Honkasalo e basato sulla vita del pittore italiano Leonardo da Vinci."}
{"id": "1725856", "revid": "599013", "url": "https://it.wikipedia.org/wiki?curid=1725856", "title": "Daniel Moreira", "text": ""}
{"id": "1725860", "revid": "599013", "url": "https://it.wikipedia.org/wiki?curid=1725860", "title": "Olivier Thomert", "text": "Carriera.\nNazionale.\nHa esordito in Nazionale nel 2013."}
{"id": "1725861", "revid": "767487", "url": "https://it.wikipedia.org/wiki?curid=1725861", "title": "Leonardo da Vinci (film 1996)", "text": "Leonardo Da Vinci \u00e8 un cortometraggio d'animazione del 1996 diretto da Richard Rich e basato sulla vita del pittore italiano Leonardo da Vinci."}
{"id": "1725865", "revid": "599013", "url": "https://it.wikipedia.org/wiki?curid=1725865", "title": "Rod Fanni", "text": "Caratteristiche tecniche.\n\u00c8 un difensore centrale, che pu\u00f2 giocare anche terzino destro. \u00c8 abile nel gioco aereo.\nCarriera.\nClub.\nHa giocato soprattutto in club francesi e in Ligue One, in particolare con squadre come il , il e il .\nDopo essere rimasto svincolato, il 6 marzo 2018 firma fino a giugno un contratto con il .\nIl 18 marzo esordisce con i canadesi giocando da titolare il derby vinto contro Toronto per 1-0. Rimane con i canadesi per tre stagioni in cui colleziona complessivamente 47 presenze condite da una rete. \nIl 1\u00b0 gennaio 2021 si ritira dal calcio giocato.\nNazionale.\nHa giocato 2 partite segnando un gol con la Nazionale Under-21 di calcio della Francia, mentre dal 2008 ad oggi ha collezionato 5 presenze con la Nazionale Maggiore Transalpina.\nStatistiche.\nPresenze e reti nei club.\n\"Statistiche aggiornate al 30 dicembre 2020.\""}
{"id": "1725867", "revid": "1226", "url": "https://it.wikipedia.org/wiki?curid=1725867", "title": "Palazzo dei Provveditori Veneti", "text": ""}
{"id": "1725869", "revid": "599013", "url": "https://it.wikipedia.org/wiki?curid=1725869", "title": "Bruno Cheyrou", "text": "Curiosit\u00e0.\nHa un fratello anch'egli calciatore, Beno\u00eet."}
{"id": "1725872", "revid": "599013", "url": "https://it.wikipedia.org/wiki?curid=1725872", "title": "Patrice Luzi", "text": ""}
{"id": "1725875", "revid": "38120", "url": "https://it.wikipedia.org/wiki?curid=1725875", "title": "Leonardo (film)", "text": "Leonardo \u00e8 un film TV del 2003 diretto da Sarah Aspinall e basato sulla vita del pittore italiano Leonardo da Vinci."}
{"id": "1725876", "revid": "599013", "url": "https://it.wikipedia.org/wiki?curid=1725876", "title": "St\u00e9phane M'Bia", "text": "Caratteristiche tecniche.\nSt\u00e9phane M'Bia \u00e8 nato come centrocampista centrale, la classica diga davanti alla difesa, dotato di una buona tecnica e di un grande fisico, \u00e8 diventato un giocatore polivalente: se prima infatti era impiegato solo come centrocampista d'interdizione, negli anni \u00e8 diventato anche difensore centrale, ruolo che occupava stabilmente nel O. Marsiglia, o terzino di spinta, ruolo in cui giocava all'occorrenza nel club francese e nel Camerun; \u00e8 abile nelle ripartenze, ha velocit\u00e0 e ha facilit\u00e0 di cross, oltre che essere ottimo nel recuperare palloni a centrocampo.\nCarriera.\nClub.\nGli inizi ed il Rennes.\nFormatosi nella Kadji Sports Academy di Douala, la stessa scuola di Samuel Eto'o, Idriss Carlos Kameni e tanti altri nazionali camerunesi, nell'estate del 2003 arriva in Francia al Rennes.\nDalla stagione 2004-2005 \u00e8 aggregato in prima squadra anche se gioca solo un match. Nella stagione successiva invece ben 22 presenze e l'esordio in Coppa UEFA, ma \u00e8 nella stagione 2006-2007 che esplode con 30 partite giocate e il primo gol siglato al Lione. \nNella stagione 2007-2008 segna 3 gol in 25 partite e sigla anche il primo gol in Coppa UEFA alla . L'ultima stagione segna un'altra rete in Coppa UEFA al Twente. In 5 anni al Rennes vanta un totale di 131 presenze e 7 gol.\nO. Marsiglia.\nNell'estate 2009 passa al Olympique Marsiglia per 12 milioni di euro, firmando fino a giugno 2013.\nSegna il suo primo gol il 22 agosto al suo ex club, il Rennes; segna invece il primo gol al V\u00e9lodrome l'11 aprile 2010 nella partita contro il Nizza.\nNella prima stagione vince subito la Ligue 1 giocando da difensore centrale, \u00e8 stato uno dei pilastri della squadra con 27 presenze e 2 gol, saltando per\u00f2 una parte di stagione per gli impegni in Coppa d'Africa.\nSi \u00e8 dimostrato come uno dei migliori difensori centrali di tutta la Ligue 1.\nQPR.\nIl 31 agosto 2012 passa al Queens Park Rangers\nin uno scambio di prestiti che porta Joey Barton al Marsiglia. A fine stagione, conclusasi con la retrocessione del QPR, viene riscattato dal Marsiglia.\nSiviglia.\nIl 26 agosto 2013 passa in prestito con diritto di riscatto al Siviglia sebbene gli spagnoli abbiano gi\u00e0 accordato un pre-contratto triennale con il giocatore nel caso si decidesse di tenerlo. Un suo colpo di testa al 94' minuto della semifinale di ritorno contro il Valencia ha permesso al Siviglia di accedere alla finale di Europa League 2013-2014.\nVince questa competizione da protagonista, giocando un'ottima finale e realizzando uno dei 4 rigori che consentono al Siviglia di alzare la coppa (4-3 d.c.r).\nComplessivamente mette insieme 30 presenze e 5 gol.\nLa stagione 2014-2015 si apre per M'bia con diverse prestazioni di livello, partendo spesso titolare e siglando un gol contro il Cordoba durante la quarta giornata di campionato, mettendo a segno una doppietta contro il Deportivo La Coru\u00f1a durante la settima giornata di Liga e segnando una quarta marcatura contro il Granada, gara valevole per la tredicesima giornata di campionato. Concluso il campionato al quinto posto, il 27 maggio 2015 vince per la seconda volta consecutiva la UEFA Europa League, partendo titolare e disputando un'ottima gara nella vittoria 3-2 contro il Dnipro.\nIn questa stagione in tutto gioca 36 partite segnando 7 gol.\nComplessivamente con il Siviglia sono 12 i gol messi a segno in 66 presenze collezionate in 2 stagioni.\nTrabzonspor.\nIl 18 giugno seguente, in scadenza di contratto con il club spagnolo, viene ufficializzato il suo passaggio al Trabzonspor ma in realt\u00e0 effettua solo le visite mediche tardando a firmare il contratto con il club turco perch\u00e9 in attesa di offerte migliori e avrebbe voluto inserire nel contratto una clausola che lo avrebbe portato a potersi liberare nei successivi 15 giorni dopo la firma.\nIl 27 giugno infine il giocatore firma un contratto triennale con i turchi.\nHebei Fortune China.\nIl 28 gennaio 2016 passa all'Hebei China Fortune per 6 milioni di euro e firma un contratto triennale da circa 8 milioni di euro a stagione. Segna il suo primo gol con la squadra cinese nella terza giornata di campionato, rispondendo al vantaggio iniziale di Ramires nella partita terminata 1-1 contro il Jiangsu Suning. Il 28 febbraio 2018 si svincola dal club cinese.\nTolosa.\nNell'agosto 2018 firma un contratto annuale con il , in Ligue 1. Nel gennaio 2019, dopo 5 presenze in campionato, lascia il club francese.\nWuhan Zall e Shanghai Shenua.\nRimasto svincolato, a febbraio 2019, viene ingaggiato dal , club neopromosso in Chinese Super League, tornando cos\u00ec di fatto a disputare il massimo campionato cinese a distanza di un anno dall'ultima esperienza.\nIl 24 gennaio 2020 viene acquistato dallo Shanghai Shenhua.\nFuenlabrada.\nIl 31 agosto firma per gli spagnoli del .\nNazionale.\nFa parte della Nazionale camerunese dal 2005, tuttavia l'esordio ufficiale avviene a Rotterdam, il 27 maggio 2006 in amichevole contro i Paesi Bassi.\nIl 3 giugno 2007 segna il suo primo gol coi \"Leoni indomabili\" nel match vinto 2-1 con la Liberia, valido per le qualificazioni alla Coppa d'Africa 2008.\nNella Coppa d'Africa 2008 \u00e8 uno dei titolari, ed ai quarti di finale segna una doppietta nel 3-2 con cui il Camerun batte la Tunisia. Sar\u00e0 inserito nella Best 11 della competizione.\nPartecipa anche alla Coppa d'Africa 2010 ed al Mondiale 2010, dove nel primo match con il Giappone perso per 1-0 colpisce una traversa a pochi minuti dalla fine. Ha inoltre preso parte al Mondiale 2014, durante il quale il Camerun ha concluso all'ultimo posto nel girone con 0 punti.\nDopo il ritiro dalla nazionale da parte di Samuel Eto'o, M'bia diviene il nuovo capitano dei Leoni Indomabili.\nStatistiche.\nPresenze e reti nei club.\n\"Statistiche aggiornate al 26 ottobre 2017.\"\nCronologia presenze e reti in nazionale.\n "}
{"id": "1725878", "revid": "599013", "url": "https://it.wikipedia.org/wiki?curid=1725878", "title": "Jimmy Briand", "text": "Statistiche.\nPresenze e reti nei club.\n\"Statistiche aggiornate al 3 febbraio 2020.\""}
{"id": "1725879", "revid": "122430085", "url": "https://it.wikipedia.org/wiki?curid=1725879", "title": "Oasi di protezione dell'invaso artificiale e del parco del Cillarese", "text": "L'oasi di protezione faunistica del Cillarese \u00e8 un bacino idrico artificiale situato alla periferia a nord-ovest di Brindisi.\nStoria.\nIn origine si trattava di una area paludosa che nel 1980 \u00e8 stata bonificata, grazie alla costruzione di un invaso artificiale, realizzato con fondi della Cassa per il Mezzogiorno, e trasformata in un bacino idrico per fornire acqua alle industrie locali. Viene gestito dal consorzio SISRI che lo ritiene una semplice \"area a servizio di un impianto industriale\". Nel giro di pochi anni dalla realizzazione della diga, l'invaso \u00e8 diventato un habitat naturale per varie specie di uccelli acquatici stanziali e meta per tanti uccelli migratori.\nTerritorio.\nL'intera zona ha una estensione di circa 170 ettari di cui circa 100 occupati dall'invaso, circondato da colture. Vi \u00e8 anche il bosco del Cillarese, un agglomerato di conifere. Le acque reflue del Cillarese sono scaricate per mezzo di un canale, che prende lo stesso nome, nel Seno di Ponente.\nHa una profondit\u00e0 di circa tre metri ed \u00e8 alimentato dalle acque bianche (e non solo) provenienti dai comuni della provincia ad ovest del capoluogo, oltre che dalle costanti \"precipitazioni\" che avvengono nell'area.\nL'invaso \u00e8 visibile da contrada Montenegro, vicino alla postazione del ripetitore radio locale, posto sulla cima della collina che costeggia la valle (attraversata dalla pista ciclabile). Altre vedute si hanno dalla ferrovia in direzione Taranto o ancor meglio da quella in direzione Bari, o dall'ospedale di Brindisi Antonio Perrino, soprattutto ai piani alti, dove si pu\u00f2 notare l'estensione totale del bacino della diga.\nVincoli di tutela.\nAttualmente l'area \u00e8 sottoposta a vincolo naturalistico in quanto \"oasi di protezione della fauna\" (DPGR n.376 del 6 agosto 1992).\nIl sito \u00e8 stato inoltre dichiarato sito di interesse regionale (SIR; codice IT9140012), nell'ambito del progetto realizzato dal Ministero dell'ambiente per censire i biotopi che rientrano nelle rete ecologica europea \"Natura 2000\", in applicazione della cosiddetta \"Direttiva Habitat\" (direttiva 92/43/CEE).\nL'area rientra tra le zone umide indicate dall'Istituto nazionale per la fauna selvatica in cui svolgere ogni anno il censimento degli uccelli acquatici svernanti (codice zona:BR0501).\n\u00c8 inoltre in corso una procedura per il riconoscimento dello status di parco urbano da parte del comune di Brindisi, ai sensi della L.R. n.19 del 1997 (\u201cNorme per l'istituzione e la gestione delle aree naturali protette nella Regione Puglia\u201d).\nFauna.\nL'area \u00e8 divenuta nel tempo un'importante zona di svernamento e nidificazione lungo le rotte migratorie di numerose specie di uccelli acquatici tra cui la rara moretta tabaccata (\"Aythya nyroca\") ed altri Anatidi quali il moriglione (\"Aythya ferina\"), il mestolone (\"Anas clypeata\"), la folaga (\"Fulica atra\"). Altre specie segnalate sono la garzetta (\"Egretta garzetta\"), l'airone cenerino (\"Ardea cinerea\"), il tuffetto (\"Tachybaptus ruficollis\") e lo svasso (\"Podiceps cristatus\"). Occasionalmente sono stati osservati anche l'airone bianco maggiore (\"Casmerodius albus\") e l'airone guardabuoi (\"Bubulcus ibis\").\nIn primavera \u00e8 inoltre spesso segnalata la presenza della gru (\"Grus grus\") e della cicogna bianca (\"Ciconia ciconia\"). Tra i rapaci vanno infine segnalati il falco pescatore (\"Pandion haliaetus\") e l'albanella minore (\"Circus pygargus\"). Molti anfibi (rane, rospi, salamandre ecc) e rettili tra i quali figurano la tartaruga palustre, il biacco, la biscia dal collare e il colubro. Tra i mammiferi pi\u00f9 comuni vi possono essere le volpi, le lepri, le faine, i ricci e i cinghiali.\nAccessi.\nL'invaso \u00e8 raggiungibile da alcune strade interne, sia da contrada Montenegro, arrivando dalla strada statale 16 Adriatica, meglio nota come \"provinciale per San Vito\", o dalla strada statale 379, per l'omonimo svincolo, oppure dalla strada comunale Pittachi, in direzione Taranto-Lecce, seguendo il cartello Consorzio SISRI.\nLe immagini.\nLe foto pubblicate in questa pagina sono riprese dal sito web di Cicloamici, che gentilmente acconsente all'uso delle stesse."}
{"id": "1725882", "revid": "767487", "url": "https://it.wikipedia.org/wiki?curid=1725882", "title": "Perpetuum Mobile", "text": "Perpetuum Mobile \u00e8 un cortometraggio d'animazione del 2006 diretto da Raquel Ajofrin ed Enrique Garc\u00eda e basato sulla vita del pittore italiano Leonardo da Vinci."}
{"id": "1725885", "revid": "767487", "url": "https://it.wikipedia.org/wiki?curid=1725885", "title": "The Secret Life of Leonardo Da Vinci", "text": "The Secret Life of Leonardo Da Vinci \u00e8 un documentario del 2006 diretto da Michael Bouson e basato sulla vita del pittore italiano Leonardo da Vinci."}
{"id": "1725886", "revid": "117099345", "url": "https://it.wikipedia.org/wiki?curid=1725886", "title": "Bassiano (cognato di Costantino)", "text": "Biografia.\nLa storia di Bassiano \u00e8 narrata nella \"Origo Constantini Imperatoris\".\nDopo l'alleanza stretta nel 313 e la sconfitta di Massimino Daia, Costantino e Licinio si erano divisi l'Impero romano, tenendo il primo l'Occidente e il secondo l'Oriente; nel 315, Bassiano spos\u00f2 Anastasia, figlia di secondo letto di Costanzo Cloro e sorellastra di Costantino I, mentre suo fratello Senecione era stretto collaboratore di Licinio. Costantino invi\u00f2 Flavio Costanzo da Licinio, per convincerlo a riconoscere Bassiano quale Cesare dell'Italia, in modo da fungere da cuscinetto tra i due augusti. Licinio era contrario a questo accordo, in quanto riteneva Bassiano un uomo di Costantino e, tramite Senecione, convinse Bassiano a ribellarsi a Costantino. Quando Bassiano prese le armi contro il cognato, scopr\u00ec che Costantino era stato messo al corrente del suo tradimento da alcuni ufficiali a lui fedeli: l'imperatore fece arrestare, condannare e giustiziare Bassiano.\nIn seguito, Costantino chiese a Licinio di consegnargli Senecione per punirlo, ma ottenne un rifiuto, che port\u00f2 poi alla rottura tra i due augusti e allo scoppio della guerra.\nInterpretazioni.\nSecondo gli storici contemporanei, il racconto conservatosi \u00e8 il frutto della manipolazione propagandistica di Costantino:\nSecondo Southern, l'inevitabile catena di eventi sarebbe un indizio che sia stato Costantino stesso a organizzare la presunta ribellione, per indurre Licinio a negare la consegna di un proprio uomo e quindi dare a Costantino il \"casus belli\" per iniziare la guerra.\nSecondo Barnes, in realt\u00e0 la storia sarebbe differente. Costantino avrebbe proposto a Licinio di riconoscere il cognato Bassiano e il figlio di primo letto Crispo come Cesari (probabilmente d'Occidente e d'Oriente rispettivamente); il motivo di questa scelta sarebbe stata la difficolt\u00e0 della seconda moglie di Costantino, Fausta, di concepire un figlio malgrado i diversi anni di matrimonio: con la nomina di Crispo e del cognato Bassiano, Costantino si sarebbe assicurato la successione al trono di due suoi familiari. Nel 315 Licinio, per\u00f2, aveva gi\u00e0 avuto un figlio (Valerio Liciniano Licinio) da Costanza, la sorella di Costantino, e sperava che gli succedesse dopo qualche anno; per tanto avrebbe rifiutato la proposta di Costantino. Fausta rest\u00f2 per\u00f2 improvvisamente incinta e il piano di porre Bassiano sul trono divenne antiquato e pericoloso, perch\u00e9 avrebbe dato un qualche peso all'aspirazione al trono dei figli suoi e di Anastasia. Per tanto Costantino avrebbe inventato il falso tentativo di assassinio da parte di Bassiano e avrebbe accusato Senecione (probabilmente un emissario di Costantino presso Licinio) di averlo istigato. Senecione si sarebbe rifugiato da Licinio, il quale avrebbe rifiutato di consegnarlo a Costantino e a morte certa, fornendo a Costantino il \"casus belli\" per iniziare la guerra, addirittura gi\u00e0 dalla primavera del 316. Quando il tanto agognato figlio maschio nacque nell'estate del 316, Costantino mosse guerra al cognato."}
{"id": "1725887", "revid": "123002631", "url": "https://it.wikipedia.org/wiki?curid=1725887", "title": "Paco Casal", "text": "Ha portato in Italia calciatori come Rub\u00e9n Sosa Ardaiz, Enzo Francescoli, Daniel Fonseca, Fabi\u00e1n Carini, Antonio Pacheco, Gonzalo Sorondo, \u00c1lvaro Recoba, Cesar Falletti e Felipe Avenatti.\n\u00c8 stato coinvolto nelle intercettazioni di calciopoli, in particolare ha favorito il passaggio di Fabio Cannavaro dall' alla proponendo in cambio il cartellino di Fabi\u00e1n Carini."}
{"id": "1725888", "revid": "6923", "url": "https://it.wikipedia.org/wiki?curid=1725888", "title": "Yamaha MT-03", "text": "La Yamaha MT-03 \u00e8 una motocicletta prodotta dalla casa giapponese Yamaha dal 2006 al 2014 nella prima generazione e dal 2016 nella seconda.\nStoria e contesto.\nMT-03 2006-2014 (Prima generazione).\nLa prima versione della MT-03 \u00e8 stata presentata in anteprima al Salone di Parigi del 2003 per entrare in produzione pi\u00f9 di due anni dopo; la sigla \"MT\", che sta per \"Maximum Torque\" (ovvero \"coppia massima\"), sembrerebbe voler specificare che non \u00e8 stata progettata per la ricerca della massima potenza o delle massime prestazioni in termini di velocit\u00e0 ma privilegiando la curva di erogazione della potenza e la relativa fluidit\u00e0 di marcia.\nL'intento della casa costruttrice \u00e8 quello di proporre una tipologia di motocicletta che rappresenti una sorta di ibrido tra una supermotard (una motocicletta da cross equipaggiata con pneumatici stradali) e una naked (motocicletta stradale privo di carenature) e che si rifaccia per aspetto estetico alla MT-01, grossa motocicletta stradale da 1700 cm\u00b3, anch'essa di produzione Yamaha.\nPer raggiungere tale intento Yamaha propone un modello dotato di motore monocilindrico da 660 cm\u00b3 (lo stesso che equipaggia i modelli enduro e supermotard della serie XT) con manubrio largo tipico delle moto da fuoristrada ma con design, quote ciclistiche ed altezza della sella tipiche del segmento naked.\nIl richiamo estetico alla MT-01 \u00e8 dato anche dalla presenza di un grosso scarico conico sdoppiato di colore nero posto sotto la sella.\nMT-03 2016- (Seconda Generazione).\nNel novembre 2015 \u00e8 stato presentato al pubblico dell'EICMA un nuovo modello completamente inedito della MT-03, che era uscita di produzione senza eredi nel 2014.\nLa nuova MT-03 (dotata di un propulsore due cilindri con una cilindrata di 321 cm\u00b3, una potenza di 42 CV erogati a 10.750 giri/min e una coppia massima di 29,6 Nm a 9.000 giri/min) ha esordito sul mercato italiano ed europeo nel 2016. Motore, telaio e design sono fondamentalmente e completamente nuovi e diversi rispetto alla prima serie , e, a parte il nome, la MT-03 del 2016 non ha nulla in comune con la vecchia generazione.\nIl restyling del 2020.\nLa MT-03, nella fine del 2020 subisce un profondo restyling con vari cambiamenti dal punto di vista estetico; il gruppo ottico \u00e8 profondamente cambiato, grazie all'introduzione del \"\"twin-eye\".\" Oltre al nuovo faro, la linea della nuova MT viene radicalmente cambiata dal nuovo serbatoio, che sfoggia linee pi\u00f9 aggressive e decise rispetto al precedente.\nTuttavia questo restyling non ha portato solo cambiamenti del profilo estetico, infatti anche la ciclistica ha subito modifiche: per quanto riguarda il reparto sospensioni, c'\u00e8 una nuova forcella KYB a steli rovesciati all'anteriore e, al posteriore, un ammortizzatore rivisto nel precarico ed estensione. Oltre al reparto sospensioni vi sono novit\u00e0 nell'impianto frenante, dove la precedente pinza assiale \u00e8 stata sostituita da una pinza a doppio pistoncino con attacco radiale. \nUltima novit\u00e0 apportata alla piccola naked di casa Yamaha \u00e8 la strumentazione, modernizzata con un nuovo display lcd."}
{"id": "1725890", "revid": "3082", "url": "https://it.wikipedia.org/wiki?curid=1725890", "title": "Bassiano (cesare)", "text": ""}
{"id": "1725891", "revid": "2125757", "url": "https://it.wikipedia.org/wiki?curid=1725891", "title": "Festa di san Marco", "text": "La festa di san Marco \u00e8 la solennit\u00e0 patronale di Venezia e del Veneto che viene celebrata il 25 aprile, in memoria di san Marco evangelista.\nStoria.\nDurante la serenissima Repubblica di Venezia, veniva organizzata una processione da piazza san Marco. A tale manifestazione, partecipavano le autorit\u00e0 maggiormente influenti, sia civili che religiose, della repubblica. Erano dedicati a san Marco anche il 31 gennaio, ricordo della traslazione a Venezia delle reliquie, e il 25 giugno, data del rinvenimento, nel 1094, del luogo in cui esse erano state occultate.\nOggi, le celebrazioni religiose pi\u00f9 importanti sono la Messa solenne alle 10.30 nella Basilica di san Marco e i Vespri, officiati nella stessa Cattedrale nel tardo pomeriggio; entrambe le funzioni sono presiedute dal Patriarca di Venezia.\nDopo la seconda guerra mondiale, la data del 25 aprile coincide con l'anniversario della liberazione d'Italia dal nazifascismo; per tale motivo, al fine di non perdere la giornata festiva annuale, il comune di Venezia ha scelto di spostare la festivit\u00e0 locale del patrono al 21 novembre, anniversario dedicato alla Madonna della Salute che ricorda la fine dell'epidemia della peste del 1630.\nIl bocciolo di san Marco.\nLa tradizione centenaria di Venezia che il 25 aprile, nel giorno dedicato a san Marco, sia offerto a fidanzate e mogli un bocciolo (in veneto \"b\u00f3co\u0142o\") di rosa rossa, in segno d'amore. \nL'usanza nasce dalla leggenda di Maria, figlia del doge Angelo Partecipazio, che si innamor\u00f2 ricambiata del giovane Tancredi. Il sentimento dei due giovani era osteggiato dal padre di Maria, che non avrebbe permesso un tale matrimonio. Maria chiese allora a Tancredi di andare a combattere contro gli arabi in Spagna con l'esercito di Carlo Magno, per guadagnare fama: il padre cos\u00ec non avrebbe pi\u00f9 potuto opporsi al loro amore. Tancredi part\u00ec e si copr\u00ec di gloria in guerra. Un triste giorno arrivarono a Venezia alcuni cavalieri francesi che erano stati guidati dal paladino Orlando, eroe caduto nella battaglia di Roncisvalle del 15 agosto 778 e celebrato poi nel famoso poema epico della \"Chanson de Roland\". I cavalieri cercarono Maria per annunziarle la morte di Tancredi: colpito dal nemico, era caduto sanguinante sopra un rosaio. Prima di spirare, aveva colto un fiore e pregato l'amico Orlando di portarlo a Venezia alla sua amata Maria. Maria prese la rosa tinta ancora del sangue del suo Tancredi e rest\u00f2 muta nel suo dolore. Il giorno dopo, festa di san Marco, fu trovata morta con l'insanguinato fiore sul cuore. \nDa quella volta il bocciolo di rosa viene offerto alle donne nel giorno di san Marco quale simbolo d'amore vero, imperituro.\nIl 25 aprile 2014 \u00e8 stata realizzata in piazza San Marco a Venezia una performance artistica collettiva con un migliaio di partecipanti che hanno formato un enorme disegno di un bocciolo di rosa rossa, fotografato dalla sommit\u00e0 del campanile. L'idea e la realizzazione \u00e8 stata dell'artista veneziana Elena Tagliapietra, che la ha denominata 'Una Rosa per Venezia'. Quest'opera di land art temporanea \u00e8 stata una delle tappe del progetto 'Venezia Rivelata': un programma biennale ideato dallo scrittore Alberto Toso Fei \"ed Elena Tagliapietra\" costituito da tredici performance artistiche e letterarie inserite nel programma delle maggiori festivit\u00e0 veneziane svolte in altrettanti luoghi significativi di Venezia a cui sia legata un\u2019antica leggenda o un aspetto tradizionale di rilevanza storica. Un progetto che ha visto impegnati i due artisti in un inedito progetto di Reading e di Body Painting. Hanno preso vita di volta in volta diversi tipi di performance come la pittura del corpo, ma anche contaminazioni dal mondo della danza, della musica, del teatro, interazioni con la tecnologia e altre forme espressive, in una nuova formula creata da Elena Tagliapietra, originale per ogni singolo evento, per comunicare le sensazioni ispirate dai racconti in maniera innovativa e d\u2019impatto emozionale, per \u201csentire\u201d i racconti non solo con le orecchie ed il cervello, ma anche con il cuore. \nLa foto del boc\u00f2lo umano \u00e8 diventata da quel giorno il simbolo visivo di questa festa."}
{"id": "1725892", "revid": "125625878", "url": "https://it.wikipedia.org/wiki?curid=1725892", "title": "Pieno d'amore", "text": "Pieno d'amore \u00e8 il sesto album da studio di brani inediti di Loretta Goggi, pubblicato nel 1982 dalla WEA.\nL'album, dal taglio autobiografico ed esistenziale, registrato durante il 1981, oltre al brano che d\u00e0 il titolo al disco, che raggiunge i primi posti in classifica nella Hit Parade, contiene \"Oceano\", utilizzata come sigla del programma televisivo \"Gran variet\u00e0\", e \"Solo un'amica\", quest'ultima diventata poi lato B del singolo \"Un amore grande\", che Loretta avrebbe dovuto portare al Festival di Sanremo 1984. Una volta ritiratasi, il pezzo fu affidato a Pupo.\nLe canzoni verranno promosse in numerose trasmissioni televisive del periodo come \"Discoring\", \"Un milione al secondo\", \"Premiatissima\" e anche in molti programmi radiofonici.\nIl disco \u00e8 stato ristampato in digitale nel 2010 nella collana \"Original Album Series\" edita dalla \"Rhino Records\" per la \"Warner Fonit\".\nCopertina.\nLoretta viene raffigurata come la Venere del Botticelli, con un paio di cuffiette stereo in mano."}
{"id": "1725893", "revid": "29002583", "url": "https://it.wikipedia.org/wiki?curid=1725893", "title": "Gradino di Heaviside", "text": ""}
{"id": "1725902", "revid": "2015336", "url": "https://it.wikipedia.org/wiki?curid=1725902", "title": "Marc de Beauvau, principe di Craon", "text": "Biografia.\nGiovinezza e matrimonio.\nNacque da Louis, marchese di Beauvau (1638-1703) e dalla sua seconda moglie, Anne de Ligny.\nIl 16 settembre 1704, a Lun\u00e9ville, spos\u00f2 Anne Marguerite de Lign\u00e9ville (1686-1772), contessa del Sacro Romano Impero e favorita del duca Leopoldo di Lorena.\nPresidente del Consiglio di Reggenza del Granducato di Toscana.\nFu precettore del giovane duca Francesco III Stefano di Lorena e amico d'infanzia del padre il duca Leopoldo di Lorena. Quando in seguito alla fine della Guerra di successione polacca la Francia e l'Austria sottoscrissero la pace, il duca fu costretto a cedere la Lorena in cambio della Toscana. Craon ne fu nominato governatore nel 1737 alla morte dell'ultimo granduca Gian Gastone, e amministr\u00f2 per lui, con il titolo di Presidente del Consiglio di Reggenza il Granducato di Toscana.\nIl principe sugger\u00ec a Francesco Stefano la creazione di un Consiglio di Reggenza del quale facessero parte i notabili della regione che agisse nel nome del granduca. Il 9 luglio 1737 alla morte del granduca Gian Gastone venne creato il Consiglio di Reggenza e Craon and\u00f2 a presiederlo.\nUltimi anni e morte.\nMassone, fu membro della loggia inglese di Firenze\nFrancesco Stefano di Lorena nel 1749 lo liber\u00f2 dai suoi doveri ed egli ritorn\u00f2 in Francia, ove mor\u00ec.\nDiscendenza.\nMarc e Anne-Marguerite ebbero otto figli e dodici figlie comprese:"}
{"id": "1725905", "revid": "287204", "url": "https://it.wikipedia.org/wiki?curid=1725905", "title": "Circaetus pectoralis", "text": "Laquila serpentaria pettonero (Circaetus pectoralis, A. Smith 1829) \u00e8 un uccello rapace della sottofamiglia Circaetinae.\nAspetti morfologici.\nL'aquila serpentaria pettonero \u00e8 lunga 65\u00a0cm e il peso varia da 1\u00a0kg a 2,5\u00a0kg. Ha un capo piuttosto grande, occhi gialli di grandi dimensioni e becco scuro e adunco. Il piumaggio \u00e8 bruno scuro sul dorso e sulla testa, bianco sul petto e sotto le ali; porta anche un collare nero tra petto e collo, da cui il termine pettonero. Il sottocoda \u00e8 bianco con due bande brune orizzontali. Le zampe sono robuste, prive di piume e rivestite di squame per proteggerle dai morsi delle prede; i piedi sono piccoli, adatti alla cattura dei rettili. I due sessi sono simili, ma la femmina \u00e8 leggermente pi\u00f9 grande del maschio.\nDistribuzione e habitat.\nQuesto uccello possiede un areale ampio: lo si incontra dall'Africa orientale (Sudan e Etiopia fino al Sudafrica). Vive in zone aperte come ambienti desertici e semidesertici, nelle steppe, nella savana, ai margini di piccoli boschi e sui pendii collinari.\nBiologia.\nL'aquila serpentaria pettonero \u00e8 un rapace diurno e stanziale, specializzato nella caccia ai rettili. Risale spesso le colline, volando basso e talvolta librandosi, alla ricerca delle sue prede. \u00c8 prevalentemente solitario, ma si muove anche in coppia.\nIl verso \u00e8 una sillaba (\"kuo\") acuta, ripetuta tre volte e allungata la quarta.\nSi nutre soprattutto di serpenti, ma non di quelli velenosi; cattura anche altri uccelli, pipistrelli, lucertole, rane e persino pesci.\nLa femmina depone un solo uovo di cui si prende cura insieme al maschio. Il periodo di incubazione \u00e8 di 48 giorni. Dopo la schiusa, il pulcino impiega tre mesi per impiumare, ma non abbandona subito il nido e pu\u00f2 rimanere con i genitori anche sei mesi."}
{"id": "1725910", "revid": "159980", "url": "https://it.wikipedia.org/wiki?curid=1725910", "title": "Biancone pettonero", "text": ""}
{"id": "1725913", "revid": "161374", "url": "https://it.wikipedia.org/wiki?curid=1725913", "title": "Strada statale 101", "text": ""}
{"id": "1725914", "revid": "1431409", "url": "https://it.wikipedia.org/wiki?curid=1725914", "title": "Jake 2.0", "text": "Jake 2.0 \u00e8 una serie televisiva statunitense trasmessa per la prima volta sul network televisivo UPN nel 2003.\nLa serie fu cancellata a met\u00e0 del gennaio 2004 a causa dei deludenti ascolti. Gli ultimi quattro episodi non sono mai stai trasmessi negli Stati Uniti d'America. Nel Regno Unito sono state invece trasmesse tutte le puntate sul canale Sky One.\nTrama.\nLa serie ruota intorno ad un esperto di computer, Jake Foley, impiegato presso la National Security Agency (NSA) del governo degli Stati Uniti d'America che \u00e8 stato accidentalmente infettato da nanobot che gli hanno donato poteri sovrumani. Egli \u00e8 in grado di controllare la tecnologia con il solo potere della mente, rendendolo \"l'upgrade umano definitivo\" come recita l'introduzione dello show. Jake \u00e8 dunque una combinazione tra Spider-Man, Iron Man e Steve Austin, personaggio protagonista della serie \"L'uomo da sei milioni di dollari\"."}
{"id": "1725916", "revid": "287204", "url": "https://it.wikipedia.org/wiki?curid=1725916", "title": "James H. Schmitz", "text": "Noto per le sue storie avventurose degli anni sessanta e settanta, divenne famoso per il romanzo \"Le streghe di Karres\", candidato al Premio Hugo nel 1967.\nBiografia.\nJames Henry Schmitz nacque il 15 ottobre 1911 ad Amburgo da genitori americani. La sua famiglia si spost\u00f2 negli Stati Uniti durante la prima guerra mondiale, ma torn\u00f2 in Germania subito dopo. Schmitz torn\u00f2 a Chicago per un periodo di studio, che interruppe per dedicarsi a un corso di giornalismo per corrispondenza; non trovando impiego torn\u00f2 in Germania lavorando per la International Harvester, una azienda statunitense specializzata nella produzione di macchine agricole.\nNel 1938, causa della seconda guerra mondiale, fu costretto a ritornare negli Stati Uniti, a Los Angeles. Inizi\u00f2 la carriera di scrittore con il racconto \"Greenface\", pubblicato nel 1943 sulla rivista \"Unknown\", ma con l'ingresso degli Stati Uniti nel conflitto fu arruolato nella United States Army Air Corps, con il compito di fotografo a bordo di aerei da ricognizione sul Pacifico.\nAl termine della guerra lavor\u00f2 come costruttore di roulotte e pubblic\u00f2 racconti in modo intermittente fino al 1961; ebbe interessi di varia natura (compreso un suo avvicinamento alla Dianetica). Spos\u00f2 Betty Mae Chapman, programmatrice, e decise di diventare scrittore a tempo pieno, fino 1974. Mor\u00ec di insufficienza epatica nel 1981.\nOpere.\nJames Henry Schmitz fu principalmente autore di racconti: ne scrisse di pi\u00f9 di sessanta (per lo pi\u00f9 inediti in italiano). Inizi\u00f2 nel 1943, con \"Greenface\", ed ebbe un periodo di pausa fino al 1949, anno di uscita del primo racconto della serie dell'\"Agente di Vega\" e della versione breve del suo romanzo di maggior successo, \"Le streghe di Karres\", candidato al Premio Hugo nel 1967. Vi si narrano le peripezie di tre ragazzine dotate di poteri mentali simili alla magia e di un capitano d'astronave che suo malgrado diventa loro protettore e vittima.\nLa Federazione dell'Hub.\nIl suo periodo pi\u00f9 fecondo si colloca negli anni sessanta-settanta, quando svilupp\u00f2 la serie della Federazione dell'Hub: due romanzi (\"Legacy\" e \"The Demon Breed\") e una trentina fra storie brevi e racconti.\nLe storie della Federazione dell'Hub si collocano in un futuro non precisato, dopo che l'espansione dell'umanit\u00e0, proceduta a rilento per secoli, ha avuto una improvvisa accelerazione per la scoperta dell'Hub, un ammasso stellare comprendente un gran numero di pianeti abitabili. Questa evento porta ad una guerra sanguinosa al termine della quale la Terra \u00e8 scomparsa dalla memoria e i pianeti dell'Hub si sono associati in una Federazione.\nL'organizzazione della Federazione \u00e8 potente ma non rigida, e permette brevi guerre private: i governi regionali si occupano della legge, della polizia e delle tasse, mentre il governo centrale si occupa della difesa, della colonizzazione e delle relazioni con altre specie. Principale organo di governo, il Concilio coordina e media le attivit\u00e0 dei vari Dipartimenti, fra cui il Servizio Psicologico, dedicato al controllo ed all'inquadramento delle persone con poteri psichici.\nGran parte delle storie ambientate nell'universo della Federazione dell'Hub ha come protagonista Telzey Amberdon, una giovane dotata di poteri psichici e delle avventure della sua formazione come membro del Servizio Psicologico; per questa ragione spesso ci si riferisce a queste storie come al \"Ciclo di Telzey Amberdon\".\nNegli Stati Uniti.\nRomanzi.\nGran parte delle opere di James H. Schmitz \u00e8 disponibile online gratuitamente, in inglese, presso la \"Free Speculative Fiction\" Online o la \"Baen Book\".\nIn Italia.\nJames H. Schmitz \u00e8 poco conosciuto in Italia. Sono stati pubblicati i romanzi \"La favola dei due orologi\" e \"Le streghe di Karres\" (pi\u00f9 volte ripubblicato), la raccolta \"Il gioco del leone\" e una dozzina di racconti distribuiti in varie raccolte.\nCritica.\nJames H. Schmitz \u00e8 noto per la forza dei suoi personaggi femminili, specialmente in un periodo in cui le donne nella fantascienza erano rappresentate come fanciulle in ambasce. Schmitz non solo fa di una donna l'eroina di un ciclo di romanzi (come Telzey Amberdon), ma soprattutto evita in modo assoluto qualunque luogo comune, e se lo rappresenta, lo fa per invertirlo e confutarlo dopo poche righe.\nI suoi romanzi ricadono nella categoria della space opera; pur non fra i grandi del genere, Schmitz seppe miscelare avventura, ironia e sorpresa - non solo nei finali. Come \u00e8 stato scritto da pi\u00f9 critici, le sue storie sono \"divertenti da leggere\"."}
{"id": "1725917", "revid": "17654", "url": "https://it.wikipedia.org/wiki?curid=1725917", "title": "Aurora Miranda da Cunha", "text": ""}
{"id": "1725921", "revid": "125131230", "url": "https://it.wikipedia.org/wiki?curid=1725921", "title": "Daphne", "text": ""}
{"id": "1725922", "revid": "287204", "url": "https://it.wikipedia.org/wiki?curid=1725922", "title": "Vespro della Beata Vergine", "text": "Vespro della Beata Vergine \u00e8 il titolo di alcune composizioni musicali sacre:"}
{"id": "1725924", "revid": "34392", "url": "https://it.wikipedia.org/wiki?curid=1725924", "title": "Rito abbreviato", "text": ""}
{"id": "1725927", "revid": "339392", "url": "https://it.wikipedia.org/wiki?curid=1725927", "title": "Shinobu Myake", "text": ""}
{"id": "1725928", "revid": "17654", "url": "https://it.wikipedia.org/wiki?curid=1725928", "title": "Jussi Bjoerling", "text": ""}
{"id": "1725929", "revid": "1812835", "url": "https://it.wikipedia.org/wiki?curid=1725929", "title": "Nicola Zaccaria", "text": "Biografia.\nDopo aver studiato al Conservatorio Nazionale di Atene sotto la guida di Militos Vithin\u00f2s, debutt\u00f2 nel 1949 come Raimondo in \"Lucia di Lammermoor\".\nNel 1953 vinse il Concorso Internazionale indetto dal Teatro alla Scala di Milano, dove esord\u00ec nello stesso anno come Sparafucile in \"Rigoletto\" e dove fu presente regolarmente per circa un ventennio, affrontando sia ruoli da protagonista che parti di fianco. Si esib\u00ec successivamente a Roma, Vienna e alla Royal Opera House di Londra, dove apparve in \"Norma\" e \"Medea\", entrambe accanto a Maria Callas.\nIl repertorio comprendeva anche opere di Mozart, Rossini, Puccini, Pizzetti, oltre ai due ruoli in lingua tedesca di Don Fernando in \"Fidelio\" e Re Marke in \"Tristan und Isolde\" e ad alcuni titoli francesi, come \"Pell\u00e9as et M\u00e9lisande\" e \"Mignon\".\nSvolse una rilevante attivit\u00e0 radiofonica, televisiva e discografica ed \u00e8 presente in alcune registrazioni dal vivo di valore storico."}
{"id": "1725930", "revid": "17654", "url": "https://it.wikipedia.org/wiki?curid=1725930", "title": "Luis Alva", "text": ""}
{"id": "1725935", "revid": "767487", "url": "https://it.wikipedia.org/wiki?curid=1725935", "title": "Grisette", "text": "Nella Francia del finire del XVIII e nel XIX secolo si definiva grisette (plurale \"grisettes\") la ragazza nubile di basso ceto sociale (per lo pi\u00f9 appartenente al livello superiore di tale ceto) e modesta istruzione (spesso operaia, donna di servizio o sartina) che viveva fuori della famiglia e senza il suo supporto, secondo una sorta di emancipazione comunque ancora inusuale al tempo meno che a Parigi, luogo di avanguardia culturale.\nLe \"grisettes du quartier latin\" convivevano spesso con studenti ed artisti (\"Boh\u00e9mien\") ma si vuole che accettassero talora regali dai loro amanti borghesi, da cui l'accezione equivoca di \"mantenuta\" che assumeva il termine a Parigi, pur senza farle considerare \"cocottes\", sebbene molte in effetti si prostituissero e il termine spesso sia stato associato al meretricio occasionale senza lenocinio.\nTipici esempi letterari di \"grisettes\" sono le pucciniane Musetta e Mim\u00ec de \"La boh\u00e8me\" e Magda de \"La rondine\", Rigolette de \"Les Myst\u00e8res de Paris\" di Eug\u00e8ne Sue, ma altre ne appaiono ne \"La vedova allegra\" di Franz Leh\u00e1r, ne \"I miserabili\" di Victor Hugo e ne \"La Vieille Fille\" di Honor\u00e9 de Balzac.\nIl nome deriva da quello di una stoffa particolarmente adatta al lavoro (denominata appunto \"grisette\"), con la quale si confezionavano vestiti di basso valore, spesso di colore grigio."}
{"id": "1725938", "revid": "135491", "url": "https://it.wikipedia.org/wiki?curid=1725938", "title": "Sangue, la morte non esiste", "text": ""}
{"id": "1725946", "revid": "1543377", "url": "https://it.wikipedia.org/wiki?curid=1725946", "title": "Dyfnwal II di Strathclyde", "text": "Tra gli studiosi c'\u00e8 chi sostiene che sarebbe stato figlio di Domnall mac \u00c1eda, Re di Ailech, un altro sconosciuto fratello di Costantino II di Scozia. C'\u00e8 poi chi l'ha voluto identificare con Dyfnwal III di Strathclyde."}
{"id": "1725950", "revid": "2014155", "url": "https://it.wikipedia.org/wiki?curid=1725950", "title": "Federico Cristiano di Brandeburgo-Bayreuth", "text": "Biografia.\nFederico Cristiano era il pi\u00f9 giovane dei quattordici figli di Cristiano Enrico di Brandeburgo-Kulmbach e della moglie Sofia Cristiana di Wolfstein. Succedette al nipote Federico morto senza eredi; apparteneva alla linea degli Hohenzollern di Franconia detta \"Brandeburgo-Kulmbach\".\nSuo padre mor\u00ec il 5 aprile 1708, ad appena tre mesi dalla sua nascita e prima di lui solo sei tra fratelli e sorelle dei suoi erano sopravvissuti raggiungendo l'et\u00e0 adulta: Giorgio Federico Carlo, che divenne margravio di Bayreuth; Alberto Wolfgang, che venne ucciso in battaglia nel 1734; Dorotea Carlotta, contessa di Hohenlohe-Weikersheim per matrimonio che mor\u00ec nel 1712 dopo solo sette mesi di matrimonio; Sofia Maddalena, divenuta per matrimonio regina di Danimarca; Federico Ernesto e Sofia Carolina, principessa dell'Ostfriesland.\nFederico Cristiano, per parte sua, era considerato un eccentrico e, se vogliamo, la \"pecora nera\" della famiglia. Al tempo della morte del cugino Giorgio Guglielmo di Brandeburgo-Bayreuth (1726), egli si guadagnava da vivere come Luogotenente Generale al soldo dei danesi presso Wandsbek vicino ad Amburgo e non era per nulla preparato alle questioni di governo nella reggenza del principato di Bayreuth.\nSalito al trono, infatti, egli non esercit\u00f2 mai di fatto i suoi poteri e lasci\u00f2 il controllo del principato a suo fratello Giorgio Federico Carlo. Ove mise mano personalmente, il suo governo tronc\u00f2 l'illuminismo dei suoi predecessori, tentando drasticamente di ridurre le spese dello stato, inducendo molti artisti a trasferirsi altrove e tutti i cantieri edili vennero chiusi. Bayreuth sprofond\u00f2, cos\u00ec, di nuovo nel provincialismo.\nLa sua salute, da sempre molto fragile, peggior\u00f2 drasticamente nei suoi ultimi anni di vita ed egli stesso mor\u00ec il 20 gennaio 1769, portando all'estinzione della linea diretta della sua casata. Aveva costruito un magnifico mausoleo rococ\u00f2 a Weferlingen dove per\u00f2 non venne mai sepolto. Attualmente la sua salma si trova sepolta a Bayreuth.\nMatrimonio ed eredi.\nA Schaumburg an der Lahn il 26 aprile 1732, Federico Cristiano spos\u00f2 Vittoria Carlotta di Anhalt-Bernburg-Schaumburg-Hoym, dalla quale ebbe due figlie, di cui solo una raggiunse l'et\u00e0 adulta:\nCristiana Sofia Carlotta, l'unica figlia sopravvissuta della coppia, mor\u00ec quattro giorni dopo aver dato alla luce una figlia, che gli sopravvisse solo nove giorni. Questo fatto gett\u00f2 nello sconforto pi\u00f9 totale Federico Cristiano, il quale inizi\u00f2 sempre meno ad occuparsi della famiglia. Sette anni dopo, poco dopo la sua ascesa al trono, Federico Cristiano e Vittoria Carlotta divorziarono ed ella fece ritorno alla propria nazione d'origine, ove mor\u00ec nel 1792, ventitr\u00e9 anni dopo il marito, senza pi\u00f9 risposarsi.\nNon avendo avuto eredi maschi, Federico Cristiano divenne l'ultimo membro della linea dei Brandeburgo-Bayreuth che aveva tenuto la reggenza sul principato dal 1603. I suoi territori passarono quindi al suo distante parente, Carlo Alessandro di Brandeburgo-Ansbach."}
{"id": "1725952", "revid": "1573940", "url": "https://it.wikipedia.org/wiki?curid=1725952", "title": "Ochteridae", "text": "Ochteridae , \u00e8 una famiglia di piccoli insetti semiacquatici Nepomorfi (ordine Rhynchota, sottordine Heteroptera).\nDescrizione.\nInsetti di dimensioni piccole, hanno un corpo di profilo ovoidale e appiattito in senso dorso-ventrale, di colore scuro con macchie pi\u00f9 chiare e aspetto vellutato del dorso conferito dalla pubescenza.\nIl capo \u00e8 largo e corto, con occhi grandi e prominenti, due ocelli e tricobotri. Le antenne sono composte da 4 articoli, di cui i due basali piuttosto corti, gli altri sottili; nel complesso sono pi\u00f9 corte del capo e in riposo vengono alloggiate in fossette nella parte ventrale del capo. Il rostro \u00e8 lungo e sottile, formato da quattro segmenti e in genere oltrepassa l'inserzione delle coxe posteriori.\nIl torace mostra un pronoto di forma trapezoidale, con margini appiattiti e il mesoscutello lungo quanto il pronoto. Le emielitre mostrano la tipica differenziazione in corio, clavo e membrana; quest'ultima evidenzia due serie di cellule nella parte prossimale. Le zampe sono sottili e di tipo cursorio; i protarsi e i mesotarsi sono composti da due segmenti, quelli posteriori da tre.\nL'addome dei maschi ha gli ultimi uriti e le armature genitali asimmetrici, con la forte riduzione del paramero sinistro.\nHabitat e biologia.\nInsetti semiacquatici, si rinvengono in ambienti umidi, generalmente sulle sponde di acque stagnanti, su substrati fangosi o sabbiosi e fra la vegetazione riparia. Sono predatori a spese di larve di Ditteri, Collemboli e Afidi.\nSistematica e diffusione.\nLa famiglia comprende circa 60 specie ripartite fra tre generi:"}
{"id": "1725957", "revid": "104458", "url": "https://it.wikipedia.org/wiki?curid=1725957", "title": "Ramona Trinidad Iglesias Jordan", "text": ""}
{"id": "1725958", "revid": "174925", "url": "https://it.wikipedia.org/wiki?curid=1725958", "title": "K\u0101la", "text": "K\u0101la \u00e8 una parola sanscrita per \"tempo\". Il termine denota un punto del tempo fisso o esatto (confronta \u1e5bt\u00fa, kairos). K\u0101la \u00e8 anche appellativo di alcune divinit\u00e0.\nLa parola ha due significati:\nSecondo Monier-Williams \"k\u0101la\" 2 viene dalla radice verbale \"kal\" \"calcolare\"; mentre la radice di \"k\u0101la\" 1 \u00e8 incerta, sebbene \u00e8 possibile che sia la stessa.\nQuando \u00e8 stato applicato agli dei e alle dee, in opere come \"Dev\u012b\" \"M\u0101h\u0101tmya\" e \"Skanda\" \"Pur\u0101\u1e47a\", \"k\u0101la\" 1 e \"k\u0101la\" 2 on sono prontamente distinguibili. Cos\u00ec Wendy Doniger, traducendo un dialogo tra \u015aiva e P\u0101rvat\u012b dal \"Skanda\" \"Pur\u0101\u1e47a\" dice \"Mah\u0101k\u0101la\" potrebbe significare \" 'la Grande Morte'... o 'il Grande Nero' \". E Sw\u0101m\u012b Jagad\u012b\u015bvar\u0101nanda , un traduttore hindu di \"Dev\u012b\" \"M\u0101h\u0101tmya\" , rende un composto femminile \"k\u0101la-r\u0101tri\" (dove \"r\u0101tri\" significa \"notte\") come \"notte oscura di periodica dissoluzione\"."}
{"id": "1725960", "revid": "1005847", "url": "https://it.wikipedia.org/wiki?curid=1725960", "title": "San Miguel (La Mar)", "text": "San Miguel \u00e8 una citt\u00e0 del Per\u00f9 di 19.185 abitanti, capoluogo del distretto omonimo e della provincia di La Mar nella regione di Ayacucho. \u00c8 stata fondata il 18 marzo del 1861."}
{"id": "1725974", "revid": "438678", "url": "https://it.wikipedia.org/wiki?curid=1725974", "title": "Paradiso proibito", "text": "\"Paradiso proibito (All This, and Heaven Too)\" \u00e8 un film del 1940 diretto da Anatole Litvak.\nLa sceneggiatura si basa sul romanzo \"All This, and Heaven Too\" di Rachel Lyman Field, pubblicato a New York nel 1938.\nTrama.\nMademoiselle Henriette Deluzy-Desportes \u00e8 una giovane donna francese dal passato burrascoso che si reca in America dove inizia ad insegnare in una scuola femminile. Le allieve della scuola la mettono per\u00f2 di fronte a racconti e pettegolezzi sulle sue vicende e cos\u00ec lei prima pensa di dare le dimissioni, credendo che il suo passato non possa mai abbandonarla, ma poi reagisce e decide di raccontare loro la storia della sua vita.\nHenriette era la governante dei quattro figli del Duca de Praslin e della di lui consorte nella Parigi degli ultimi anni della monarchia Orleans. Il matrimonio della nobile coppia era infelice, pieno di dissapori e litigi che si ripercuotevano anche sul rapporto dei figli, ma il calore e la gentilezza della giovane e sensibile governante ottiene l'amore e l'affetto dei bambini e del loro padre, ma anche la gelosia, l'odio e l'invidia della duchessa che si sente spodestata e trascurata dal marito.\nDopo varie vicende e scandali, Henriette \u00e8 costretta a lasciare il suo incarico con la promessa della Duchessa di una lettera di raccomandazione per futuri datori di lavoro. Passano molti mesi ma questa lettera di referenze non arriva e Henriette ha difficolt\u00e0 economiche non riuscendo a trovare un'occupazione. Quando il Duca scopre ci\u00f2 e che la moglie in realt\u00e0 non ha alcuna intenzione di scrivere una lettera di referenze, in uno scatto d'ira la uccide.\nIl Duca de Praslin essendo in una posizione privilegiata, dato che il suo caso pu\u00f2 essere giudicato solo da un tribunale composto da nobili, si rifiuta di confessare la sua colpa o di ammettere apertamente il suo amore per Henriette, per proteggerla da ogni coinvolgimento di complicit\u00e0 nell'omicidio. Alla fine la situazione precipita, il duca viene posto agli arresti domiciliari in attesa di un processo, ma egli si avvelena per evitare di confessare la verit\u00e0 alle autorit\u00e0 e coinvolgere Henriette, tuttavia negli ultimi istanti di vita rivela al suo fido servo Pierre i suoi sentimenti verso la sua amata, la quale viene poi assolta da ogni accusa, ma costretta a fuggire da Parigi per lo scalpore che il caso ha suscitato nel popolo.\nAlla fine del suo racconto, le allieve si riuniscono commosse intorno alla loro insegnante, chiedendole perdono per il loro comportamento e Henriette trover\u00e0 poi una nuova gioia di vita nell'affetto del giovane reverendo Henry Field, il quale si era prodigato in suo favore essendo al corrente della verit\u00e0 degli avvenimenti.\nProduzione.\nIl film fu prodotto dalla Warner Bros.\nDistribuzione.\nIl copyright del film, richiesto dalla Warner Bros. Pictures, Inc., fu registrato il 12 luglio 1940 con il numero LP9763.\nDistribuito dalla Warner Bros., il film fu presentato in prima il 4 luglio 1940 per uscire nelle sale degli Stati Uniti il 13 dello stesso mese. Il 28 luglio, venne distribuito in Brasile, il 25 dicembre in Messico e il 26 in Svezia. Nel 1941, in Ungheria (3 gennaio) e in Finlandia (23 marzo)."}
{"id": "1725978", "revid": "438678", "url": "https://it.wikipedia.org/wiki?curid=1725978", "title": "Lungo viaggio di ritorno", "text": "Lungo viaggio di ritorno (\"The Long Voyage Home\") \u00e8 un film del 1940 diretto da John Ford. In Italia il film \u00e8 noto anche con il titolo Viaggio senza fine.\nTrama.\nAgli inizi della seconda guerra mondiale, a bordo della nave Glencairn in navigazione verso Londra con un carico di munizioni, la vita dell'equipaggio \u00e8 dominata dall'attesa e dalla paura della morte. Soltanto Ole Olsen, ancora giovane e non sradicato dalla terraferma, riuscir\u00e0, appena sbarcato, a non ricominciare quella vita.\nRiconoscimenti.\nIl film ha ottenuto sei \"nomination\" ai Premi Oscar 1941, fra cui quella per il miglior film.\nNel 1940 il National Board of Review of Motion Pictures l'ha inserito nella lista dei migliori dieci film dell'anno."}
{"id": "1725980", "revid": "438678", "url": "https://it.wikipedia.org/wiki?curid=1725980", "title": "La nostra citt\u00e0", "text": "La nostra citt\u00e0 (\"Our Town\") \u00e8 un film del 1940 diretto da Sam Wood. La sceneggiatura si basa sulla pi\u00e8ce teatrale \"La piccola citt\u00e0\" del 1938 di Thornton Wilder.\nProduzione.\nLe riprese del film, prodotto dalla Sol Lesser Productions (con il nome Principal Artists Productions), durarono da met\u00e0 gennaio a inizio marzo 1940.\nDistribuzione.\nIl copyright del film, richiesto dalla Principal Artists Productions, fu registrato il 7 giugno 1940 con il numero LP9691.\nDistribuito dall'United Artists, il film usc\u00ec nelle sale cinematografiche USA il 24 maggio 1940.\nRiconoscimenti.\nIl film ha ottenuto sei \"nomination\" ai Premi Oscar 1941, fra cui quella per il miglior film.\nNel 1940 il National Board of Review of Motion Pictures l'ha inserito nella lista dei migliori dieci film dell'anno."}
{"id": "1725992", "revid": "78273", "url": "https://it.wikipedia.org/wiki?curid=1725992", "title": "Thamos K\u00f6nig in \u00c4gypten", "text": ""}
{"id": "1725994", "revid": "1522738", "url": "https://it.wikipedia.org/wiki?curid=1725994", "title": "Yi So-yeon", "text": "Ha conseguito la laurea ed il master all'Istituto Avanzato di Scienza e Tecnologia Coreano. Le \u00e8 stato conferito il dottorato in biotecnologia il 29 febbraio 2008 ma non ha potuto essere presente poich\u00e9 stava seguendo l'addestramento in Russia.\nIl 25 dicembre 2006 \u00e8 stata selezionata come una dei due finalisti per una futura missione spaziale assieme a Ko San. Il 5 settembre 2007 fu scelto quest'ultimo ma il 7 marzo 2008 Yi So-yeon fu promossa ad addestrarsi con l'equipaggio ed il 10 marzo sostitu\u00ec Ko San per motivi disciplinari.\nL'8 aprile 2008 \u00e8 partita alla volta della Stazione Spaziale Internazionale a bordo della missione Sojuz TMA-12. Sulla ISS ha eseguito 18 esperimenti per l'istituto di ricerca aerospaziale coreano ed \u00e8 rientrata il 19 aprile con la Sojuz TMA-11."}
{"id": "1726002", "revid": "1543377", "url": "https://it.wikipedia.org/wiki?curid=1726002", "title": "Base di ricerca scientifica dell'esercito Alfr\u00e9z de Nav\u00edo Sobral", "text": "La base di ricerca scientifica dell'esercito Alfr\u00e9z de Nav\u00edo Sobral (in spagnolo \"base de avanzada cient\u00edfica de ej\u00e9rcito Alfr\u00e9z de Nav\u00edo Sobral\") \u00e8 una base antartica argentina abbandonata situata nella terra Edith Ronne (barriera Filchner) e intitolata all'esploratore argentino Jos\u00e9 Mar\u00eda Sobral.\nUbicazione.\nLa base Sobral era localizzata ad una latitudine di 81\u00b0 04'sud e ad una longitudine di 40\u00b031' ovest. Costruita dalla Repubblica Argentina per agevolare il raggiungimento del Polo Sud, la struttura \u00e8 stata abbandonata nel 1968. \nAttivit\u00e0.\nOltre che da snodo logistico negli anni in cui \u00e8 rimasta aperta, la base ha effettuato studi delle aurore, geomagnetismo e meteorologia.\nDal 2000 la base Belgrano II gestisce un campo estivo dedito allo studio dell'ozono nell'alta atmosfera chiamato campo Sobral. Le strutture si trovano nel luogo dove sorgeva l'omonima base."}
{"id": "1726003", "revid": "146644", "url": "https://it.wikipedia.org/wiki?curid=1726003", "title": "Base Ant\u00e1rtica Alf\u00e9rez Nav\u00edo Sobral", "text": ""}
{"id": "1726004", "revid": "1305772", "url": "https://it.wikipedia.org/wiki?curid=1726004", "title": "Terenziano di Todi", "text": "Biografia.\nNon esistono dati biografici certi su Terenziano: essendo il suo nome di chiara origine latina gli storici propendono per una provenienza romana. \u00c8 stato una figura di primo piano nella diffusione del Cristianesimo nell'antica Tuscia.\nDallo studio delle numerose iscrizioni lapidee romane, l'agiografo mons. Zaffarami fa risalire la venuta della \"gens Terentia\" (a cui Terenziano sarebbe appartenuto) nel territorio dell'antica Tuscia ai primi anni del II secolo.\nTerenziano venne eletto vescovo di Todi in tarda et\u00e0. Il proconsole Leziano -istigato da Flacco, sacerdote del tempio di Giove- lo accus\u00f2 di praticare arti magiche. Terenziano venne quindi arrestato e processato. Nonostante le torture cui venne sottoposto, Terenziano non sconfess\u00f2 il suo credo religioso. Secondo la tradizione gli venne amputata la lingua, ma a diventare muto fu lo stesso Leziano, che mor\u00ec poco dopo.\nIl processo fu ripreso dagli augustali Celso e Leonzio e vide il coinvolgimento come coimputato di Flacco, nel frattempo convertito e battezzato dallo stesso Terenziano. Saranno entrambi condannati alla decapitazione. Era il primo di settembre, incerta \u00e8 la datazione. Secondo la \"Passio Sancti Terenctiani\" il martirio sarebbe avvenuto 85 anni dopo la morte di Cristo; il Martirologio Romano invece colloca il martirio verso l'anno 138 (comunque sotto l'impero di Adriano) mediante crudeli tormenti, la recisione della lingua e il troncamento del capo.\nSecondo la tradizione due cristiani, avvertiti in sogno, seppellirono i corpi di Terenziano e Flacco in un luogo chiamato Colonia che distava otto miglia dalla citt\u00e0. Da quel momento il luogo venne identificato con il nome del santo: San Terenziano.\nLa \"Passio Sancti Terenctiani\", che ebbe una grande diffusione nel medioevo, ponendo il martirio sotto l'imperatore Adriano \u00e8 l'unico testo che fa risalire la diocesi umbra al II secolo. Non solo, ma rimarcando l'et\u00e0 avanzata di Terenziano all'epoca del martirio, di fatto suggerisce la suggestiva ipotesi dell'apostolicit\u00e0 della chiesa di Todi.\nIn realt\u00e0 eminenti studiosi ritengono l'ipotesi non credibile. In particolare nel Martirologio Geronimiano al primo di settembre si fa esplicito riferimento \"In Tudertina Tusciae Terentiani episcopi\" e l'espressione ha indotto l'autorevole Lanzoni a collocare un Terenziano vescovo nel IV secolo. La tesi ha evidentemente ragioni e controragioni. Queste ultime si nutrono essenzialmente del fatto che l'espressione episcopi normalmente non \u00e8 riferita ai vescovi martiri. Mentre a favore della tesi lanzoniana, l'agiografo Giovanni Lucchesi osserva che l'antica cattedrale di Todi fu la pieve extraurbana di san Terenziano ed \u00e8 notorio che la titolazione delle cattedrali indica piuttosto il costruttore che il santo.\nIl culto.\nLa sua Memoria liturgica cade il 1\u00ba settembre. Il culto di san Terenziano \u00e8 diffuso in molte zone d'Italia.\nA Capranica.\nIn particolare san Terenziano \u00e8 il santo patrono di Capranica dove sono conservate sue reliquie. In onore al Patrono dal XVI secolo \u00e8 costituita l'omonima confraternita religiosa la quale ogni anno cura, la prima domenica di settembre, la solenne processione con il busto del Santo. \nCapranica festeggia il suo Patrono la prima domenica del mese di settembre, anche se in verit\u00e0 la festivit\u00e0 liturgica, ricordo della morte e martirio, \u00e8 riconducibile al giorno 1 dello stesso mese.\nIl culto di san Terenziano a Capranica pu\u00f2 essere fatto risalire al 1260, quando Pandolfo II Anguillara, come bottino di guerra per la riconquista di Todi ribellatasi al Papa Alessandro IV, dopo averle trafugate, vi porta le reliquie. L'arrivo di queste reliquie si ritiene possa essere stato interpretato come segno divino dall'allora comunit\u00e0 di Capranica, al punto che la devozione popolare affermatasi nel tempo acclam\u00f2 il Santo martire, del quale peraltro possedeva e venerava le reliquie da qualche tempo, a celeste intermediario di protezione.\nQuale manifestazione devozionale, nel XVI secolo sulla sommit\u00e0 di un monte prospiciente l'abitato di Capranica (che da allora \u00e8 identificato come monte di San Terenziano) \u00e8 stata edificata una chiesetta rurale (oggetto di recente di un restauro conservativo) nonch\u00e9 costituita una confraternita religiosa, giunta ai giorni nostri e titolata ai Santi Terenziano e Rocco (fonte RICLAN64 - Lanzalonga Riccardo)."}
{"id": "1726005", "revid": "146644", "url": "https://it.wikipedia.org/wiki?curid=1726005", "title": "Base sobral", "text": ""}
{"id": "1726006", "revid": "146644", "url": "https://it.wikipedia.org/wiki?curid=1726006", "title": "Base Sobral", "text": ""}
{"id": "1726007", "revid": "146644", "url": "https://it.wikipedia.org/wiki?curid=1726007", "title": "Campo Sobral", "text": ""}
{"id": "1726015", "revid": "745179", "url": "https://it.wikipedia.org/wiki?curid=1726015", "title": "Giravite a percussione", "text": ""}
{"id": "1726016", "revid": "599013", "url": "https://it.wikipedia.org/wiki?curid=1726016", "title": "Agostino Coletto", "text": "Carriera.\nVinse due volte la Milano-Torino, nel 1954 e nel 1958, al termine di due lunghe fughe solitarie. Fu un ottimo passista scalatore e un buon corridore di corse a tappe. Sesto al Giro d'Italia del 1955 e terzo nel 1956, dietro a Charly Gaul e Fiorenzo Magni. Nel 1956 fu tra i protagonisti della memorabile tappa del Monte Bondone, quando sotto la grandine e la neve, con temperature che sfiorarono i trenta gradi sotto zero, fu uno dei pochi a limitare il distacco da Gaul. Al Giro d'Italia 1958 indoss\u00f2 per tre giorni la maglia rosa, cedendola poi al vincitore Ercole Baldini."}
{"id": "1726018", "revid": "986213", "url": "https://it.wikipedia.org/wiki?curid=1726018", "title": "Joseph Anton von Auersperg", "text": "Biografia.\nJoseph Franz Anton von Auersperg nacque a Vienna, figlio del principe Enrico Giuseppe di Auersperg, duca di M\u00fcnsterberg e Frankenstein in Slesia, e di Maria Franziska von Trautson und Falkenstein. Suo padre fu legato imperiale e colonnello dell'esercito. Gi\u00e0 negli anni della sua giovent\u00f9, Josef Franz Anton ricevette il canonicato a Salisburgo e a Passavia, nonch\u00e9 la prepositura di Ardagger.\nVescovo di Lavant.\nPer merito dell'arcivescovo di Salisburgo Schrattenbach, nel 1763, a soli 28 anni, Joseph Anton Franz von Auersperg fu nominato vescovo di Lavant (oggi Maribor) e il 20 maggio dello stesso anno venne consacrato vescovo a Salisburgo. Nel 1773 aggiunse all'incarico episcopale la prepositura di San Maurizio a Friesach. In questo periodo si dedic\u00f2 essenzialmente nel ristrutturare la cattedrale di Levant, la chiesa di sant'Andrea, danneggiata da un forte terremoto, e che egli restaur\u00f2 in gran parte con propri fondi.\nVescovo di Gurk.\nIl 31 gennaio 1773 venne eletto anche vescovo di Gurk e venne intronizzato il 1\u00ba maggio di quello stesso anno, governando la diocesi sino al 1783, con uno spirito all'insegna dell'illuminismo. Rese questa diocesi uno stato ecclesiastico moderno ed all'avanguardia, vietando in particolare i matrimoni tra membri di confessioni religiose differenti. Sempre in citt\u00e0, fece costruire il castello di P\u00f6ckstein ad opera dell'architetto Johann Georg von Hagenauer. Grazie alle nuove riforme che si stavano portando avanti in Austria in materia di amministrazione ecclesiastica delle diocesi, vi fu un tentativo (ad ogni modo fallito) di elevare Gurk ad arcidiocesi. Pio VI, in visita in Austria nel 1782, ricevette il 16 marzo gli omaggi di Joseph Anton Franz von Auersperg.\nVescovo di Passavia.\nIl capitolo della cattedrale di Passavia scelse l'illuminato principe Auersperg il 10 maggio 1785 per succedere al vescovo Leopold Ernst von Firmian, con beneplacito imperiale.\nSupportato dal fratello, il conte Johann von Auersperg, che nomin\u00f2 vicario generale della diocesi di Passavia, Joseph Anton Franz apport\u00f2 riforme drastiche negli anni successivi, all'insegna del giuseppinismo, iniziando dalla rimozione di alcune immagini sacre ritenute inadatte al nuovo spirito della chiesa, proibendo anche le letture contro i protestanti (vista la tolleranza che la Chiesa ed il nuovo governo avevano apportato alla questione). Promosse anche la cura dei poveri e degli ammalati, vietando e punendo severamente per\u00f2 l'accattonaggio. Il teatro e l'opera, dei quali comprese il largo valore educativo, conobbero un vero e proprio periodo di fioritura sotto il suo governo. Il 30 marzo 1789 papa Pio VI lo nomin\u00f2 cardinale.\nDurante il suo episcopato si svilupparono scuole, ospedali, uffici d'amministrazione, strade e ponti, in particolare lungo il corso del fiume Inn a Passavia. A proprie spese, lasci\u00f2 anche il castello di Freudenhai, costruito dall'amico Johann Georg von Hagenauer, una grande residenza estiva con un immenso parco, al cui interno si trovava la \"Holl\u00e4nderd\u00f6rferl\", un piccolo villaggio artificiale, dove mor\u00ec inaspettatamente all'et\u00e0 di 61 anni. Venne sepolto nella cripta del duomo di Passavia.\nGenealogia episcopale.\nLa genealogia episcopale \u00e8:"}
{"id": "1726021", "revid": "17654", "url": "https://it.wikipedia.org/wiki?curid=1726021", "title": "Stazione di Montelupo Capraia", "text": ""}
{"id": "1726023", "revid": "113438907", "url": "https://it.wikipedia.org/wiki?curid=1726023", "title": "Golden Globe 1972", "text": "La 29\u00aa edizione della cerimonia di premiazione di Golden Globe si \u00e8 tenuta il 6 febbraio 1972 al \"Beverly Hilton Hotel\" di Beverly Hills, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1726026", "revid": "144796", "url": "https://it.wikipedia.org/wiki?curid=1726026", "title": "Joseph Franz Anton von Auersperg", "text": ""}
{"id": "1726029", "revid": "2137674", "url": "https://it.wikipedia.org/wiki?curid=1726029", "title": "Nova Veneza (Santa Catarina)", "text": "Nova Veneza o Nuova Venezia \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Crici\u00fama.\nLa citt\u00e0 venne fondata da Michele Napoli, un uomo d'affari italiano emigrato negli Stati Uniti, ma originario della Sicilia.\nI primi immigrati italiani giunsero nel giugno 1891. Michele Napoli gi\u00e0 a gennaio aveva aperto strade e costruito una segheria. A Nova Veneza arrivarono 400 famiglie italiane. Tra i primi coloni sono evidenziati Bartolomeo Dal Moro, Bortolo Bortoluzzi, Alfredo Pessi, la famiglia Bratti. Bartolomeo Dal Moro \u00e8 stato il primo europeo a stabilirsi definitivamente a Nova Veneza. La data di fondazione della citt\u00e0 \u00e8 infatti il 28 ottobre 1891.\nNel mese di ottobre giunsero altre 500 famiglie italiane, da Venezia, Bergamo, Belluno e da altre citt\u00e0 del Veneto, che vi si stabilirono e fondarono la colonia, il cui toponimo ricorda proprio Venezia.\nIl 21 giugno 1958 il paese divenne municipio.\nIl 1\u00ba giugno 1995, il municipio venne suddiviso in tre distretti: Nova Veneza, Nossa Senhora do Caravagio e S\u00e3o Bento Baixo.\nPopolazione.\nIl 95% della popolazione discende da italiani.\nEconomia.\nL'economia di Nova Veneza si basa sull'agricoltura, sull'allevamento e l'industria metalmeccanica."}
{"id": "1726030", "revid": "986213", "url": "https://it.wikipedia.org/wiki?curid=1726030", "title": "Giovanni di Brandeburgo-K\u00fcstrin", "text": "Biografia.\nGiovanni era figlio di Gioacchino I di Brandeburgo e di Elisabetta di Danimarca. Alla morte del padre, il testamento stabiliva che i territori dovessero essere divisi tra i suoi figli. \nAl maggiore, Gioacchino II di Brandeburgo, and\u00f2 il titolo di margravio e Principe elettore di Brandeburgo, con l'esclusione dei territori di Neumark con Drawsko Pomorskie e \u015awidwin, la Contea di Krosno Odrza\u0144skie con Sulech\u00f3w e Lubsko, la signoria di Cottbus e Peitz. Questi territori diventarono il margraviato di \"Brandeburgo-K\u00fcstrin\" e vennero affidati a Giovanni.\nA differenza del fratello Gioacchino, Giovanni era un uomo estremamente religioso e con un grande senso politico ed economico. Cerc\u00f2 di rendere il margraviato stabile economicamente e politicamente e militarmente sicuro.\nAder\u00ec alla Lega di Smalcalda appoggiando l'imperatore Carlo V, con la speranza di poter acquisire il ducato di Pomerania. Durante la Dieta di Augusta, nel 1548, Giovanni and\u00f2 in contrasto con l'imperatore, in quanto quest'ultimo voleva concedergli in ducato solo ad interim. A seguito di questi contrasti, Giovanni cadde in disgrazia presso l'imperatore. Tenuto prigioniero, venne liberato solo grazie all'intervento del re Ferdinando I e per la considerazione che Carlo aveva del fratello di Giovanni.\nTornato nei suoi territori, attu\u00f2 una politica difensiva, cercado di creare un'alleanza anti-asburgica, senza riuscire a portarla a compimento.\nSi un\u00ec alla rivolta dei Principi Tedeschi, iniziata da Maurizio di Sassonia e appoggiata dalla Francia.\nNel 1556 rinunci\u00f2 alle sue pretese sul margraviato di Brandeburgo-Kulmbach, che avevano iniziato a creare problemi all'interno degli Hohenzollern.\nMorto senza lasciare eredi, il margraviato di Brandeburgo-K\u00fcstrin venne unito ai territori delle'Elettorato di Brandeburgo, governato dal figlio di Gioacchino II, Giovanni Giorgio di Brandeburgo.\nMatrimonio ed eredi.\nGiovanni spos\u00f2 nel 1537 Caterina di Brunswick, figlia di Enrico V di Brunswick-L\u00fcneburg. Da questo matrimonio nacquero due figlie:"}
{"id": "1726031", "revid": "1078002", "url": "https://it.wikipedia.org/wiki?curid=1726031", "title": "Integrazione economica completa", "text": "L'integrazione economica completa \u00e8 lo stadio finale dell'integrazione economica. A seguito di un'integrazione economica completa, le unit\u00e0 economiche integrate hanno poco o trascurabile controllo della politica economica, un'unione monetaria totale, e un'armonizzazione fiscale completa o quasi completa.\nL'integrazione economica completa \u00e8 pi\u00f9 comune all'interno di un paese che non tra istituzioni sovranazionali."}
{"id": "1726037", "revid": "986213", "url": "https://it.wikipedia.org/wiki?curid=1726037", "title": "Sigmund Christoph von Waldburg-Zeil-Trauchburg", "text": "Biografia.\nComp\u00ec i propri studi a Salisburgo e divenne canonico di Colonia (1768), Costanza e Salisburgo (1776) e decano (1781) di Chiemsee.\nIl 1\u00ba aprile 1797 venne nominato vescovo di Chiemsee, ricevendo la consacrazione episcopale il 7 aprile 1797 per mano dell'arcivescovo di Salisburgo, Hieronymus Joseph Franz de Paula von Colloredo-Wallsee und Mels. L'11 agosto 1808 rinunci\u00f2 alla sua cattedra vescovile.\nNel 1812 venne riconosciuto quale amministratore dell'arcidiocesi di Salisburgo alla morte dell'arcivescovo (era gi\u00e0 stato designato a questo ruolo in precedenza quando nel 1809 Napoleone lo nomin\u00f2 presidente della commissione amministrativa di Salisburgo). Per i meriti nel suo incarico ricevette la gran croce dell'Ordine al merito della corona bavarese.\nAlla sua morte venne sepolto nella chiesa di San Sebastiano a Salisburgo.\nGenealogia episcopale.\nLa genealogia episcopale \u00e8:"}
{"id": "1726038", "revid": "2023463", "url": "https://it.wikipedia.org/wiki?curid=1726038", "title": "J\u00f3zsef Bozsik", "text": "Biografia.\nVisse a Kispest, oggi circoscrizione di Budapest.\nDopo il trasferimento della famiglia nel quartiere in questione fece subito amicizia con i vicini di casa, in particolar modo con il quasi coetaneo Ferenc Pusk\u00e1s. Compagni di gioco a Budapest, entrano insieme nelle giovanili del Kispest AC.\nCaratteristiche tecniche.\nEgli era il prototipo del perfetto mediano di scuola danubiana, si distinse per un'intelligenza calcistica di grande livello, corredata da una notevole tecnica di base. Autentico fulcro della manovra, perfetto nella costruzione di gioco, preciso nei passaggi. In campo prediligeva giocare sul versante destro della mediana, in una posizione leggermente abbassata per meglio sfruttare le sue indispensabili caratteristiche tra le quali l'attitudine alla copertura che assolveva con determinazione e sagacia tattica. In fase di non possesso era un'autentica diga, dimostrandosi molto solido in fase di contrasto. Non era esattamente velocissimo atleticamente ma sopperiva a questo handicap con la capacit\u00e0 di dare ritmo alla squadra, la quale ben presto si adatt\u00f2 alle sue caratteristiche venendo impostata per dargli il giusto sostegno agonistico. \nL'Ungheria, in pratica, aveva trovato uno dei primi playmaker della storia del calcio.\nCarriera.\nNel 1943 debutt\u00f2 in prima squadra contro il Vasas SC.\nIl 17 agosto 1947 indossa per la prima volta la maglia della nazionale magiara.\nQuella fu la prima di 101 presenze con la nazionale di calcio del suo Paese.\nNel 1952, \u00e8 medaglia d'oro alle olimpiadi estive di Helsinki.\nUn anno pi\u00f9 tardi, il 25 novembre 1953, \u00e8 autore di una grande prestazione con la nazionale al Wembley Stadium, dove per la prima volta i maestri inglesi sono sconfitti dalla neonata Aranycsapat, la squadra d'oro.\nBozsik segna, colpisce un palo e serve un assist.\nNel 1954 viene sconfitto con la Nazionale dalla Germania Ovest nella finale dei mondiali di calcio in Svizzera.\nDopo la rivolta ungherese di Budapest del 1956, si d\u00e0 il via alla diaspora dei migliori calciatori della Nazionale, su tutti Pusk\u00e1s.\nI calciatori emigrati non vestiranno mai pi\u00f9 la maglia dell'Ungheria e cos\u00ec la selezione Nazionale perde i pezzi grossi, fatta eccezione per Gyula Grosics, Nandor Hidegkuti e proprio J\u00f3zsef Bozsik.\nNel 1959 vince la Coppa Mitropa con il Budapesti Honv\u00e9d.\nAi successivi mondiali svedesi del 1958, l'ex-Aranycsapat non far\u00e0 bella figura, cos\u00ec come in Cile nel 1962.\nAl termine dei mondiali cileni lascia il calcio giocato dopo 447 presenze con l'Honv\u00e9d, con cui ha vinto pi\u00f9 volte il campionato ungherese, e 101 con la Nazionale.\nTra il 1966 e il 1967 diventa allenatore della sua Honv\u00e9d per fronteggiare una nuova scuola calcistica, della quale faceva parte il Pallone d'oro Fl\u00f3ri\u00e1n Albert, il Ferencv\u00e1rosi TC. I risultati sono magri ed a fine stagione lascia.\nNel 1974 guida, senza successo, la Nazionale ungherese.\nConsiderato uno dei migliori calciatori della storia nel suo ruolo, muore nel 1978 per arresto cardiaco.\nSuo figlio P\u00e9ter ha allenato la selezione magiara nel 2006, ma si \u00e8 dimesso a causa di una sconfitta contro Malta."}
{"id": "1726046", "revid": "1305772", "url": "https://it.wikipedia.org/wiki?curid=1726046", "title": "Padre e figlio", "text": ""}
{"id": "1726047", "revid": "466539", "url": "https://it.wikipedia.org/wiki?curid=1726047", "title": "Golden Globe 1971", "text": "La 28\u00aa edizione della cerimonia di premiazione di Golden Globe si \u00e8 tenuta il 5 febbraio 1971 al \"Beverly Hilton Hotel\" di Beverly Hills, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1726048", "revid": "599013", "url": "https://it.wikipedia.org/wiki?curid=1726048", "title": "Jir\u00e8s Kembo Ekoko", "text": "Biografia.\n\u00c8 fratello adottivo di Kylian Mbapp\u00e9 ed \u00e8 figlio naturale di Kembo Uba Kembo."}
{"id": "1726050", "revid": "34928", "url": "https://it.wikipedia.org/wiki?curid=1726050", "title": "Grande Sirte", "text": ""}
{"id": "1726051", "revid": "34928", "url": "https://it.wikipedia.org/wiki?curid=1726051", "title": "Golfo di Sirte", "text": ""}
{"id": "1726052", "revid": "8596", "url": "https://it.wikipedia.org/wiki?curid=1726052", "title": "Maria Stuarda Regina di Scozia", "text": ""}
{"id": "1726056", "revid": "767487", "url": "https://it.wikipedia.org/wiki?curid=1726056", "title": "Juli\u00e1n Est\u00e9ban", "text": "Carriera.\nClub.\nHa cominciato a giocare in Svizzera, al Servette. Nel gennaio 2007 passa a titolo definitivo al Stade Rennais, che lo acquista . Dopo due stagioni in cui gioca poco, nell'estate del 2009 viene ceduto in prestito al . Il 3 agosto rescinde il contratto che lo lega alla formazione francese e firma un contratto con il . L'8 gennaio 2013 annuncia il suo ritiro dall'attivit\u00e0 agonistica a soli 26 anni \nNazionale.\nHa giocato con la Svizzera Under-21 dal 2006 al 2008. Ha esordito il 16 agosto 2006, in Danimarca-Svizzera. Ha giocato in totale 11 gare, in cui ha messo a segno sei reti."}
{"id": "1726063", "revid": "1543377", "url": "https://it.wikipedia.org/wiki?curid=1726063", "title": "Diocesi di Chiemsee", "text": "La diocesi di Chiemsee (in latino: \"Dioecesis Chiemensis\") \u00e8 una sede soppressa \u00e8 una sede vescovile titolare della Chiesa cattolica.\nTerritorio.\nLa diocesi costituiva una enclave nella parte occidentale del territorio dell'arcidiocesi di Salisburgo (\"Salzburger Eigenbist\u00fcmer\").\nEssa aveva il suo centro nei due monasteri presenti nelle isole del lago di Chiemsee:\nAl momento della sua costituzione la diocesi contava 10 parrocchie:\nQuando la diocesi fu soppressa, le parrocchie erano 11; inoltre essa si estendeva per circa 46.000 miglia quadrate con un totale di 38.818 cattolici e comprendeva anche l'arcidiaconato di Chiemsee e il decanato di St. Johann in Tirol.\nStoria.\nLa diocesi venne creata ufficialmente nel 1215 dall'arcivescovo di Salisburgo Eberhard von Regensberg e ricevette una prima conferma pontificia durante il concilio lateranense IV del mese di novembre dello stesso anno. Eberhard, in questa opera, segu\u00ec il modello di alcuni suoi predecessori che fondarono ad esempio la diocesi di Gurk come diocesi personale, affidando ad un suo vescovo ausiliare parte della propria immensa arcidiocesi. L'imperatore Federico II approv\u00f2 questa concessione con la separazione dall'arcidiocesi di Salisburgo delle parrocchie dipendenti dai monasteri del lago Chiemsee. La fondazione venne riconosciuta da papa Innocenzo III con la bolla \"Super familiam\" del 28 gennaio 1216, con la quale furono stabiliti i limiti e il numero delle parrocchie e venne eretta la cattedrale.\nL'istituzione della diocesi era nell'ottica dell'arcivescovo di Salisburgo un metodo per governare in maniera pi\u00f9 corretta l'arcidiocesi, che proprio in quel periodo aveva conosciuto una notevole espansione territoriale e necessitava di un controllo pi\u00f9 capillare. Per questo motivo i vescovi di Chiemsee vennero considerati perlopi\u00f9 come uomini di fiducia dell'arcivescovo di Salisburgo, il quale li nominava personalmente, conferiva loro la consacrazione episcopale e li investiva formalmente dell'incarico. Era questo un privilegio concesso dalla Santa Sede agli arcivescovi di Salisburgo: \"\u00ab Archiepiscopus Salzeburgensis habet facultatem eligendi ad ecclesiam Chiemensis \u00bb\".\nCon il XIV secolo, anche i vescovi presero coscienza della loro posizione ed iniziarono ad avere sempre pi\u00f9 una loro personale influenza sulla diocesi, slegandosi lentamente da Salisburgo, pur rimanendo sotto la sovranit\u00e0 del metropolita. Il vescovo di Chiemsee era un vassallo dell'arcivescovo e faceva parte di diritto del capitolo della cattedrale di Salisburgo dove aveva voce attiva sulle questioni amministrative; a partire dalla met\u00e0 del XV secolo, i vescovi di Chiemsee, pur non possedendo nessuna reale giurisdizione politica, ebbero anche il titolo di principi del Sacro Romano Impero.\nLa diocesi comprendeva in parte l'arcidiaconato salisburghese di Chiemsee, che dal 1160 era concesso in perpetuo ai prevosti di Herrenchiemsee. La creazione della diocesi sul medesimo territorio determin\u00f2 un conflitto di giurisdizione tra i prevosti e i vescovi che si protrasse fino al XVII secolo; nel 1613 l'arcidiaconato salisburghese di Chiemsee fu territorialmente fatto coincidere con la diocesi e contestualmente furono creati due titoli arcidiaconali distinti. In questo modo, il prevosto di Herrenchiemsee come arcidiacono di Salisburgo dipendeva dagli arcivescovi di Salisburgo, e come arcidiacono di Chiemsee dipendeva dal vescovo di Chiemsee.\nL'ultimo vescovo di Chiemsee, Sigmund Christoph von Zeil und Trauchburg, dette le dimissioni nel 1805; due anni prima la diocesi era stata secolarizzata in seguito alla soppressione dei principati ecclesiastici con il trattato di Lun\u00e9ville del 1801. La diocesi rimase vacante, fino al concordato stipulato fra la Santa Sede e il regno di Baviera nel 1817, quando venne soppressa. Papa Pio VII ratific\u00f2 questa decisione con la bolla \"Dei ac Domini Nostri\" del 1\u00ba aprile 1818; i territori della soppressa diocesi furono incorporati in quelli dell'arcidiocesi di Salisburgo e dell'arcidiocesi di Monaco e Frisinga.\nDal 2009 Chiemsee \u00e8 una sede vescovile titolare della Chiesa cattolica; la sede finora non \u00e8 ancora stata assegnata."}
{"id": "1726064", "revid": "1573940", "url": "https://it.wikipedia.org/wiki?curid=1726064", "title": "Aphelocheirus", "text": "Aphelocheirus , \u00e8 un genere di insetti Nepomorfi (ordine Rhynchota, sottordine Heteroptera). Comprende circa 60 specie ed \u00e8 l'unico gruppo sistematico della famiglia Aphelocheiridae.\nLe specie del genere Aphelocheirus sono prevalentemente diffuse nel Sudest asiatico. In Europa \u00e8 diffusa la specie \"Aphelocheirus aestivalis\", presente anche in Italia. \u00c8 inoltre citata in letteratura la presenza di altre due specie endemiche della Penisola Iberica, \"A. murcius\" e \"A. occidentalis\".\nInquadramento sistematico.\nL'inquadramento sistematico di questa famiglia non \u00e8 condiviso da tutti gli autori. Alcuni schemi di classificazione considerano infatti questo raggruppamento una sottofamiglia dei Naucoridi, denominata in questo caso \"Aphelocorinae\"."}
{"id": "1726065", "revid": "767487", "url": "https://it.wikipedia.org/wiki?curid=1726065", "title": "\u00c9tienne Didot", "text": ""}
{"id": "1726066", "revid": "62221", "url": "https://it.wikipedia.org/wiki?curid=1726066", "title": "Aphelocheiridae", "text": ""}
{"id": "1726069", "revid": "1982", "url": "https://it.wikipedia.org/wiki?curid=1726069", "title": "Sirti (disambigua)", "text": ""}
{"id": "1726071", "revid": "110157", "url": "https://it.wikipedia.org/wiki?curid=1726071", "title": "Stazione Drescher", "text": "La stazione Drescher (in tedesco \"Drescher-Station\") era una base antartica estiva mobile tedesca gestita dall'Alfred-Wegener-Institut che prendeva il nome dal continente dal biologo Eberhard Drescher.\nUbicazione.\nLocalizzata ad una latitudine di 72\u00b050' sud e ad una longitudine di 19\u00b002' ovest, la base si trovava lungo la costa del mare di Weddell, costa della principessa Astrid (Terra della regina Maud).\nAttivit\u00e0.\nLa struttura era composta da container mobili e da igloo ed alloggiava gli scienziati che studiavano il comportamento e la dieta dei pinguini imperatore che vivono nell'area. La struttura ha operato dal 1986 sino alla stagione antartica 2003/04."}
{"id": "1726073", "revid": "2146082", "url": "https://it.wikipedia.org/wiki?curid=1726073", "title": "Lhadji Badiane", "text": ""}
{"id": "1726074", "revid": "146644", "url": "https://it.wikipedia.org/wiki?curid=1726074", "title": "Drescher-Station", "text": ""}
{"id": "1726075", "revid": "146644", "url": "https://it.wikipedia.org/wiki?curid=1726075", "title": "Drescher-station", "text": ""}
{"id": "1726076", "revid": "146644", "url": "https://it.wikipedia.org/wiki?curid=1726076", "title": "Drescher station", "text": ""}
{"id": "1726077", "revid": "146644", "url": "https://it.wikipedia.org/wiki?curid=1726077", "title": "Drescher Station", "text": ""}
{"id": "1726079", "revid": "767487", "url": "https://it.wikipedia.org/wiki?curid=1726079", "title": "George Washington (film)", "text": "George Washington \u00e8 un film del 2000 diretto da David Gordon Green, vincitore come miglior film al Toronto Film Festival e al Torino Film Festival.\nTrama.\nIl film racconta la storia di alcuni ragazzi di 12 anni che vivono nel Carolina del Nord. La tragedia accade quando George uccide accidentalmente Buddy. La combriccola decide di aiutare il compagno George e di nascondere il corpo di Buddy."}
{"id": "1726081", "revid": "1149807", "url": "https://it.wikipedia.org/wiki?curid=1726081", "title": "Soul Eater", "text": " \u00e8 un manga scritto e disegnato da Atsushi \u014ckubo, serializzato sulla rivista \"Monthly Sh\u014dnen Gangan\" di Square Enix dal 12 maggio 2004 al 12 agosto 2013. La pubblicazione regolare fu anticipata dall'uscita di tre capitoli one-shot nel 2003: il primo one-shot fu pubblicato il 24 giugno 2003 su un'edizione speciale di \"Gangan Powered\", mentre il secondo one-shot segu\u00ec nell'autunno del 2003 sull'edizione speciale della stessa rivista, e il 26 novembre 2003 il terzo one-shot fu pubblicato su \"Gangan Wing\". I 113 capitoli della serie sono stati raccolti in 25 volumi \"tank\u014dbon\" sotto etichetta Gangan Comics insieme ai capitoli autoconclusivi iniziali.\nLa serie \u00e8 stata trasposta in un anime di 51 episodi, di cui il primo \u00e8 andato in onda il 7 aprile 2008, realizzato dallo studio Bones. L'anime veniva trasmesso da TV Tokyo in due versioni: una il luned\u00ec alle 18.00 e una replica di notte detta \"Soul Eater Late Show\" con nuove parti aggiunte all'inizio e alla fine della pausa pubblicitaria a met\u00e0 dell'anime e le anticipazioni dell'episodio successivo diverse da quelle della versione delle 18. Dal 30 settembre 2010 al 31 marzo 2011 la serie \u00e8 stata replicata con nuove sigle con il titolo di .\nDal manga sono stati tratti anche un drama CD e tre videogiochi.\nIn Italia, il manga viene pubblicato da Panini Comics a partire dal 14 maggio 2009 e, per l'occasione, sono state realizzate due copertine differenti del primo volume: la copertina normale e una \"Variant Limited Edition\"; mentre l'anime \u00e8 stato trasmesso su Rai 4 dal 2 settembre 2010 all'8 settembre 2011, ed \u00e8 pubblicato in DVD dalla Dynit in Box da collezione a partire da maggio 2011.\nNel gennaio 2011 \u00e8 partita la serializzazione, sempre sul \"Monthly Sh\u014dnen Gangan\", di uno spin-off intitolato , creato dal medesimo autore. Il manga Soul Eater ha 19,6 milioni di copie in circolazione a luglio 2019.\nTrama.\nIn un mondo in cui il male dilaga portando alla follia gli uomini, esiste una scuola nella citt\u00e0 immaginaria di \"Death City\" situata nella Death Valley, in Nevada, che addestra giovani all'uso delle armi per la lotta contro Kishin. I ragazzi sono i , o \"artigiani\", il cui obiettivo \u00e8 racimolare 99 anime malvagie ormai divenute uova di kishin e un'anima di strega, da far mangiare al proprio partner, ovvero colui che possiede il potere di trasformarsi in per farla divenire Falce della Morte.\nInfatti il fondatore della , ovvero della , denominata nella versione italiana del manga \"DWMA\", cio\u00e8 \"Death's Weapon Meister Academy\", non \u00e8 altro che il dio della morte, che assolve anche alla funzione di preside.\nLo scopo finale della scuola \u00e8 di mantenere la pace attraverso l'eliminazione fisica di coloro che si immergono volutamente nell'oscurit\u00e0 o che commettono crimini efferati verso gli uomini, ed impedire che sorga un nuovo . Il kishin \u00e8 un essere che si \u00e8 nutrito di anime umane innocenti e ha raggiunto uno stadio demoniaco; in passato un maestro d'armi chiamato Ashura si \u00e8 trasformato in kishin facendo quasi sprofondare il mondo nel caos. Shinigami lo sconfisse in battaglia, scuoiandolo e intrappolandolo in una sacca fatta con la sua pelle, ove giace sopito, imprigionandolo poi in un'area sotterranea della cittadina dove si trova la DWMA. Le anime malvagie che le armi devono mangiare sono considerate \"uova di Kishin\".\nI maestri seguono lezioni nei pi\u00f9 svariati campi da maestri pi\u00f9 anziani ed esperti e seguono missioni volute dal preside che sono chiamate lezioni di recupero, la maggior parte delle quali \u00e8 raccogliere anime prave. Solitamente i maestri agiscono da soli, con le proprie armi, ma pu\u00f2 capitare che si mettano in collaborazione con altri loro compagni per portare a termine le missioni.\nDifferenza tra manga e anime.\nIl manga e l'anime presentano molte differenze sostanziali. Prima fra tutte quella relativa alle anime, l'elemento pi\u00f9 importante della serie. Nel manga per creare una Falce della Morte occorrono 99 anime umane e l'anima di una strega. Infatti nel manga le anime umane possono essere mangiate, ma solo se scritte nel registro di Shinigami e quindi se si tratta di anime di persone malvagie che potrebbero diventare Kishin. Nell'anime invece le anime umane non possono essere mangiate e quelle necessarie alla creazione della Death Scythe vengono sostituite con uova di Kishin, rendendo il Kishin un'entit\u00e0 molto pi\u00f9 comune rispetto al manga, e alterando il senso della storia, come per esempio sull'esperimento di Medusa nei confronti di Crona. L'anime prende poi una strada del tutto diversa dalla trama del manga a partire dalla prima battaglia con Mosquito (a met\u00e0 dell'episodio 35).\n\"Soul Eater Not!\".\nLo spin-off segue un'arma appena entrata nella scuola di nome Tsugumi Harudori e i maestri d'armi Meme e Nanya. Tutti e tre fanno parte del NOT (\"Normally Overcome Target\", \"bersaglio normalmente superato\"), cio\u00e8 della sezione della \"Shibusen\" per le armi e i maestri d'armi che vogliono semplicemente imparare a controllare i loro poteri per avere una vita normale, mentre i personaggi del manga regolare come Maka e Soul fanno parte dell'EAT (\"Especially Advanced Talent\", \"talento particolarmente avanzato\"), sezione orientata alla battaglia, e talvolta compaiono anche nello spin-off. \u00c8 ambientato prima della serie regolare, quindi Sid non era uno zombie e Medusa era ancora una dottoressa della \"Shibusen\". L'antagonista \u00e8 Shaula Gorgon, la terza delle sorelle Gorgoni.\nDoppiaggio.\nIl doppiaggio italiano \u00e8 stato effettuato da The Licensing Machine (divisione britannica di Panini Comics con distaccamento italiano) sotto la direzione di Marzia Dal Fabbro che ha curato anche i dialoghi italiani insieme a Paolo Turco e con la supervisione di Massimiliano Morelli. A differenza di altri anime trasmessi da Rai 4, la Dynit si occupa solo della distribuzione in DVD.\nMusiche.\nSigle dell'anime per la prima trasmissione.\nSigle di apertura:\nSigle di chiusura\nQueste sono le sigle usate anche per la versione italiana.\nSigle dell'anime in \"Soul Eater Repeat Show\".\nSigle di apertura:\nSigle di chiusura:\nCharacter song.\nIl primo maxi singolo con le character song cantate da Chiaki Omigawa (Maka) e K\u014dki Uchiyama (Soul) \u00e8 stato pubblicato il 6 agosto 2008 da Aniplex. Il secondo, di Yumiko Kobayashi (Black Star) e Kaori Nazuka (Tsubaki) \u00e8 stato pubblicato il 3 settembre 2008 ed il terzo, di Mamoru Miyano (Kid), Akeno Watanabe (Liz) e Narumi Takahira (Patty) \u00e8 stato pubblicato il 1\u00ba ottobre 2008.\nColonne sonore.\nAniplex ha pubblicato due colonne sonore ufficiali dell'anime rispettivamente il 27 agosto 2008 e il 18 marzo 2009. Il singolo \"Resonance\" di T.M.Revolution contiene, oltre all'omonima prima sigla di apertura dell'anime, anche la sigla del videogioco \"\" intitolata \"Soul's Crossing\" (\"Attraversamento dell'anima\") ed \u00e8 stato pubblicato l'11 giugno 2008.\nDrama CD.\nUn drama CD intitolato \u00e8 stato pubblicato da Square Enix il 31 agosto 2005. Al CD erano allegati un artbook ed il copione. Fra gli attori del drama CD, solo Yumiko Kobayashi, voce di Black Star, ha recitato anche come doppiatrice nell'anime.\nVideogiochi.\n \u00e8 un videogioco di azione e avventura per Wii sviluppato da Square Enix con l'aiuto dello studio Bones pubblicato il 25 settembre 2008 solo in Giappone. e sono due personaggi giocabili creati dall'autore Atsushi \u014ckubo appositamente per il videogioco. Grimoire compare come Noah nel manga. Con il pre-ordine veniva venduto insieme al gioco un CD-colonna sonora intitolato . \u00e8 un videogioco d'azione per Nintendo DS pubblicato il 23 ottobre 2008. \u00e8 un videogioco di lotta per PlayStation 2 e PlayStation Portable pubblicato il 29 gennaio 2009.\nAccoglienza.\n\"Soul Eater\" \u00e8 stato il settimo manga pi\u00f9 venduto nel 2008, con 3.076.351 copie vendute. Ad ottobre 2012, il manga ha pi\u00f9 di 13 milioni di copie in circolazione. Ad aprile 2018, il manga ha venduto 18,2 milioni di copie in tutto il mondo. A luglio 2019, il manga ha 19,6 milioni di copie in circolazione. \nCyril Ma di FandomSpot ha classificato il personaggio di Mosquito come il suo quindicesimo maggiordomo preferito del mondo anime."}
{"id": "1726083", "revid": "599013", "url": "https://it.wikipedia.org/wiki?curid=1726083", "title": "Olivier Sorlin", "text": ""}
{"id": "1726085", "revid": "767487", "url": "https://it.wikipedia.org/wiki?curid=1726085", "title": "Felix Katongo", "text": "\u00c8 il fratello di Christopher Katongo."}
{"id": "1726087", "revid": "1586642", "url": "https://it.wikipedia.org/wiki?curid=1726087", "title": "Fondmetal", "text": "Fondmetal \u00e8 stata una scuderia italiana, fondata da Gabriele Rumi, che corse in Formula 1 nelle stagioni 1991 e 1992.\nStoria.\nL'entrata come sponsor.\nGi\u00e0 negli anni ottanta Fondmetal entr\u00f2 come sponsor nel mondo della F1, facendo comparire, nel 1985 sulle vetture Osella le proprie scritte. Nel 1989, per\u00f2 la scuderia italiana si trovava in difficolt\u00e0 e l'anno successivo corse con il nome \"Fondmetal Osella\".\nIl passaggio a scuderia.\n1991.\nRilevate le strutture Osella nel 1991, la Fondmetal comparve come team ufficiale. Fu ingaggiato come pilota Olivier Grouillard, il quale per\u00f2, nelle prime cinque gare, non riusc\u00ec mai a qualificarsi. Solo al sesto appuntamento mondiale e con una nuova vettura, la Fomet 1, riusc\u00ec a schierarsi in griglia, ma senza ottenere punti. Al Gran Premio del Belgio, il team riusc\u00ec a concludere una gara per la prima volta, con un decimo posto. Dopo il Gran Premio del Portogallo Grouillard venne sostituito dall'italiano Gabriele Tarquini, che nelle ultime tre gare non and\u00f2 mai oltre un undicesimo posto.\n1992.\nLa stagione 1992 fu simile alla precedente. Venne confermato Tarquini e fece il suo debutto Andrea Chiesa, sostituito poi da Eric van de Poele a partire dal Gran Premio d'Ungheria. Nonostante una maggiore velocit\u00e0 della vettura, aggiornata e ridenominata GR01, questa fu eccessivamente fragile e spesso entrambi i piloti furono costretti al ritiro. A fine anno, quindi la Fondmetal usc\u00ec dalla Formula 1, tornandovi solo in modesta misura come sponsor nel '95 e nel '96. Gabriele Rumi nel 1993 decide di rilevare la maggioranza del team Minardi, garantendone la sopravvivenza sino al 2001 quando i suoi eredi la cederanno a Paul Stoddart.\nAnni successivi.\nLa Fondmetal \u00e8 diventata un gruppo industriale che comprende:"}
{"id": "1726089", "revid": "122799369", "url": "https://it.wikipedia.org/wiki?curid=1726089", "title": "Sylvain Marveaux", "text": "Carriera.\nRennes.\nCresce calcisticamente in patria nel Rennes e dal 2006 al 2011 colleziona 102 presenze in campionato condite da 16 gol.\nNewcastle.\nIl 18 giugno 2011 viene acquistato a parametro zero dagli inglesi del Newcastle.\nQui in 3 stagioni gioca 38 partite e segna 1 gol.\nPrestito al Guingamp e ritorno al Newcastle.\nIl 22 luglio 2014 passa in prestito al Guingamp, squadra militante in Ligue 1. Al termine della stagione fa ritorno al Newcastle, che in campionato non lo utilizzer\u00e0 mai.\nLorient.\nIl 15 luglio 2016 dopo esser andato in scadenza di contratto col Newcastle, firma un contratto annuale con il Lorient. Sceglie di indossare la maglia n\u00b010."}
{"id": "1726090", "revid": "767487", "url": "https://it.wikipedia.org/wiki?curid=1726090", "title": "Romain Danz\u00e9", "text": ""}
{"id": "1726093", "revid": "287204", "url": "https://it.wikipedia.org/wiki?curid=1726093", "title": "Simon Pouplin", "text": "Biografia.\nClub.\nRennes.\nInizia la sua carriera da professionista con la maglia del Rennes come secondo di Petr \u010cech. Con i rossoneri centra due quarti posti nel 2005 e nel 2007 (pareggiando la miglior posizione mai raggiunta dal club nel massimo campionato francese). Esordisce il 27 marzo 2004 nella vittoria per 3-0 contro lo Strasburgo allo Stadio della Meinau. Solo nella stagione 2006-2007 riesce ad ottenere il ruolo di portiere titolare, concludendo con 38 presenze in campionato.\nFriburgo.\nNel 2008 diventa un giocatore del che lo riscatta per 400.000 euro. Nella stagione 2008-2009 di 2. Fu\u00dfball-Bundesliga insieme ai compagni guadagna il 1\u00ba posto e la promozione in Bundesliga, quattro anni dopo l'ultima apparizione. Nel giugno 2011, finito il contratto con i tedeschi, rimane svincolato.\nSochaux e Nizza.\nDopo un anno di inattivit\u00e0, il Sochaux decide di offrirgli un contratto nel luglio 2012. Durante la prima stagione gioca come titolare per un totale di 34 presenze in campionato ed 1 in Coupe de la Ligue. Nel 2014 passa al come terzo portiere firmando un triennale. Gioca la prima da titolare con la maglia nizzarda nel dicembre successivo, nella partita contro il Caen, vinta per 3-2.\nNazionale.\nHa fatto parte della selezione Under 21 francese che ha raggiunto il 3\u00ba posto agli Europei di categoria del 2006. Conta in totale una sola presenza."}
{"id": "1726095", "revid": "599013", "url": "https://it.wikipedia.org/wiki?curid=1726095", "title": "Ferrovia Porto Ceresio-Gallarate", "text": "Con il termine di ferrovia Porto Ceresio-Gallarate si intendono le due sezioni ferroviarie storicamente distinte:"}
{"id": "1726096", "revid": "1652635", "url": "https://it.wikipedia.org/wiki?curid=1726096", "title": "Proposizione interrogativa latina", "text": "La proposizione interrogativa latina pu\u00f2 essere una frase indipendente (interrogative dirette) oppure subordinata (interrogative indirette). Entrambe possono essere di tipo disgiuntivo.\nLa frase interrogativa diretta.\nLe interrogative dirette hanno il verbo al modo indicativo o al congiuntivo (congiuntivo indipendente) e sono introdotte da:\nEsempi.\nSei siracusano?\nPensi forse che Epaminonda abbia pianto, sentendo che la vita gli sfuggiva via insieme al sangue?\nLa frase interrogativa indiretta.\nLe interrogative indirette sono frasi subordinate, la cui reggente contiene un verbo o un'espressione che esprime domanda richiesta e simili. Hanno il verbo al congiuntivo secondo le regole della \"consecutio temporum\", rispettata completamente, e sono introdotte dagli stessi pronomi, aggettivi e particelle interrogative delle interrogative dirette.\nEsempi.\nConsideriamo che cosa sia l'esilio.\nNon so quale sia il tuo parere.\nNon c'era nessun motivo per cui ci si dovesse affrettare.\nLe interrogative disgiuntive (o doppie).\nSia le interrogative dirette che quelle indirette possono essere disgiuntive, cio\u00e8 esprimere due possibilit\u00e0 alternative. Queste in latino sono introdotte da due elementi secondo lo schema che segue:\nInoltre il secondo elemento si rende con \"necne\" quando \u00e8 espresso ellitticamente con \"o no\".\nEsempi.\nHo sottratto io a te il patrimonio o lo hai scialacquato tu?\nNon ha alcuna importanza se in queste cose vi sia piacere o no."}
{"id": "1726097", "revid": "1429175", "url": "https://it.wikipedia.org/wiki?curid=1726097", "title": "Giovanni Ciampitti", "text": "\u00c8 stato deputato all'Assemblea Costituente, e senatore nella I legislatura."}
{"id": "1726098", "revid": "1243", "url": "https://it.wikipedia.org/wiki?curid=1726098", "title": "Ferrovia Porto Ceresio-Varese-Milano", "text": ""}
{"id": "1726101", "revid": "287204", "url": "https://it.wikipedia.org/wiki?curid=1726101", "title": "Heuliez GX327", "text": "LHeuliez GX327 \u00e8 un autobus francese prodotto dal 2005 al 2013.\nProgetto.\nIl GX327 viene lanciato nel 2005 per sostituire il precedente GX317 nell'ambito della gamma \"Access'bus\" del costruttore francese. Deriva strettamente dal Citelis, autobus concorrente prodotto dall'azienda consociata Irisbus; i due mezzi hanno in comune gran parte della meccanica e l'impostazione generale, differenziandosi per finiture e qualit\u00e0.\nOltre che nella taglia da 12 metri, sono state prodotte la versione snodata (GX427) e midibus (GX127); quest'ultima sostituisce, per il mercato italiano, l'Europolis di derivazione Cacciamali.\nTecnica.\nCome gi\u00e0 accennato, il GX327 condivide la meccanica con l'Irisbus Citelis. Sono disponibili i motori Cursor 8 e Tector 6, quest'ultimo per la sola versione ibrida. La potenza di questi motori va da 209 a 380 cavalli; \u00e8 inoltre disponibile la versione CNG (GNV in francese). La trasmissione \u00e8 automatica, a scelta tra ZF a 6 marce e Voith a 4 marce.\nCostruito con la tecnica del pianale ribassato, presenta una vasta gamma di personalizzazioni sia interne che esterne, dai passaruota carenati ai sistemi di illuminazione interni di tipo \"Lampa'bus\".\nAll'estero il mezzo \u00e8 commercializzato come Irisbus GX327.\nVersioni.\nEcco un riepilogo delle versioni prodotte:\nDiffusione.\nIl mezzo, anche a causa della concorrenza \"in house\" con il Citelis, ha avuto uno scarso successo all'estero, mentre in Francia \u00e8 stato apprezzato come autobus urbano di fascia medio-alta."}
{"id": "1726102", "revid": "767487", "url": "https://it.wikipedia.org/wiki?curid=1726102", "title": "Guy Lacombe", "text": ""}
{"id": "1726104", "revid": "20090", "url": "https://it.wikipedia.org/wiki?curid=1726104", "title": "Romano Bobone (928)", "text": ""}
{"id": "1726108", "revid": "1776051", "url": "https://it.wikipedia.org/wiki?curid=1726108", "title": "Nicola Ciccolungo", "text": "Biografia.\n\u00c8 stato deputato all'Assemblea Costituente, e senatore nella I legislatura."}
{"id": "1726109", "revid": "253269", "url": "https://it.wikipedia.org/wiki?curid=1726109", "title": "Meg Foster", "text": "Biografia.\nRiconoscibile per gli intensi e magnetici occhi azzurri, raggiunge la notoriet\u00e0 a partire dagli anni ottanta, interpretando numerosi ruoli a teatro e in B-movie. Tra le interpretazioni di maggior rilievo della sua carriera, sono da ricordare quelle della malvagia Evil-Lyn in \"I dominatori dell'universo\" e quella di Giunone nella serie televisiva \"Hercules\".\nNel 2013 ricopre il ruolo di Carla Grunwald nella serie televisiva \"Pretty Little Liars\". Con lo stesso personaggio e nello stesso anno entra nel cast di \"Ravenswood\", spin-off di \"Pretty Little Liars\", interpretando una sensitiva."}
{"id": "1726112", "revid": "599013", "url": "https://it.wikipedia.org/wiki?curid=1726112", "title": "Romano Bobone", "text": ""}
{"id": "1726113", "revid": "984922", "url": "https://it.wikipedia.org/wiki?curid=1726113", "title": "Stazione Filchner", "text": "La stazione Filchner (in tedesco \"Filchner-Station\") era una base antartica estiva tedesca intitolata all'esploratore Wilhelm Filchner.\nUbicazione.\nLocalizzata ad una latitudine di 77\u00b006' sud e ad una longitudine di 50\u00b024' ovest, \nla base si trovava lungo la barriera di Filchner-Ronne lungo la costa del mare di Weddell.\nStoria.\nCostruita nel 1982, la base ha operato sino al 1998 quando la porzione di barriera dove sorgeva si \u00e8 distaccata dal continente diventando un grande iceberg chiamato A-38 che ha iniziato ad andare alla deriva per il mare di Weddell. Le operazioni di soccorso, condotte grazie al rompighiaccio Polarstern, si sono concluse con il salvataggio dei 12 scienziati della base e di molti dei materiali della stazione. Diversi container della stazione Filchner, dopo essere stati ammodernati, formano oggi la stazione Kohnen.\nAttivit\u00e0.\nNegli anni che ha operato, le ricerche della stazione Filchner si sono concentrate sulla glaciologia e sulla geofisica. Sino al 1990 ha operato inoltre una stazione meteorologica automatizzata."}
{"id": "1726114", "revid": "146644", "url": "https://it.wikipedia.org/wiki?curid=1726114", "title": "Filchner-Station", "text": ""}
{"id": "1726115", "revid": "146644", "url": "https://it.wikipedia.org/wiki?curid=1726115", "title": "Filchner Station", "text": ""}
{"id": "1726116", "revid": "767487", "url": "https://it.wikipedia.org/wiki?curid=1726116", "title": "Padre e figlio (film 2003)", "text": "\"Padre e figlio (Otec i syn)\" \u00e8 un film russo del 2003 diretto da Aleksandr Sokurov, seconda parte di una trilogia che il regista ha iniziato nel 1997 con \"Madre e figlio\" e che intende concludere con \"Fratello e sorella\", non ancora realizzato.\nIl film \u00e8 stato presentato in concorso al 56\u00ba Festival di Cannes, vincendo il premio FIPRESCI, assegnato dalla critica internazionale."}
{"id": "1726117", "revid": "146644", "url": "https://it.wikipedia.org/wiki?curid=1726117", "title": "Filchner station", "text": ""}
{"id": "1726118", "revid": "419370", "url": "https://it.wikipedia.org/wiki?curid=1726118", "title": "Vincenzo Cicerone", "text": "Biografia.\nLaureato in scienze politiche e in giurisprudenza. Nel 1945 fu nominato alla Consulta Nazionale del Regno..\nNel giugno 1946 fu eletto deputato all'Assemblea Costituente nel collegio di Lecce, nella lista del Blocco nazionale della libert\u00e0; fu proclamato il 9 giugno 1946. Tra il 15 luglio 1946 e il 17 gennaio 1947 fu iscritto al gruppo parlamentare del Blocco nazionale della libert\u00e0; in s\u00e9guito, fino al 15 novembre 1947, al Fronte liberale democratico dell'uomo qualunque; infine all'Unione nazionale, dal 15 novembre 1947 al 31 gennaio 1948, termine del suo mandato.\nFu poi eletto nell'aprile 1948 deputato alla Camera nella I legislatura nella circoscrizione di Lecce per il Partito Nazionale Monarchico . Nel 1951 fu coinvolto in uno scandalo omosessuale che caus\u00f2 la fine della sua carriera politica . Rest\u00f2 deputato fino al 1953.\nNel 1963 fu arrestato a Roma con un mandato di cattura del Tribunale di Brescia per sfruttamento della prostituzione minorile, nell'ambito del cosiddetto \"scandalo dei balletti verdi\". Fu tuttavia scarcerato nel novembre dello stesso anno, essendosi rivelate false le accuse, in un'inchiesta che era nata sull'onda di notizie sensazionalistiche e di esagerazioni omofobe."}
{"id": "1726119", "revid": "146644", "url": "https://it.wikipedia.org/wiki?curid=1726119", "title": "Filchner-station", "text": ""}
{"id": "1726122", "revid": "6923", "url": "https://it.wikipedia.org/wiki?curid=1726122", "title": "Radioactive Records", "text": "La Radioactive Records fu una casa discografica statunitense, formata come joint venture tra Gary Kurfist (1947 - 2009) (che ha gestito artisti di livello mondiale come i Ramones, i Big Audio Dynamite, i Deee-Lite e Deborah Harry) e la MCA Records.\nAltri artisti che sono stati sotto contratto sono stati i Live, i Black Grape, Traci Lords, Star 69, gli Angelfish e i Goodbye Mr. Mackenzie."}
{"id": "1726133", "revid": "57905", "url": "https://it.wikipedia.org/wiki?curid=1726133", "title": "Strage del Circeo", "text": ""}
{"id": "1726134", "revid": "287204", "url": "https://it.wikipedia.org/wiki?curid=1726134", "title": "L\u00f6bau", "text": "L\u00f6bau (in sorabo Lubij) \u00e8 una citt\u00e0 tedesca situata nel sud-est del \"Land\" della Sassonia.\nAppartiene al circondario di G\u00f6rlitz.\nL\u00f6bau si fregia del titolo di \"Grande citt\u00e0 circondariale\" (\"Gro\u00dfe Kreisstadt\").\nStoria.\nL\u00f6bau \u00e8 stata membro della Lega delle Sei Citt\u00e0 dell'Alta Lusazia.\nIl 1\u00ba gennaio 1999 venne aggregato alla citt\u00e0 di L\u00f6bau il comune di Ebersdorf."}
{"id": "1726143", "revid": "88740", "url": "https://it.wikipedia.org/wiki?curid=1726143", "title": "Proposizione infinitiva latina", "text": "La proposizione infinitiva pu\u00f2 essere tradotta in italiano con una proposizione soggettiva o con una proposizione oggettiva.\nQuesto tipo di proposizione non utilizza congiunzioni.\nL'infinitiva presenta sempre:\nIl tempo dell'infinito \u00e8 determinato a seconda del rapporto proposizione subordinata/proposizione principale (temporalit\u00e0 relativa), secondo una peculiare consecutio temporum, di conseguenza:\nLa proposizione infinitiva \u00e8 da considerarsi di genere neutro perci\u00f2 l'eventuale predicato nominale della reggente va in genere neutro.\n\"Iustum est Socratem damnari\".\n\"\u00c8 giusto che Socrate venga condannato\".\nContemporaneit\u00e0 (infinito presente)\nDico che il soldato vince - \"Dico militem\" (soggetto in accusativo) \"vincere\" \nDicevo che il soldato vinceva - \"Dicebam militem vincere\"\nDir\u00f2 che il soldato vincer\u00e0 - \"Dicam militem vincere\" \nAnteriorit\u00e0 (infinito perfetto)\nDico che il soldato ha vinto - \"Dico militem\" (soggetto in accusativo) \"vicisse\"\nDicevo che il soldato aveva vinto - \"Dicebam militem vicisse\" \nDir\u00f2 che il soldato ha vinto - \"Dicam militem vicisse\"\nPosteriorit\u00e0 (infinito futuro)\nDico che il soldato vincer\u00e0 - \"Dico militem\" (soggetto in accusativo) \"victurum esse\" \nDicevo che il soldato avrebbe vinto - \"Dicebam militem victurum esse\" \nDir\u00f2 che il soldato star\u00e0 per vincere - \"Dicam militem victurum esse\"\nSe il soggetto dell'infinitiva \u00e8 un pronome di terza persona, in latino si trover\u00e0:\nProposizione dichiarativa.\nUna proposizione infinitiva pu\u00f2 assumere anche il valore di una subordinata dichiarativa o epesegetica, cio\u00e8 chiarire il significato di un termine presente nella reggente. Funge cos\u00ec da complemento oggetto (che pi\u00f9 semplicemente risponde alle domande \"chi?\", \"che cosa?\").\nAd esempio :\nCostrutti alternativi.\nMolti verbi latini necessitano di costrutti diversi dalla proposizione infinitiva, di questi i principali sono i seguenti.\n\"Verba dicendi\" e \"declarandi\".\nI verbi come \"dico, clamo, nuntio, respondeo, scribo, persuadeo, moneo, concedo\" richiedono l'accusativo e infinito quando esprimono semplicemente il fatto in questione.\nQuando invece esprimono il desiderio o la volont\u00e0 che avvenga l'azione espressa dal verbo reggono invece \"ut\" o \"ne\" seguiti dal congiuntivo.\n\"Censeo\".\nIl verbo \"censeo\" vuole un'infinitiva quando significa \"ritengo.\"\nvero o falso \nSe invece il verbo significa \"propongo\" o \"decreto\" regge una subordinata con \"ut\" o \"ne\" e il congiuntivo.\nInfine, se nella frase \u00e8 insita l'idea del dovere, il verbo pu\u00f2 reggere una subordinata con una perifrastica passiva.\n\"Verba sentiendi\".\nI verbi come \"audio, video, aspicio, conspicio\" ecc. richiedono un'infinitiva quando presentano semplicemente il fatto in questione.\nQuando invece si vuole mettere in evidenza la concomitanza della reggente con quella della subordinata si ricorre o al participio presente con valore predicativo o al \"cum\" e congiuntivo.\n\"Facio, fingo, induco\".\nI verbi \"facio\" e \"fingo\" quando assumono il significato di rappresentare con la parola o con le arti figurative e il verbo \"induco\" quando indica l'azione di introdurre qualcosa in un discorso sono seguiti dal participio presente.\n\"Verba affectuum\".\nI verbi come \"doleo, gaudeo, miror, gratulor\", ecc. sono costruiti con \"quod\" seguito da indicativo o congiuntivo quando si vuole evidenziare la causa del sentimento provato.\nMolto pi\u00f9 frequente \u00e8 per\u00f2 il costrutto con la proposizione infinitiva.\n\"Statuo, constituo, decerno\".\ni verbi \"statuo, constituo, decerno\" quando significano stabilire, decidere, sono costruiti con l'accusativo e l'infinito se il loro soggetto coincide con quello della subordinata, altrimenti richiedono \"ut\" o \"ne\" e il congiuntivo o la perifrastica passiva.\n\"Verba iubendi\".\ni verbi \"iubeo\" (comando), \"veto\" (vieto), \"prohibeo\" (proibisco), \"sino\" (permetto), \"patior\" (sopporto) vogliono l'accusativo e l'infinito se quando la persona a cui si comanda, si vieta, si permette \u00e8 espressa, altrimenti richiedono l'infinito passivo\nil verbo \"iubeo\", quando si riferisce a ordini di autorit\u00e0 costituite, vuole \"ut\" e il congiuntivo, costrutto sempre richiesto dal verbo \"impero\" (comando).\n\"Volo, nolo, malo\".\n\"Volo\" (voglio), \"nolo\" (non voglio) e \"malo\" (preferisco), sono 3 verbi latini molto frequenti nelle proposizioni infinitive. Questi verbi, come \"cupio\" e \"studeo\", si costruiscono:\n\"Oportet, necesse est\".\nLe forme impersonali \"oportet, oportuit, oportebit\" (bisogna, conviene) e \"necesse est\" (\u00e8 necessario) reggono sia l'accusativo e infinito sia il congiuntivo senza preposizione.\n\"Interest\" e \"refert\".\nEsempi. \"Omnium\" interest recte fac\u0115re = importa a tutti di agire rettamente. \"Tu\u0101\" et \"me\u0101\" maxime interest te val\u0113re = a te e a me importa la tua salute.\nVerbi impersonali.\nEsempi. \"Pueros paenitebit suae neglegentiae\" = i ragazzi si pentiranno della loro negligenza. Puella, \"quam pertaesum erat studii\", reprehensa est = la fanciulla, che s'era annoiata dello studio, fu rimproverata.\nEsempio. \"Eum paenitet\" = egli si pente."}
{"id": "1726145", "revid": "404449", "url": "https://it.wikipedia.org/wiki?curid=1726145", "title": "Antonio Cifaldi", "text": "Biografia.\nLontano dalla politica durante il regime fascista, alla caduta di Mussolini entr\u00f2 nel Partito democratico liberale, fondato da Raffaele De Caro, del quale fu uno dei pi\u00f9 stretti collaboratori.\nSvolse l'incarico di Commissario prefettizio del comune di Benevento, in sostituzione di Felice De Pasquale, dal 5 novembre 1943 al 16 marzo 1944, e di sindaco della citt\u00e0 dal 17 marzo 1944 al 31 agosto 1945. Si trov\u00f2 a gestire la difficile fase della ricostruzione, ma la sua amministrazione fu rovesciata dal voto contrario del Comitato di liberazione nazionale prima che il lavoro fosse portato a termine.\nIn seguito fu eletto deputato all'Assemblea Costituente, dove si batt\u00e9 per l'istituzione della regione Sannio, e deputato alla Camera nella I legislatura.\n\u00c8 stato Sottosegretario di Stato all'Assistenza postbellica nel I Governo De Gasperi, ed al Tesoro, con delega per i danni di guerra, nel IV e V Governo De Gasperi.\nEra sposato con Clarice Bifani, a sua volta impegnata in politica, che fu consigliere comunale a Benevento negli anni '50."}
{"id": "1726146", "revid": "400694", "url": "https://it.wikipedia.org/wiki?curid=1726146", "title": "Friendster", "text": "Friendster \u00e8 stata una rete sociale con sede a Sydney, in Australia, che chiuse il 14 giugno 2015. Venne fondata nel marzo del 2002 a Mountain View (California).\nLo scopo di Friendster era di aiutare le persone a trovare nuovi amici, rimanere in contatto e condividere contenuti e media online. Il sito veniva anche utilizzato per darsi degli appuntamenti e scoprire nuovi eventi, band musicali, hobby ed altro. Gli utenti potevano condividere video, fotografie, messaggi e commentare con i loro amici attraverso il profilo e la loro rete.\nFriendster aveva pi\u00f9 di novanta milioni di utenti registrati e pi\u00f9 di sessantun milioni di singoli visitatori al mese. Venivano visualizzate approssimativamente diciannove miliardi di pagine al mese ed era tra i cento siti pi\u00f9 visitati.\nPi\u00f9 del 90% del traffico di Friendster veniva dall'Asia, dove Friendster aveva pi\u00f9 singoli visitatori mensili di qualsiasi altra rete sociale.\n I dieci paesi con pi\u00f9 accessi a Friendster, secondo Alexa.com, al 7 maggio 2009 erano le Filippine, Indonesia, Malaysia, Corea del Sud, Stati Uniti, Singapore, Cina, Giappone, Arabia Saudita e India.\nStoria.\nFriendster venne fondato dal programmatore Johnatan Abrams nel 2002 a Mountain View, in California, prima della creazione, lancio e successo di MySpace, Facebook, LinkedIn ed altri. Friendster venne fondato con lo scopo di creare un ambiente pi\u00f9 sicuro e valido per incontrare nuove persone attraverso la navigazione nei profili degli utenti e la connessione ad amici, amici di amici e cos\u00ec via, permettendo ai membri di espandere la loro rete di amici pi\u00f9 rapidamente che nella vita reale, in uno scenario \"faccia a faccia\".\nIl lancio di Friendster.com avvenne nel marzo del 2003 e rapidamente raggiunse i tre milioni di utenti nei primi mesi. Riviste come \"Time\", \"Esquire\", \"Vanity Fair\", \"Entertainment Weekly\", \"US Weekly\" e \"Spin\" scrissero del successo della rete sociale ed i fondatori apparvero nelle copertine dei giornale e furono ospiti nei talk show della seconda serata.\nOggi Friendster ha pi\u00f9 di 90 milioni di utenti registrati e continua a crescere specialmente in Asia.\nNell'agosto del 2008 assunse l'ex dirigente di Google Richard Kimber alla CEO. Kimber, che precedentemente era l'amministratore delegato dell'Asia meridionale per Google, sta focalizzando lo sviluppo di Friendster nel continente asiatico.\nStoria finanziaria.\nLa compagnia venne fondata nel 2003 con un investimento di 12 milioni di dollari da parte di Kleiner Perkins Caufield &amp; Byers, Benchmark Capital ed altri investitori privati\nNel 2003 Friendster ricevette un'offerta di 30 milioni di dollari da Google, che venne per\u00f2 declinata.\nFriendster ricevette un'altra offerta di un finanziamento di 3 milioni di dollari da parte di Kleiner Perkins Caufield &amp; Byers e Benchmark Capital nel febbraio del 2006. Nell'agosto dello stesso anno ricevette un'altra offerta per un finanziamento di 10 milioni di dollari da parte della DAG Ventures, e Friendster annunci\u00f2 nell'agosto del 2008 un ulteriore finanziamento di altri 20 milioni di dollari da parte della IDF Ventures. Oggi, Friendster \u00e8 finanziata da Kleiner Perkins Caufield &amp; Byers, Benchmark Capital, DAG Ventures, IDG Ventures e investitori individuali.\nUtenti e traffico.\nFriendster \u00e8 uno dei cinquanta siti internet pi\u00f9 visitati al mondo. Conta pi\u00f9 di 19 miliardi di pagine visitate al mese e 90 milioni di utenti registrati, di cui 62 milioni in Asia. Friendster conta 61 milioni di singoli visitatori al mese in tutto il mondo e 45 milioni dall'Asia nel settembre del 2008.\nFriendster sostiene che il servizio di rete sociale \u00e8 il primo al mondo nell'impegno degli utenti, con una media di 200 minuti al mese passati da ogni utente sul sito.\nDall'agosto del 2007 all'agosto del 2008 si registrarono su Friendster pi\u00f9 di 35 milioni di utenti, e il sito ebbe pi\u00f9 di 21 milioni di singoli visitatori al mese. Nello stesso periodo si presente anche come la pi\u00f9 diffusa rete sociale nell'Asia pacifica e una delle reti sociali che crescono pi\u00f9 velocemente con pi\u00f9 di 150.000 di nuovi iscritti ogni giorno.\nFriendster \u00e8 tra i cinque siti internet pi\u00f9 popolari in Indonesia, Filippine, Singapore e Malaysia, secondo Alexa.com. Le Filippine contano la pi\u00f9 larga partecipazione, con l'87% della popolazione del paese che utilizza il sito.\nServizi.\nNel 2007 Friendster ha aggiunto la possibilit\u00e0 di creare Fan Profiles, il Friendster Developer Program (una piattaforma aperta) ed ha lanciato Friendster.com in altre nove lingue. Nel 2008 Friendster lanciato il sito in altre lingue ed ha inaugurato Friendster Mobile, che comprende un servizio di SMS alert.\nFan Profiles.\n\u00c8 possibile creare pi\u00f9 di quaranta tipologie di Fan Profiles per artisti, celebrit\u00e0, modelli, musicisti ed organizzazioni che permettono di promuovere prodotti e persone e costruire una base di ammiratori su Friendster. I Fan Profiles sono accessibili anche da non iscritti a Friendster attraverso motori di ricerca come Google, Yahoo! e Live Search. Gli utenti di Friendster possono diventare fan iscrivendosi al profilo e mantenersi aggiornati sulle ultime notizie. Le connessioni ai Fan Profiles su Friendster superano le quaranta milioni.\nFriendster Mobile e Friendster Text Alerts.\nFriendster Mobile (m.friendster.com) accessibile agli utenti di ogni dispositivo mobile abilitato alla navigazione web in tutto il mondo. Friendster Mobile \u00e8 disponibile in varie lingue oltre all'inglese (indonesiano, malese, coreano, cinese semplificato e tradizionale). Gli utenti di Friendster della Malaysia, Singapore e delle Filippine possono iscriversi ad un servizio attraverso il quale vengono avvertiti con un SMS dell'attivit\u00e0 della rete a cui sono iscritti e gli aggiornamenti dei profili degli amici. \u00c8 probabile che questo servizio venga presto esteso ad altri paesi.\nLingue.\nFriendster \u00e8 disponibile in: tagalog, thailandese, malese, vietnamita, indonesiano, cinese (sia semplificato che tradizionale), giapponese, coreano e spagnolo. Fino al settembre del 2007 era disponibile solamente in inglese. Dieci nuove lingue sono state aggiunte tra il 2007 e il gennaio del 2009, l'ultima delle quali \u00e8 stata la lingua tagalog. Gli utenti comunque possono scrivere in qualsiasi lingua.\nLe pagine di supporto di Friendster sono disponibili in tutte le lingue e sono in un solo dominio, friendster.com. Friendster \u00e8 la prima rete sociale globale che supporta lingue asiatiche ed occidentali in un unico dominio, in modo da permettere agli utenti provenienti da varie parti del mondo di comunicare gli uni con gli altri.\nFriendster Developer Program.\nFriendster \u00e8 stato uno spazio aperto fin dall'agosto del 2006 quando in primo luogo permise agli utenti di aggiungere widget e contenuti ai propri profili, una possibilit\u00e0 della quale hanno usufruito circa il 38 percento degli utenti.\nFriendster d\u00e0 accesso agli sviluppatori di software all'Application programming interface che utilizza contenuto e dati all'interno di Friendster per costruire e installare applicazioni personalizzabili sia dentro che fuori Friendster. Il Friendster Developer Program \u00e8 un programma libero, una piattaforma non proprietaria con un modello di reddito aperto.\nFriendster \u00e8 stato il primo a supportare sia la piattaforma OpenSocial che quella di Facebook.\nBrevetti.\nFriendster detiene quattro fondamentali brevetti per le reti sociali: \"Connessione di utenti in un sistema di computer online basato sulle loro relazioni nelle reti sociali\", \"Metodi di inclusione di contenuti caricati su una rete sociale\", \"Sistema e metodo per la gestione delle connessioni in una rete sociale\" e \"Valutazione di compatibilit\u00e0 degli utenti in una rete sociale\"."}
{"id": "1726149", "revid": "124499504", "url": "https://it.wikipedia.org/wiki?curid=1726149", "title": "Mercedes-Benz Cito", "text": "Il Mercedes-Benz O520 Cito (Cito deriva dalla contrazione City = Citt\u00e0 et Tomorrow = Domani), \u00e8 un modello di autobus urbano a trazione ibrida di medie dimensioni prodotto dalla Mercedes-Benz a partire dal 1999 fino al 2003.\nEsistono tre versioni del Cito: 8 metri (52 posti), 9 metri (66 posti) e 10 metri (80 posti).\nUna particolarit\u00e0 del Cito \u00e8 quella di non avere nessun vetro nella parte posteriore a causa del posizionamento del motore.\nDopo aver conseguito nel 2001 il premio International Bus &amp; Coach of the Year, il Cito ha avuto una discreta diffusione, oltre che in Germania, anche in Francia e in Italia, dove \u00e8 stato ed \u00e8 tuttora presente in varie aziende di trasporto urbano."}
{"id": "1726150", "revid": "486946", "url": "https://it.wikipedia.org/wiki?curid=1726150", "title": "Estadio La Romareda", "text": ""}
{"id": "1726154", "revid": "287204", "url": "https://it.wikipedia.org/wiki?curid=1726154", "title": "Yumi Hotta", "text": "Hikaru no go.\nIl lavoro pi\u00f9 celebre di Yumi Hotta \u00e8 sicuramente il manga \"Hikaru no go\", da cui \u00e8 stato tratto anche un anime televisivo di 75 episodi. Il manga \u00e8 stato pubblicato in Giappone dal 1998 al 2003 riscuotendo un successo straordinario e rilanciando il gioco del Go che ha avuto un boom senza precedenti tra gli adolescenti giapponesi, in Italia la pubblicazione del manga \u00e8 iniziata nel 2005 e si \u00e8 conclusa nel 2009.\nYumi ha dichiarato di aver avuto l'idea di scrivere un manga su questo gioco proprio mentre giocava una partita con un suo parente, e che in seguito contatt\u00f2 il disegnatore Takeshi Obata che accett\u00f2 di realizzare graficamente la storia.\nAltri lavori.\nPrima di \"Hikaru no go\" ha collaborato con altri autori senza ottenere un vero successo personale. In seguito ha iniziato la realizzazione di un nuovo manga di nome \"Y\u016bto\" con il disegnatore Kei Kawano.\nPremi.\nHa vinto Shogakukan Manga Award nel 2000, e anche il Osamu Tezuka Culture Award nel 2003.\nFamiglia.\nIl marito di Yumi \u00e8 anch'egli un mangaka, Kiyonari Hotta (\u5800\u7530 \u6e05\u6210) \u00e8 particolarmente noto in patria per alcune produzioni incentrate sul mondo delle corse dei cavalli, collabora inoltre con alcune riviste."}
{"id": "1726158", "revid": "579383", "url": "https://it.wikipedia.org/wiki?curid=1726158", "title": "Periodo ipotetico indipendente latino", "text": "Il periodo ipotetico indipendente latino, come quello italiano, \u00e8 costituito da una proposizione condizionale retta da una proposizione principale. La principale \u00e8 detta ap\u00f2dosi, mentre la frase condizionale \u00e8 detta pr\u00f2tasi ed \u00e8 introdotta da \"si\" (\"se\") nelle affermative, e da \"nisi\" (\"se non\") nelle negative.\nEsistono tre tipi di periodo ipotetico:\nIl periodo ipotetico dell'oggettivit\u00e0 presenta nella pr\u00f2tasi il verbo al modo indicativo, mentre nell'ap\u00f2dosi il verbo pu\u00f2 essere in tutti i modi delle proposizioni indipendenti.\nIl periodo ipotetico della possibilit\u00e0 presenta sia nella pr\u00f2tasi che nell'ap\u00f2dosi il verbo al modo congiuntivo (congiuntivo presente, se l'ipotesi riguarda il presente, oppure congiuntivo perfetto se l'ipotesi riguarda il passato).\nAnche il periodo ipotetico dell'irrealt\u00e0 presenta sia nella pr\u00f2tasi che nell'ap\u00f2dosi il verbo al modo congiuntivo (congiuntivo imperfetto, se l'ipotesi irrealizzabile riguarda il presente, oppure congiuntivo piuccheperfetto, se l'ipotesi irrealizzabile riguarda il passato)."}
{"id": "1726159", "revid": "767487", "url": "https://it.wikipedia.org/wiki?curid=1726159", "title": "Toulouse-Lautrec (film 1950)", "text": "Toulouse-Lautrec \u00e8 un cortometraggio del 1950 diretto da Robert Hessens e basato sulla vita del pittore francese Henri de Toulouse-Lautrec."}
{"id": "1726160", "revid": "17827", "url": "https://it.wikipedia.org/wiki?curid=1726160", "title": "Ferrovia Vicenza-Thiene-Schio", "text": ""}
{"id": "1726163", "revid": "287204", "url": "https://it.wikipedia.org/wiki?curid=1726163", "title": "Strahlhorn", "text": "Lo Strahlhorn (4.190\u00a0m s.l.m.) \u00e8 una montagna delle Alpi Pennine. Si trova nel Massiccio del Mischabel ai confini con il massiccio del Monte Rosa. Si presenta come una massiccia montagna di neve e di roccia.\nCaratteristiche.\nSi trova a nord del Schwarzberg-Weisstor (3.535\u00a0m) (valico che divide il Massiccio del Mischabel dal massiccio del Monte Rosa) ed a sud dell'Adlerpass (3.789\u00a0m).\nIl versante sud si presenta come parete di roccia mentre quello nord \u00e8 ammantato completamente dai ghiacciai.\nSalita alla vetta.\nLa prima scensione alla vetta \u00e8 stata realizzata il 15 agosto 1854 da Christopher Smyth, Ulrich Lauener, Edmund J. Grenville e Franz-Josef Andenmatten.\nVia normale.\nLa via normale di salita alla vetta inizia dalla Britanniah\u00fctte (3.030\u00a0m), la quale \u00e8 accessibile da Saas Fee eventualmente utilizzando gli impianti funiviari.\nDal rifugio ci si abbassa di circa 100 metri e poi si attraversa l'Hohlaubgletscher, passando sotto lo sperone collocato alla base dell'Hohlaubgrat (3144\u00a0m). In seguito si mette piede sull'Allalingletscher e lo si risale fino all'Adlerpass (3.789\u00a0m) andando in direzione sud-ovest. Poco dopo il passo ci si collega con la cresta nord-ovest della montagna e la si percorre facilmente fino alla vetta.\nNel suo complesso la via pur essendo molto lunga (circa 16\u00a0km tra l'andata ed il ritorno) \u00e8 giudicata con grado di difficolt\u00e0 alpinistica PD.\nVia degli inglesi.\nProvenendo dall'Italia si pu\u00f2 partire dal Bivacco Citt\u00e0 di Luino e salire il versante sud della montagna seguendo la cosiddetta \"via degli inglesi\". Dal bivacco si contorna il versante sud dello Schwarzberghorn per potersi affacciare al versante sud dello Strahlhorn. Si sale il versante al meglio secondo le condizioni. La via \u00e8 giudicata AD."}
{"id": "1726164", "revid": "15527198", "url": "https://it.wikipedia.org/wiki?curid=1726164", "title": "Zambiani", "text": ""}
{"id": "1726167", "revid": "113984320", "url": "https://it.wikipedia.org/wiki?curid=1726167", "title": "Moulin Rouge, a vida de Toulouse-Lautrec", "text": "Moulin Rouge, a vida de Toulouse-Lautrec \u00e8 una telenovela brasiliana del 1963 diretta da Geraldo Vietri e basata sulla vita del pittore francese Henri de Toulouse-Lautrec. La serie \u00e8 andata in onda dal 21 settembre 1963."}
{"id": "1726179", "revid": "123611891", "url": "https://it.wikipedia.org/wiki?curid=1726179", "title": "Area di libero scambio", "text": "Una area di libero scambio (\"free-trade area\") \u00e8 un ben definito gruppo di paesi che hanno concordato di eliminare dazi, quote e preferenze tariffali su molti (o addirittura su tutti) i beni tra di loro scambiati tramite un accordo di libero scambio (ALS). Si pu\u00f2 considerare come il secondo stadio dell'integrazione economica.\nL'area di libero scambio non va confusa con l'unione doganale, siccome quest'ultima \u00e8 identica all'area di libero scambio, ma in pi\u00f9 ha una tariffa doganale esterna comune.\nDescrizione.\nI paesi scelgono questa forma di integrazione economica quando le loro strutture economiche sono complementari. Se esse sono concorrenziali, verr\u00e0 scelta l'unione doganale.\nA differenza di una unione doganale, i membri di una area di libero scambio non hanno la stessa politica doganale verso i paesi non membri, ci\u00f2 significa che ciascun Paese membro pu\u00f2 applicare differenti dazi o quote a paesi non-membri. Per evitare l'evasione dei dazi da parte dei paesi non-membri (attraverso la riesportazione), i paesi usano il sistema della certificazione di origine, attraverso cui sono definiti i requisiti di quantit\u00e0 minima di fattori produttivi e valore aggiunto locali immessi nel bene. I beni che non soddisfano questi requisiti minimi non hanno diritto al trattamento speciale previsto dal trattato di libero scambio. Le regole sull'origine di beni che attraversano paesi appartenenti ad aree di libero scambio diverse (e di conseguenza con leggi sulla certificazione d'origine diverse) sono e le loro relazioni sono gestite tramite il cosiddetto cumulo; in alcuni casi diverse aree di libero scambio hanno accordi integrati, in altri casi il cumulo tra beni provenienti da diverse aree di libero scambio non \u00e8 prevista.\nUna area di libero scambio \u00e8 il risultato di un accordo sul libero scambio (una forma di accordo commerciale) tra due o pi\u00f9 paesi. Le aree e i trattati di libero scambio possono essere applicati a cascata -se alcuni paesi firmano un accordo per formare una area di libero scambio e decidono di negoziare insieme (sia come un blocco commerciale che come un forum di singoli membri della loro area di libero scambio) un altro trattato di libero scambio con un altro (o con altri) Paesi- in questo caso la nuova area di libero scambio consiste della vecchia area di libero scambio pi\u00f9 il nuovo (o i nuovi) paesi.\nAll'interno di un Paese industrializzato ci sono solitamente poche o insignificanti barriere allo scambio di beni e servizi tra diverse parti del Paese. Per esempio, solitamente non esistono dazi o quote, non ci sono attese per far passare il bene da una parte all'altra del Paese (eccetto quelle imposte dalla distanza); non ci sono solitamente differenze legali o di tassazione. Tra paesi diversi, d'altra parte, molte di queste barriere allo scambio di beni sono presenti. La presenza in essi di dazi di qualche tipo (una volta che il bene \u00e8 entrato nel Paese) e il livello delle tasse sulla vendita e delle leggi variano spesso tra i paesi.\nLo scopo di una area di libero scambio \u00e8 di ridurre le barriere allo scambio tanto da far crescere il commercio come risultato della specializzazione economica, della divisione del lavoro, e, soprattutto, attraverso la teoria e la pratica del vantaggio comparato. La teoria del vantaggio comparato sostiene che in un mercato senza restrizioni (in equilibrio) ogni fonte di produzione tender\u00e0 a specializzarsi nell'attivit\u00e0 in cui ha un vantaggio comparato rispetto alle altre. La teoria sostiene che il risultato netto sar\u00e0 un incremento del reddito e in ultima istanza la salute e il benessere per tutti nell'area di libero scambio. Naturalmente la teoria fa riferimento solo al benessere aggregato e non dice nulla riguardo alla sua distribuzione. In effetti potrebbero esserci dei perdenti, in particolare tra le industrie con svantaggi comparati che da poco godono di un sistema protezionistico. I fautori del libero commercio possono facilmente controbattere che il guadagno dei vincenti supera le perdite dei perdenti."}
{"id": "1726180", "revid": "113266976", "url": "https://it.wikipedia.org/wiki?curid=1726180", "title": "Peugeot TH", "text": "Il Peugeot TH era un motore a scoppio prodotto tra il 1935 ed il 1950 dalla Casa automobilistica francese Peugeot.\nCaratteristiche.\nLo sviluppo del motore \"TH\" avvenne nel 1935 quando era in fase di realizzazione il prototipo di quella vettura di fascia alta che presto sarebbe stata presentata come Peugeot 402 al Salone di Parigi dello stesso anno.&lt;br&gt;\nQuesto motore era un 4 cilindri in linea con testata e monoblocco in ghisa. Tale motore era a camme integrali e con le sue misure di alesaggio e corsa pari ad 83x92 mm aveva una cilindrata totale di 1991 cm\u00b3.&lt;br&gt;\nL'alimentazione era affidata ad un carburatore Solex EX22 invertito, mentre la distribuzione era ad albero a camme laterale, con valvole in testa.&lt;br&gt;\nLa potenza massima era in genere di 55 CV a 4000 giri/min, ma ne \u00e8 esistita una versione pi\u00f9 spinta, che erogava fino a 70 CV a 4250 giri/min. Mentre quest'ultima \u00e8 stata montata sulle pi\u00f9 sportive versioni \"Darl'Mat\" e \"DS\" della 402, le versioni da 55 CV sono state utilizzate sulla normale produzione \"402\", dal lancio fino al luglio 1938.&lt;br&gt;\nA partire da quella data, infatti, il motore TH benefici\u00f2 di una profonda rivisitazione, consistente tra l'altro dell'aumento della cilindrata, portata a 2142 cc grazie all'aumento della corsa da 92 a 99 mm. Il nuovo motore, denominato TH2 presentava per\u00f2 anche un'altra sostanziale novit\u00e0, consistente nella possibilit\u00e0 di scegliere tra il motore con classica testata di fusione in ghisa o la pi\u00f9 innovativa testata in Alpax, un tipo di lega di alluminio.&lt;br&gt;\nNel primo caso la potenza massima arrivava a 60 CV, mentre nel secondo caso raggiungeva i 63 CV. Quest'ultima variante motoristica fu montata sulle versioni di punta della \"402\", con l'esclusione delle \"Darl'Mat\" e delle \"DS\", e sui furgoni DMA e DMAH, prodotti dal 1941 al 1950.\nUna versione sottodimensionata del motore \"TH\", denominata TE, \u00e8 stata montata sulla Peugeot 302."}
{"id": "1726181", "revid": "767487", "url": "https://it.wikipedia.org/wiki?curid=1726181", "title": "Visite \u00e0 Oscar Dominguez", "text": "Visite \u00e0 Oscar Dominguez \u00e8 un documentario cortometraggio del 1947 diretto da Alain Resnais e basato sulla vita del pittore spagnolo \u00d3scar Dom\u00ednguez."}
{"id": "1726183", "revid": "198277", "url": "https://it.wikipedia.org/wiki?curid=1726183", "title": "Sportmarketing", "text": "Lo sportmarketing, detto anche marketing sportivo \u00e8 una tecnica del marketing che consiste nel pubblicizzare una marca, un prodotto, un evento o un luogo utilizzando come media principale lo sport. Chi si occupa di questo campo viene chiamato \"sportmarketer\".\nSi divide in tre settori principali:\nVantaggi e tecnica.\nQualunque forma di comunicazione pubblicitaria ha in s\u00e9 una componente emozionale, in grado di coinvolgere il destinatario del messaggio sollecitandone una sorta di complicit\u00e0. Lo sport \u00e8 contraddistinto da un forte componente emotivo, che oltre ai protagonisti primi, coinvolge anche il pubblico, i media, e ne informa e condiziona i comportamenti.\nPubblicizzare il proprio prodotto in momenti in cui la tensione emotiva dei pubblici di riferimento \u00e8 molto forte influenza molto positivamente l'elemento e ne aumenta la notoriet\u00e0 e il ricordo, oltre che a farne vedere non solo l'immagine ma anche, molto spesso, l'utilizzo stesso attraverso gli atleti.\nTipi di media.\nOltre a questi i classici canali di diffusione come la televisione, le radio, internet."}
{"id": "1726185", "revid": "1544245", "url": "https://it.wikipedia.org/wiki?curid=1726185", "title": "Mercedes-Benz Integro", "text": "Il Mercedes-Benz O550 Integro \u00e8 un modello di autobus interurbano prodotto a partire dal 1996 da EvoBus con marchio Mercedes-Benz.\nCaratteristiche.\nIl nome \"Integro\" deriva dalla tecnica costruttiva, poco usata nel mondo autobus, con la quale viene realizzato, cio\u00e8 a struttura integrale, con telaio e laminati che realizzano un corpo unico, consentendo al tempo stesso una struttura pi\u00f9 leggera e resistente di una classica struttura autoportante.\nL'autobus esiste in tre differenti lunghezze: da 12 metri e 13 metri a 2 assi, e in versione 15 metri a 3 assi (O550L); la prima serie dell'Integro prodotta dal 1998 al 2007 ha anche avuto in listino una versione con corridoio rialzato a 1100 mm da terra (Integro H) contro gli 850 della versione originale; la versione \"H\" con corridoio rialzato successivamente \u00e8 stata offerta nella gamma del Mercedes-Benz Tourismo nuova versione.\nL'autobus viene offerto in diverse motorizzazioni, a seconda del modello e della serie:\n- Mercedes-Benz OM457 hLA da 11967 cm\u00b3 erogante 299 CV. (Integro, Integro M e Integro L prima serie)\n- Mercedes-Benz OM457 hLA da 11967 cm\u00b3 erogante 354 CV. (Integro, Integro M e Integro L prima serie)\n- Mercedes-Benz OM936 hLA da 7799 cm\u00b3 erogante 299 CV. (Integro e Integro M seconda serie)\n- Mercedes-Benz OM936 hLA da 7799 cm\u00b3 erogante 354 CV. (Integro e Integro M seconda serie)\n- Mercedes-Benz OM470 hLA da 10700 cm\u00b3 erogante 360 CV. (Integro L seconda serie)\n- Mercedes-Benz OM470 hLA da 10700 cm\u00b3 erogante 394 CV. (Integro L seconda serie)\nTutte le versioni sono dotate di serie di cambio meccanico a 6 rapporti, a richiesta \u00e8 presente il cambio automatico a 4 rapporti Voith o a 6 rapporti ZF.\nGli Integro, come i moderni autobus interurbani, sono dotati di aria condizionata e impianto stereo. Sono dotati inoltre di 2 porte rototraslanti ad espulsione di cui quella centrale singola o doppia, a seconda della richiesta. L'Integro nel 2007 ha avuto un restyling che ne ha modificato leggermente l'aspetto pur mantenendone le linee essenziali."}
{"id": "1726191", "revid": "124450308", "url": "https://it.wikipedia.org/wiki?curid=1726191", "title": "Rossello di Jacopo Franchi", "text": "Biografia.\nFu un allievo di Lorenzo Monaco e si distinse per il gusto dei particolari e per la grazia delle sue opere. La sua vicenda critica ha inizio dalla scoperta all'inizio del Novecento di due sue tavole firmate: \"La Madonna col bambino e due angeli\" nella chiesa di Staggia e \"L'incoronazione della Vergine\" della Pinacoteca di Siena. All'inizio della sua attivit\u00e0 egli fu influenzato da Mariotto di Nardo, come dimostra, tra l'altro, \"La Madonna in trono e Santi\" ora al Fitzwilliam Museum di Cambridge. Ancora al periodo giovanile appartiene una tavola con la \"Madonna col Bambino in trono tra i santi Sebastiano e Giovanni Battista, Giovanni Evangelista e Domitilla\", databile tra il 1420 e il 1430 ca. attualmente esposta nel Museo della Collegiata di Sant'Andrea a Empoli, e proveniente dalla pieve di San Giovanni Evangelista a Monterappoli. Intorno al 1420 Rossello esegue quello che \u00e8 considerato il suo capolavoro \"L'Incoronazione della Vergine tra angeli e Santi,\" ora alla Galleria dell'Accademia di Firenze, sicuramente debitrice di Lorenzo Monaco ma con una levit\u00e0 di tratto tipica del nostro pittore e che ritroviamo ad esempio in una \"Madonna in trono col Bambino\" del Courtald Institut of Art di Londra; nell'a gi\u00e0 citata \"Incoronazione della Vergine\" ora alla Pinacoteca Nazionale di Siena; e ancora in una \"Madonna delle Grazie ora\" nel Museo di Arte Sacra di Tavarnelle Val di Pesa."}
{"id": "1726198", "revid": "767487", "url": "https://it.wikipedia.org/wiki?curid=1726198", "title": "\u00d3scar. Una pasi\u00f3n surrealista", "text": "\u00d3scar. Una pasi\u00f3n surrealista \u00e8 un film del 2008 diretto da Lucas Fern\u00e1ndez e basato sulla vita del pittore spagnolo \u00d3scar Dom\u00ednguez."}
{"id": "1726199", "revid": "767487", "url": "https://it.wikipedia.org/wiki?curid=1726199", "title": "La casa senza tempo", "text": "La casa senza tempo \u00e8 un film del 1943 diretto da Andrea Forzano con lo pseudonimo di Andrea Della Sabbia. \u00c8 un soggetto di tematica spionistica, inizialmente girato come film di propaganda ma modificato per essere distribuito nel 1945.\nTrama.\nVengono compiuti numerosi tentativi di prelevare importanti piani militari, sugli studi e costruzione di un nuovo aereo, da parte di spie di una potenza straniera. Dopo misteriosi avvenimenti e persone scomparse il nemico sar\u00e0 sconfitto.\nProduzione.\nIl film, girato a Tirrenia prima del 25 luglio 1943, causa accadimenti del periodo, usc\u00ec nelle pubbliche sale solo alla fine del 1945.\nAll'origine si trattava di un soggetto di propaganda bellica, che fu poi trasformato, con il rimontaggio e il ridoppiaggio, in un film dove il nemico era altro.\nLa necessit\u00e0 fu di rendere il film, girato nel 1943, durante il fascismo, accettabile per un pubblico del 1945, a guerra finita ed a regime caduto.\nLe manomissioni della pellicola rendono il film pieno di anomalie e contraddizioni, nello svolgimento delle scene, all'origine il nemico forse gli anglo-americani nella versione finale, diventano forse nazisti."}
{"id": "1726202", "revid": "287204", "url": "https://it.wikipedia.org/wiki?curid=1726202", "title": "Lenzspitze", "text": "Il Lenzspitze (4.294\u00a0m s.l.m.) \u00e8 una montagna delle Alpi Pennine situata nel massiccio del Mischabel.\nCaratteristiche.\nLa cresta che dalla montagna scende verso nord-ovest al D\u00fcrrenhorn passando dal Nadelhorn, Stecknadelhorn e Hohberghorn si chiama Nadelgrat.\nAscensione alla vetta.\nLa prima ascensione alla vetta fu realizzata nel 1870 da Clinton Thomas Dent con le guide Alexander Burgener e Franz Burgener.\nOggi si pu\u00f2 salire sulla vetta partendo dal Mischabelh\u00fctte."}
{"id": "1726203", "revid": "767487", "url": "https://it.wikipedia.org/wiki?curid=1726203", "title": "Goya (film 1948)", "text": "Goya \u00e8 un cortometraggio documentario del 1948 basato sulla vita del pittore spagnolo Francisco Goya."}
{"id": "1726215", "revid": "2166984", "url": "https://it.wikipedia.org/wiki?curid=1726215", "title": "Convenzione sulla vendita internazionale di beni", "text": "La Convenzione sui contratti per la vendita internazionale di beni mobili (Convention on Contracts for the International Sale of Goods \u2013 \"CISG\") \u00e8 un trattato internazionale adottato nell'ambito delle Nazioni Unite, e, in particolare, preparato dalla Commissione delle Nazioni Unite per il diritto commerciale internazionale, che disciplina i contratti di vendita di beni mobili stipulati da parti che risiedono in Stati diversi.\nLa CISG \u00e8 stata adottata da un'assemblea diplomatica nel 1980 a Vienna ed \u00e8 entrata in vigore il 1\u00ba gennaio 1988. La convenzione facilita il commercio internazionale ponendo delle norme comuni che si sostituiscono alle norme di diritto interno che regolano il contratto di vendita e che si devono applicare in caso di vendite che rientrano nei requisiti della convenzione. Ha sostituito due precedenti trattati conclusi nel 1964: la Convenzione sulla \u201cUniform law on the formation of contracts for the International Sales of Goods\u201d (\"ULF\") e la Convenzione sulla \u201cUniform law on the International Sale of Goods\u201d (\"ULIS\"), entrambi adottati dall'Italia e poi denunciati in occasione della ratifica della CISG.\nLa CISG consta di quattro parti, relative a: ambito di applicazione e disposizioni generali; formazione del contratto; vendita di beni mobili e disposizioni finali.\nAmbito di applicazione e disposizioni generali.\nLa CISG si applica alla vendita internazionale di beni qualora le parti del contratto abbiano la propria sede d'affari in Stati contraenti (articolo 1(1) (a)), ovvero qualora le regole di diritto internazionale privato identifichino il diritto di uno Stato contraente come applicabile al contratto (articolo 1(1) (b)). Le parti possono comunque decidere di escludere l'applicazione della Convenzione o di derogare alle sue disposizioni in virt\u00f9 del principio dell'autonomia contrattuale (articolo 6).\nSono escluse dal campo di applicazione della Convenzione le vendite per uso personale, familiare o domestico, e la vendita di navi, aeronavi e di energia elettrica (articolo 2). La Convenzione non si applica altres\u00ec ai contratti nei quali la parte preponderante delle obbligazioni del contraente che fornisce i beni consiste nella fornitura di mano d'opera o di altri servizi (articolo 3).\nTra le disposizioni generali vi \u00e8 obbligo di interpretazione autonoma alla luce della natura uniforme del trattato (articolo 7(1)). L'interprete pu\u00f2 beneficiare di una cospicua giurisprudenza internazionale riportata su banche dati elettroniche quali il Case Law on UNCITRAL Texts (\u201cCLOUT\u201d), UNILEX e l'Albert H. Kritzer CISG database.\nLa CISG contiene un riferimento specifico agli usi generalmente conosciuti ed osservati nel settore e dalle pratiche instaurate tra di esse (articolo 9). Qualora contratto, disposizioni della CISG, usi e pratiche non siano sufficienti, la CISG pu\u00f2 essere integrata \"con i principi generali sui quali essa si basa ovvero, in mancanza di tali principi, in conformit\u00e0 con la legge applicabile in virt\u00f9 delle norme di diritto internazionale privato\" (articolo 7(2)).\nLa CISG adotta il principio di libert\u00e0 di forma del contratto (articolo 11), che dunque pu\u00f2 essere concluso oralmente, per scritto o per via elettronica. Tuttavia, gli Stati parte possono domandare l'uso della forma scritta con dichiarazione ex articoli 12 e 96.\nFormazione del contratto.\nUna proposta di concludere un contratto rivolta ad una o pi\u00f9 persone determinate costituisce una proposta contrattuale se indica i beni oggetto dell'offerta e ne fissa esplicitamente o implicitamente la quantit\u00e0 e il prezzo, o d\u00e0 indicazioni che consentano di determinarli (articolo 14). Tuttavia, l'articolo 55 CISG permette, qualora il prezzo non sia stato determinato n\u00e9 implicitamente n\u00e9 esplicitamente, di far riferimento \u201cal prezzo generalmente praticato al momento della conclusione del contratto per beni dello stesso tipo venduti in circostanze analoghe nel settore commerciale considerato.\u201d\nUna proposta rivolta a persone indeterminate si considera come un invito ad offrire (articolo 14 (2)).\nIl contratto si conclude quando l'accettazione conforme alla proposta giunge al proponente (articolo 18(2)). Silenzio ed inerzia non valgono come accettazione (articolo 18(1)). Tuttavia, l'accettazione pu\u00f2 essere espressa \u201cper facta concludentia\u201d (articolo 18(3)).\nSe l'accettazione contiene clausole aggiuntive o difformi che non alterano sostanzialmente i termini della proposta, e l'offerente non obietta, il contratto \u00e8 concluso con tali clausole aggiuntive o difformi. Aggiunte, limitazioni o altre modificazioni che alterano sostanzialmente i termini della proposta, quali quelle relative al prezzo, al pagamento, alla qualit\u00e0 e quantit\u00e0 dei beni, al luogo e al termine di consegna, all'ambito della responsabilit\u00e0 di una parte nei confronti dell'altra e alla composizione delle controversie, valgono come controproposte (articolo 19).\nVendita di beni mobili.\nLa CISG enuncia esplicitamente le obbligazioni delle parti.\nIl venditore ha l'obbligo di consegnare i beni, trasferirne la propriet\u00e0 e rilasciare tutti i documenti relativi ad essi (articolo 30). In particolare, i beni consegnati dal venditore devono essere della quantit\u00e0, qualit\u00e0 e tipo concordati nel contratto (articolo 35).\nIl compratore ha l'obbligo di pagare il prezzo dei beni e di prenderli in consegna (articolo 53).\nIl sistema dei rimedi \u00e8 comune per gli inadempimenti sia del compratore che del venditore ed \u00e8 ispirato al principio del favor contractus, ovvero alla sopravvivenza degli effetti del contratto laddove possibile.\nIn primis, la parte che lamenta l'altrui inadempimento deve richiedere l'adempimento (articoli 46 e 62). In particolare, in caso di contestazione della qualit\u00e0 della merce da parte del compratore, il compratore ha obbligo di esaminare i beni o farli esaminare nel pi\u00f9 breve tempo possibile (articolo 38) e di denunciare il difetto di conformit\u00e0 dei beni al venditore specificandone la natura entro un tempo ragionevole dal momento in cui lo ha scoperto o avrebbe dovuto scoprirlo. Questo meccanismo, la cui violazione implica la perdita per il compratore del diritto di far valere il difetto di conformit\u00e0, mira a stabilire un meccanismo per rimediare ai vizi del bene tramite consegna di beni sostitutivi o riparazione di quelli viziati.\nSe i beni non sono conformi al contratto o vengono consegnati solo in parte, il compratore pu\u00f2 ridurre il prezzo in proporzione (articoli 50 e 51).\nIl contratto pu\u00f2 essere risolto solo in caso di inadempimento essenziale, ovvero \u201cquando causa all'altra parte un pregiudizio tale da privarla sostanzialmente di ci\u00f2 che essa aveva diritto di aspettarsi dal contratto, a meno che la parte inadempiente non abbia previsto tale risultato, e che neanche una persona ragionevole della stessa qualit\u00e0 nelle stesse circostanze avrebbe potuto prevederlo\u201d (articolo 25). La dichiarazione di risoluzione del contratto deve essere comunicata alla parte inadempiente (articolo 26).\nI vari rimedi sono offerti in aggiunta al risarcimento del danno subito. Tale risarcimento \u00e8 quantificato in una somma uguale alla perdita, incluso il mancato guadagno, subita dall'altro contraente in conseguenza dell'inadempimento (articolo 74). Il risarcimento non \u00e8 dovuto se deriva da circostanze non controllabili dalla parte inadempiente, e che questa \"non era ragionevolmente tenuto a prevedere al momento della conclusione del contratto o ad evitare o a superarne le conseguenze\u201d (articolo 79).\nDisposizioni finali.\nLe disposizioni finali (o \"clausole finali\") contengono norme relative all'amministrazione del trattato da parte del suo depositario. Inoltre, esse permettono una serie di dichiarazioni che modificano l'applicazione della Convenzione. Infatti, \u00e8 possibile che gli Stati richiedano la forma scritta del contratto (articolo 96), che escludano la possibilit\u00e0 di applicare la CISG in virt\u00f9 delle regole di diritto internazionale privato (articolo 95), e che escludano l'applicazione della CISG per scambi tra parti con sede d'affari in Stati che gi\u00e0 dispongono di leggi identiche o sostanzialmente coincidenti (articolo 94). L'Italia, la Svizzera e San Marino non hanno adottato nessuna dichiarazione. L'elenco completo delle dichiarazioni depositate dai vari Stati \u00e8 disponibile sul sito dell'UNCITRAL.\nBenefici derivanti dall'applicazione della CISG.\nSotto il profilo pratico, la CISG offre una legge neutra rispetto a quelle nazionali delle parti del contratto. Poich\u00e9 la CISG \u00e8 stata adottata in una numero elevato di Stati ed \u00e8 oggetto di molteplici decisioni ed articoli, \u00e8 possibile che le parti decidano di adottare la CISG come legge applicabile al contratto.\nNei casi in cui le parti non abbiano scelto la legge applicabile al contratto, l'applicazione della CISG in virt\u00f9 dell'articolo 1(1) (a) evita la ricerca della legge nazionale applicabile al contratto da parte del giudice o dell'arbitrato, con un cospicuo risparmio di tempo e maggiore certezza del diritto.\nPaesi che hanno ratificato la CISG.\nAl 27 settembre 2017, la CISG ha 92 Stati parte. Essi comprendono 24 dei 27 Stati membri dell'Unione Europea (i mancanti sono Irlanda, Malta e Portogallo). Ghana e Venezuela hanno firmato, ma non ancora ratificato il trattato, che dunque non \u00e8 in vigore in tali Stati.\nTesti complementari.\nLa CISG \u00e8 completata da due trattati UNCITRAL, la Convenzione delle Nazioni Unite sulla prescrizione nei contratti di vendita internazionale di beni mobili, 1974 (come modificata dal Protocollo del 1980) e la Convenzione delle Nazioni Unite sull\u2019uso delle comunicazioni elettroniche nei contratti internazionali (2005). \nLa CISG ha inoltre offerto la base di partenza per altri testi uniformi sul diritto delle obbligazioni, tra cui i principi UNIDROIT relativi ai contratti commerciali internazionali."}
{"id": "1726216", "revid": "767487", "url": "https://it.wikipedia.org/wiki?curid=1726216", "title": "Goya (film 1951)", "text": "Goya \u00e8 un cortometraggio documentario del 1951 diretto da Luciano Emmer e basato sulla vita del pittore spagnolo Francisco Goya."}
{"id": "1726219", "revid": "438678", "url": "https://it.wikipedia.org/wiki?curid=1726219", "title": "Io accuso", "text": "Io accuso (\"Ich klage an\") \u00e8 un film del 1941, diretto da Wolfgang Liebeneiner ed interpretato da Heidemarie Hatheyer, Paul Hartmann, Mathias Wieman e Margarete Haagen.\nProdotto in collaborazione con il Reichsministerium f\u00fcr Volksaufkl\u00e4rung und Propaganda (ministero della propaganda nazista), fu presentato in concorso alla Mostra Internazionale d'Arte Cinematografica di Venezia del 1941.\nIl film ha come tema l'eutanasia, ma era stato in realt\u00e0 promosso da Goebbels con l'obiettivo di supportare il programma Aktion T4 (noto anche come \"programma eutanasia\"), un piano di sterminio sotto il quale molti pazienti considerati inguaribili vennero uccisi senza richiedere il loro consenso n\u00e9 quello delle loro famiglie. Il film \u00e8 tuttora bandito in Germania.\nLa trama.\nUna giovane donna, moglie di un brillante medico e scienziato, si ammala di sclerosi laterale amiotrofica e chiede che le sia data la morte prima che il decorrere della malattia la renda completamente paralizzata e ritardata. Il film si svolge in ambiente medico. Il Prof. Thomas Heyt \u00e8 un medico che sta per trasferirsi a dirigere l'ospedale principale di Monaco e si occupa di ricerca di laboratorio sulle malattie rare. Ha sposato Hanna e proprio nella sera in cui con parenti ed amici si festeggia la prestigiosa chiamata da Monaco lei accusa i primi segni della Sclerosi Laterale Amiotrofica (il cedimento di una caviglia e poi uno strano formicolio con impotenza funzionale alla mano sinistra mentre esegue un pezzo al pianoforte).\nAccanto a loro ci sono altri tre personaggi significativi, il dottor Bernhard Lang compagno di studi di Heyt, amico di famiglia e da sempre innamorato di Hanna, la governante Berta che la segue da quando \u00e8 nata, il fratello di Hanna Eduard Stretter che sporger\u00e0 la denuncia di omicidio nei confronti del cognato,\nIl film si compone di tre blocchi:\nCi si aspetterebbe un po' di propaganda o qualche riferimento al progetto T4 e invece il nazismo non compare per nulla n\u00e9 nella vita dell'ambiente medico-borghese, n\u00e9 durante il processo (se si eccettua una sequenza con un saluto a braccio alzato che dura meno di un secondo).\nSubito dopo la morte di Hanna, Bernhard sconvolto di fronte a quanto \u00e8 avvenuto replica al marito \u201c\"L\u2019aveva chiesto anche a me, ma non l\u2019ho fatto, perch\u00e9 l\u2019amavo!\"\u201d e il marito risponde \u201c\"Io l\u2019ho fatto perch\u00e9 l\u2019amavo di pi\u00f9\"\u201d. Bernhard si presenta al processo solo alla fine dopo aver visitato in ospedale una bambina che aveva tirato fuori dalla meningite e che \u00e8 ora ridotta ad una larva senza coscienza di s\u00e9. Non poteva lasciarla morire in pace, gli dicono i genitori.\nIl film finisce prima della sentenza con un appello dell'imputato (che ammette di aver soppresso la moglie) ad avere una sentenza e un invito ai giudici, che sembrano propendere che sia lui a dover decidere sulla sua condanna, di tener conto della necessit\u00e0 che una legge risolva il problema di chiede di poter morire in pace.\nProduzione.\nIl film fu prodotto dalla Tobis-Filmkunst GmbH (Berlin).\nDistribuzione.\nUsc\u00ec nelle sale cinematografiche tedesche il 29 agosto 1941.\nAccoglienza.\nIl film fu accolto con un dibattito abbastanza partecipato, sostenuto da un vivo passaparola. In generale, si pu\u00f2 dire che la popolazione tedesca si lasci\u00f2 convincere dagli argomenti del film a favore dell'eutanasia, seppur con diffuse riserve. In particolare una resistenza talvolta piuttosto forte venne dall'ambiente religioso, e soprattutto dalla chiesa cattolica, con alcuni preti che andarono a visitare porta a porta i propri fedeli per dissuaderli dall'andare al cinema a vedere il film, mentre una minoranza di religiosi si pronunciarono invece a favore di una \"eutanasia caritatevole\". Non mancarono perplessit\u00e0 (che il tempo dimostr\u00f2 fondate) sui possibili abusi che una legge sull'eutanasia avrebbe potuto sdoganare, ma le tesi a suo favore riuscirono comunque a conquistare la maggioranza dei medici, in particolare quelli pi\u00f9 giovani."}
{"id": "1726221", "revid": "767487", "url": "https://it.wikipedia.org/wiki?curid=1726221", "title": "Goya, una vida apasionada", "text": "Goya, una vida apasionada \u00e8 un cortometraggio documentario del 1957 diretto da Jos\u00e9 Mar\u00eda Ochoa.\nL'opera audiovisiva \u00e8 stata prodotta dalla casa di produzione Urania Films. \u00c8 stato registrato in formato Eastmancolor.\nTrama.\nIl cortometraggio ripercorre la vita del pittore spagnolo Francisco Goya, attraverso la voce narrante di Agust\u00edn de Fox\u00e1.\nProduzione.\nIl documentario viene presentato nel dicembre del 1957 al pubblico spagnolo al Cinema Rialto di Madrid alla presenza della voce e autore Agust\u00edn de Fox\u00e1 e di D. Rafael S\u00e1nchez Malas, allora presidente del Museo del Prado.\nNel maggio del 1958 il cortometraggio viene presentato al Festival di Cannes, durante la sua undicesima edizione, dove viene candidato nella categoria \"Miglior cortometraggio\". Inoltre, nello stesso anno, vince il premio Cinema Writers Circle Awards, il riconoscimento come miglior documentario al Premio Nacional de Cinematograf\u00eda, consegnato dal Ministero della cultura spagnolo e un premio al Premios del C\u00edrculo de Escritores Cinematogr\u00e1fico; oltre ad essere dichiarato di interesse nazionale per la tematica che affronta.\nAccoglienza.\nSecondo Diana Callejas dell'Universit\u00e0 autonoma di Madrid, il cortometraggio sul pittore spagnolo si distingue dagli, per dare un'idea diversa della sua vita rispetto a quelli che venivano prodotti in quel periodo. Il documentario ha raggiunto un buon successo anche in alcuni paesi oltre la Spagna."}
{"id": "1726222", "revid": "281779", "url": "https://it.wikipedia.org/wiki?curid=1726222", "title": "Sami Frash\u00ebri", "text": "Si guadagn\u00f2 un posto nella storia della letteratura ottomana come autore di talento sotto il nome di \u015eemseddin Sami Efendi ed contribu\u00ec alla riforma della lingua turca ottomana.\nIl messaggio di Frash\u00ebri, come dichiarato nel suo libro \"L'Albania - Che cosa \u00e8 stato, quello che \u00e8, e che cosa ne sar\u00e0 di essa\", pubblicato nel 1899, \u00e8 diventato il manifesto del Rinascimento albanese (Rilindja Komb\u00ebtare). Frash\u00ebri discusse le prospettive di una repubblica indipendente e libera dell'Albania. In questo modo, a partire dalla richiesta di autonomia, dalla lotta per un alfabeto albanese, e per l'istruzione, aiut\u00f2 il movimento di liberazione nazionale albanese a sviluppare le proprie rivendicazioni.\nBiografia.\nFrash\u00ebri era uno dei figli del bey di Frash\u00ebr, nel distretto di P\u00ebrmet.\nStudi\u00f2 nel liceo \"Zosimea\", una scuola in lingua greca di Giannina, dove entr\u00f2 in contatto con la cultura occidentale, studiando filosofia e lingue come il greco, il francese e l'italiano. Con l'aiuto di un insegnante personale impar\u00f2 anche l'arabo, il turco ed il persiano.\nNel 1872 si trasfer\u00ec a Istanbul, dove lavor\u00f2 nell'ufficio stampa del governo.\nInsieme con il suo fratello maggiore Abdyl, ed altri come Hasan Tahsini, Pashko Vasa e Jani Vreto, fond\u00f2 il Comitato Centrale per la salvaguardia dei diritti nazionali albanesi. All'inizio del 1879 questo comitato istitu\u00ec una commissione per l'alfabeto albanese. Fond\u00f2 e diresse anche la Societ\u00e0 per la pubblicazione degli scritti albanesi, che pubblicava libri e testi scolastici in albanese.\nMor\u00ec il 18 giugno 1904 dopo una grave malattia nella sua casa a Erenk\u00f6y, Istanbul."}
{"id": "1726226", "revid": "767487", "url": "https://it.wikipedia.org/wiki?curid=1726226", "title": "Las Pinturas negras de Goya", "text": "Las Pinturas negras de Goya \u00e8 un documentario cortometraggio del 1959 diretto da Christian Anwander e basato sulla vita del pittore spagnolo Francisco Goya."}
{"id": "1726232", "revid": "767487", "url": "https://it.wikipedia.org/wiki?curid=1726232", "title": "Jody Viviani", "text": ""}
{"id": "1726237", "revid": "599013", "url": "https://it.wikipedia.org/wiki?curid=1726237", "title": "C\u00e9dric Varrault", "text": ""}
{"id": "1726239", "revid": "110157", "url": "https://it.wikipedia.org/wiki?curid=1726239", "title": "Museo d'arte contemporanea Sannio", "text": "Il Museo d'Arte Contemporanea Sannio (acronimo \"ARCOS\") si trova a Benevento.\nIl nome del museo \u00e8 stato scelto con un sondaggio sul sito web della Provincia di Benevento, ed \u00e8 ispirato dall'aspetto della sua sede: gli ambienti del museo, alti fino a 5 m, sono coperti da volte e collegati da grandi archi.\nI sotterranei del Palazzo del Governo, dopo essere serviti da rifugio antiaereo durante la seconda guerra mondiale, furono adibiti a deposito e tale rimasero fino al 1999, quando l'amministrazione provinciale presieduta da Carmine Nardone ne promosse il recupero per la loro destinazione a superficie espositiva.\nI lavori hanno avuto inizio nel 2002, e son parte della pi\u00f9 ampia attivit\u00e0 di restauro del Palazzo del Governo, la cui progettazione e direzione, cos\u00ec come quella di realizzazione del museo, \u00e8 stata affidata dalla Provincia di Benevento, all'epoca proprietaria dell'immobile, all'arch. Vittorio Maria Berruti.\nL'intervento di rifunzionalizzazione museale del piano seminterrato, inizialmente ben pi\u00f9 ridotto con l'obiettivo di dotare la citt\u00e0 di un Museo di tipologia conservativa dei pezzi attualmente custoditi nei depositi del Museo del Sannio e non visibili al pubblico n\u00e9 agli studiosi, a seguito dell'acquisita disponibilit\u00e0 di ulteriori superfici, ha potuto virare verso la tipologia produttiva di Museo d'arte contemporanea, con l'obiettivo di contribuire al processo di costruzione nella Provincia di Benevento del polo di eccellenza museale (PEM) integrandosi con il museo del Sannio in piazza S. Sofia e con le altre nuove iniziative della Provincia quali:\nPaleolab \"museo geo-paleontologico\" sito a Pietraroia\nMusa \"museo delle macchine agricole\" sito a Piano Cappelle\nGeobiolab \"museo delle scienze naturali\" sito a Pontecorvo\nLa superficie complessiva al piano seminterrato \u00e8 risultata essere pari a circa 1470 m\u00b2 in luogo dei circa 900 m\u00b2 di progetto comprensivi dell'ingombro della saletta multimediale, oltre 180 m\u00b2 circa per deposito e sala tecnica per complessivi 1550 m\u00b2.\nL'incremento delle superfici ha coinvolto anche il piano terra, con accesso dal Cortile di via Annunziata con l'inserimento di una buvette e l'ampliamento della libreria con una aggiunta di ulteriori 150 m\u00b2 circa di superfici utili agli originari 300 m\u00b2, per complessivi 450 m\u00b2 circa.\nLe volte e le mura in tufo o in tufo e pietrame calcareo o, ancora, in tufo e mattoni pieni, sono state lasciate senza intonaco quasi dappertutto. Infatti nel corso dei lavori, a seguito della rimozione degli strati di intonaco esistenti sulle pareti e sulle volte, in molti casi ammalorati e ormai strutturalmente inconsistenti, il progettista ha ritenuto di non procedere alla stesura di un nuovo intonaco bens\u00ec di conservare le murature con faccia a vista in modo da mettere a nudo la grana e la tessitura dei materiali: il trattamento dei giunti \u00e8 stato eseguito con malta di calce additivata, nella cui composizione in luogo di inerti calcarei sono stati utilizzati granuli di tufo di spessore non superiore a mm 1, per conferirle lo stesso colore dei conci.\nCompleta l'intervento la realizzazione della pavimentazione continua in calcestruzzo armato con fibre e rete elettrosaldata e trattamento superficiale in resine, della scala di accesso al piano seminterrato e delle scale di raccordo tra i dislivelli interni, in pietra vesuviana, pannelli di lamiera decapata in ferro a vista e pedate in legno, di pannelli multistrato per il sostegni delle opere e di archi e plafoni in cartongesso per occultare le rete degli impianti di illuminazione, video sorveglianza, antincendi ed antintrusione.\nIl piano fondale quindi, non pi\u00f9 finito con intonaci, ma con esposizione a vista dei materiali costituenti le strutture portanti, vero e proprio \"museo inconsapevole\", da discarica di materiali fognari liquidi e secchi del palazzo e della citt\u00e0, da deposito caotico di ogni tipo di suppellettile, di balle di documenti cartacei delle scuole e della Prefettura, di vespasiani in metallo e cemento, di lastre di pietra, di elementi di arredo lignei quali scrivanie letti e librerie, di tubazioni e materiali edilizi di ogni sorta, accumulati in un secolo di abbandono, si trasforma in \"contenitore per eventi d'arte contemporanea\".\nArcos \u00e8 stato inaugurato nel 2005 e alla sua direzione \u00e8 stato chiamato il critico d'arte Danilo Eccher. Il museo per ora non ha una propria collezione ma espone mostre tematiche temporanee con opere di artisti italiani o internazionali. Dal 2013 ha assunto la direzione artistica Ferdinando Creta. "}
{"id": "1726242", "revid": "125860854", "url": "https://it.wikipedia.org/wiki?curid=1726242", "title": "Spinoso", "text": "Spinoso \u00e8 un comune italiano di 1.420 abitanti della provincia di Potenza, in Basilicata.\nGeografia fisica.\nIl paese \u00e8 situato in posizione collinare ai piedi del monte Raparo, sulla sponda sud del lago di Pietra del Pertusillo.\nOrigini del nome.\nIl nome \"Spinoso\" deriva dal latino \"Spina\", \"aculeo\" e dal suffisso \"-osus\", utilizzato per indicare abbondanza. Quindi, etimologicamente, il nome indica un luogo pieno di spine, in abbondanza. Inoltre, nel catalogo dei baroni, il comune \u00e8 indicato come \"Spinosa\", col significato di \"Terra piena di spine\".\nStoria.\nSi suppone che il paese, anticamente, fosse chiamato \"Carro Nuovo\" ed era situato nell'attuale Tempagnata. Una leggenda narra che Carro Nuovo fu edificato da Francois Troiano, compagno di Enea.\nUn'altra leggenda fa riferimento a questo paesino come tanto ospitale, per l'aria fresca, ma anche molto pericoloso per la presenza di molti serpenti, i quali, si dice, divorassero addirittura i bambini. E tale fu il motivo per il quale gli abitanti lasciarono Carro Nuovo, migrando verso Alifi.\nSuccessivamente la diaspora ebraica port\u00f2 dei nuovi coloni in questo paesino. Gli ebrei insediati nell'abbandonato Carro Nuovo, ben presto capirono il motivo dell'abbandono. Non molto lontano da Carro Nuovo, vi era una monticello, chiamato Lo Spenuso, oggi chiamato San Laverio, molto pi\u00f9 agevole e con scarsa presenza di serpenti ma soprattutto vicino alle propriet\u00e0 in Tempagnata; e fu qui, che si trasferirono i neo abitanti, dando vita a Spinoso.\nIl periodo d'oro spinosese sono gli anni della costruzione della diga del pertusillo, portando nuovi abitanti e tanto lavoro nel piccolo borgo lucano.\nCultura.\nCinema.\nA Spinoso sono state girate alcune scene del film \"Basilicata coast to coast\".\nEconomia.\nArtigianato.\nTra le attivit\u00e0 pi\u00f9 tradizionali e rinomate vi sono quelle artigianali, legate alla cultura contadina e pastorale. Queste attivit\u00e0, ben lungi dallo scomparire stanno invece rifiorendo, e si distinguono per la produzione di sedie impagliate.\nAmministrazione.\nL'amministrazione comunale \u00e8 guidata da Pasquale De Luise, che ricopre la carica di sindaco. La carica di vicesindaco invece \u00e8 ricoperta da Gianluca Pandolfo."}
{"id": "1726246", "revid": "599013", "url": "https://it.wikipedia.org/wiki?curid=1726246", "title": "Eustathios Taularid\u012bs", "text": "Carriera.\nClub.\nIraklis, Arsenal e Lille.\nHa iniziato la sua carriera presso l'Iraklis Salonicco e nel 2001 si trasferisce all'Arsenal per 1 milione di sterline. Con l'Arsenal totalizza otto presenze, tutte in campionato tranne una in League Cup. Ha fatto il suo debutto in Premier League nella stagione 2002-03 contro il Southampton, dove l'Arsenal ha fatto riposare molti dei suoi giocatori per la finale di FA Cup, anche contro il Southampton. Nei primi mesi del 2004 \u00e8 stato ceduto in prestito al LOSC Lille e in estate \u00e8 stato poi ceduto in via definitiva. Il 29 aprile si \u00e8 trasferito dall'Arsenal al LOSC Lille con un contratto quadriennale.\nSaint-\u00c9tienne.\nTavlaridis firma con l'AS Saint-\u00c9tienne per \u20ac 2,5 milioni firmando un accordo triennale con il club. Tavlaridis ha scelto il numero 4 e diviene titolare, affiancando Bayal Moustapha Sall. Tavlaridis ha fatto il suo debutto contro la sua ex squadra, il Lille.\nHa iniziato la stagione 2007-08 segnando il suo primo gol con il Saint-\u00c9tienne in una vittoria 2-1 sul Sochaux la settimana successiva. Tavlaridis \u00e8 stato nominato capitano del club dal tecnico Alain Perrin all'inizio della nuova stagione di Ligue 1, dopo aver servito come vice-capitano della stagione precedente. Tavlaridis ha giocato 69 partite in Ligue 1 e ha segnato due volte. Verr\u00e0 per\u00f2 presto rimosso dal ruolo che ricopriva, quando si sottopose a un'operazione al ginocchio, riducendo drasticamente le sue presenze, che al termine dell'annata furono 6.\nLarissa.\nIl 30 aprile 2010 Larissa ha annunciato che un accordo era stato raggiunto con il centrale greco, con un contratto quadriennale e si \u00e8 unito al club gratuitamente quando il suo contratto con il Saint-Etienne scadde a fine della stagione. \u00c8 tornato in Grecia dopo una carriera formidabile in Inghilterra e in Francia negli ultimi dieci anni.\nOFI Creta.\nNell'estate del 2011 passa al OFI Creta firmando un contratto triennale."}
{"id": "1726247", "revid": "767487", "url": "https://it.wikipedia.org/wiki?curid=1726247", "title": "Goya, historia de una soledad", "text": "Goya, historia de una soledad \u00e8 un film del 1971 diretto da Nino Quevedo, basato sulla vita del pittore spagnolo Francisco Goya.\n\u00c8 stato presentato in concorso al 24\u00ba Festival di Cannes."}
{"id": "1726252", "revid": "599013", "url": "https://it.wikipedia.org/wiki?curid=1726252", "title": "Dimitri Payet", "text": " \nCaratteristiche tecniche.\nGiocatore veloce, tecnicamente molto dotato e abile nel dribbling, \u00e8 in grado di calciare ottimamente con entrambi i piedi. \u00c8 di natura un trequartista, ma pu\u00f2 giocare anche da ala. Durante la sua carriera si \u00e8 dimostrato un abile assist-man e un ottimo tiratore di calci piazzati.\nCarriera.\nGli inizi.\nNato sull'isola di Riunione, dipartimento francese nell'Oceano Indiano, Dimitri inizia a giocare a 9 anni con due club dell'isola. A 12 anni si trasferisce nel settore giovanile del Le Havre, societ\u00e0 con un'ottima tradizione nella formazione di giovani calciatori. All'inizio della stagione 2006-2007 firma il suo primo contratto da professionista con il Nantes e gioca stabilmente con la prima squadra mettendo a segno 4 reti in 31 presenze. Il Nantes retrocede in Ligue 2.\nSaint-\u00c9tienne.\nPayet rimane nella massima serie passando al Saint-\u00c9tienne per 4 milioni di euro. Squadra in cui milita per ben quattro stagioni. L'ultima delle quali gioca un ottimo campionato collezionando 13 gol e 7 assist.\nLilla.\nPassa al Lilla per 9 milioni di euro. Nella sua prima stagione, divide il posto in squadra con altri giocatori di talento, tra cui i noti Hazard, Obraniak e Joe Cole e gioca un buon campionato dove realizza 6 gol e 6 assist. L'annata successiva, grazie alla partenza dei tre, \u00e8 quella del definitivo exploit: diventa titolare inamovibile negli schemi di Rudi Garcia, realizzando 12 gol coronati da ben 12 assist che gli valgono il titolo di miglior assist-man del campionato (al pari con Valbuena).\nOlympique Marsiglia.\nNell'estate 2013 l'Olympique Marsiglia comunica di aver ingaggiato il giocatore dal Lilla per una cifra intorno ai 10 milioni di euro. La sua prima annata a causa della presenza di Valbuena nel ruolo di trequartista, viene impiegato spesso da esterno e gioca una stagione fatta di alti e bassi.\nL'anno dopo arriva Marcelo Bielsa, Payet diventa indispensabile nel 3-3-3-1 del \"Loco\" e disputa un grande campionato, vincendo la classifica assist-man (per la seconda volta) con ben 16 assist, coronati da 7 gol.\nAl termine di questa stagione, Payet realizza 125 passaggi chiave: negli ultimi 5 anni in Europa nessuno ha mai fatto meglio di lui.\nWest Ham.\n Il 26 giugno 2015 viene acquistato per 11 milioni di sterline (circa 15 milioni di euro) dal West Ham, con cui firma un contratto di cinque anni. Esordisce in campionato il 9 agosto 2015, nella vittoria degli Hammers all'Emirates contro l'Arsenal per 0-2, mettendo a segno l'assist per il gol di Kouyate. Nelle successive 11 partite di campionato disputate con la sua nuova squadra colleziona 6 gol e altri 2 assist, diventando subito il beniamino dei tifosi. L'8 novembre 2015, si procura un infortunio che lo tiene lontano dai campi di calcio per 3 mesi.\nRitorna in campo il 2 gennaio 2016, durante la partita West Ham-Liverpool, entrando al posto di Valencia al minuto 64. Dieci giorni dopo il suo rientro, nella partita tra Bournemouth e West Ham terminata 1-3, torna al gol con una punizione sotto l'incrocio dei pali, e mette a segno l'assist per Valencia per la rete del vantaggio.\nRitorno all'Olympique Marsiglia.\nIl 29 gennaio 2017 torna all'Olympique Marsiglia per 30 milioni di euro, firmando un contratto di quattro anni e mezzo. Sceglie la maglia numero 11. Esordisce il 3 febbraio in Ligue 1 in occasione della trasferta contro il Metz, partita persa per 1-0.\nNazionale.\nDebutta ufficialmente con la maglia della nazionale francese il 9 ottobre 2010 in un'amichevole contro la . Il 7 giugno 2015 segna il suo primo goal in nazionale nell'amichevole giocata a Saint-Denis contro il , partita persa dai \"bleus\" 4-3.\nConvocato per gli Europei 2016 in Francia, nella partita di debutto nella competizione, contro la Romania, serve l'assist per la rete di Olivier Giroud e segna all'89\u00ba il gol decisivo per la vittoria della sua nazionale per 2-1. Nella partita seguente, giocata contro l'Albania, si ripete al 96\u00ba minuto, fissando il risultato sul 2-0 per i transalpini. Nel quarto di finale vinto contro l'Islanda, Payet realizza la rete del 3-0, diventando uno dei giocatori simbolo della manifestazione.\nIn finale, nonostante il brutto fallo che costringe Cristiano Ronaldo ad uscire dal campo per infortunio, la sua Francia perder\u00e0 1-0 nei tempi supplementari col Portogallo.\n\u00c8 tra i preconvocati per il Mondiale 2018 in Russia ma a causa di un infortunio patito durante la finale di Europa League viene sostituito da Fekir.\nStatistiche.\nPresenze e reti nei club.\n\"Statistiche aggiornate al 9 febbraio 2022.\""}
{"id": "1726257", "revid": "287204", "url": "https://it.wikipedia.org/wiki?curid=1726257", "title": "Nazareno De Angelis", "text": "Nazareno De Angelis potrebbe riferirsi a:"}
{"id": "1726259", "revid": "123314710", "url": "https://it.wikipedia.org/wiki?curid=1726259", "title": "David Gigliotti", "text": "Biografia.\nAnche suo fratello Guillaume \u00e8 un calciatore, difensore del ."}
{"id": "1726261", "revid": "729019", "url": "https://it.wikipedia.org/wiki?curid=1726261", "title": "Motore Indenor TMD", "text": "Il TMD era un motore diesel prodotto tra il 1959 ed il 1966 dalla fabbrica motoristica francese Indenor.\nCaratteristiche.\nIl motore \"TMD\" \u00e8 stato il primo propulsore a gasolio montato da Peugeot e Renault per la loro produzione. \u00c8 stato utilizzato anche dall'altra grande Casa automobilistica francese, ossia la Citro\u00ebn.\nLa Indenor, che ha prodotto tali motori era in realt\u00e0 una sussidiaria della Peugeot, ma ciononostante, come gi\u00e0 accennato, i suoi motori (compresi i successivi Indenor della famiglia XD) sono stati montati anche da numerose altre marche su alcuni loro modelli.\nCi sono 2 versioni , entrambe con una corsa di 80\u00a0mm :\nCaratterizzato da una testata in lega leggera e da un monoblocco in ghisa con canne in umido, questo motore montava un albero a gomiti che poggiava su cinque supporti di banco.\nLe misure di alesaggio e corsa, pari ad 85x80 mm, permettono il raggiungimento di una cilindrata di 1816 cm\u00b3. Come in tutti i motori diesel, il rapporto di compressione \u00e8 notevole rispetto ad un motore a benzina. A fronte del rapporto di compressione di 7:1 caratteristico del 1.5 a benzina di origine, il \"TMD\" raggiunge un livello di ben 21:1.\nLa potenza massima era di 48 CV a 4000 giri/min, con una coppia massima di 103 Nm a 2250 giri/min. Tale motore fu montato sulla Peugeot 403 diesel, ma in produzione limitata fu offerto anche sulle Renault Fr\u00e9gate, nonch\u00e9 sui furgoni HY della Citro\u00ebn.\nDal motore \"TMD\" deriv\u00f2 in seguito una versione molto strettamente imparentata, appartenente per\u00f2 gi\u00e0 alla gi\u00e0 citata famiglia \"XD\" e che debutt\u00f2 nel 1964 sulla Peugeot 404. Nonostante le differenti sigle dei motori appartenenti a quest'ultima famiglia, i motori che la compongono sono tutti motori Indenor."}
{"id": "1726262", "revid": "599013", "url": "https://it.wikipedia.org/wiki?curid=1726262", "title": "Geoffrey Dernis", "text": ""}
{"id": "1726265", "revid": "2075211", "url": "https://it.wikipedia.org/wiki?curid=1726265", "title": "Blaise Matuidi", "text": "Dopo gli esordi nel ed essersi messo in luce nel , sale alla ribalta nel dove spende la parte pi\u00f9 significativa della carriera, dal 2011 al 2017, vincendo quattro campionati francesi consecutivi (dal 2012-13 al 2015-16) e altrettante Coppe di Lega consecutive (dal 2013-14 al 2016-17), oltre a tre Coppe di Francia consecutive (dal 2014-15 al 2016-17) e cinque Supercoppe francesi consecutive (dal 2013 al 2017). Si mantiene ad alti livelli anche nella successiva esperienza alla , dove milita dal 2017 al 2020, vincendo tre campionati italiani consecutivi (dal 2017-18 al 2019-20), una Coppa Italia (2017-18) e una Supercoppa italiana (2018).\nCon la nazionale ha preso parte ai Mondiali di e Russia 2018, trionfando in quest'ultimo, e agli Europei di e , finalista in quest'ultimo. \u00c8 stato inoltre eletto calciatore francese dell'anno da \"France Football\" nel 2015 e inserito due volte da UNFP nella squadra ideale della Ligue 1 (2013 e 2016).\nBiografia.\nNato a Tolosa, \u00e8 poi cresciuto a Parigi da genitori angolani, i quali lasciarono il paese d'origine a causa della guerra civile, rifugiandosi nell'allora Zaire. Si definisce soprattutto di cultura congolese, visto che conosce la lingua lingala ma non quella portoghese.\nSi sposa il 2 luglio 2017 con Isabelle, con la quale ha tre figli.\nCaratteristiche tecniche.\n\u00c8 un centrocampista mancino completo, buon costruttore di gioco, che rende al meglio in fase di interdizione e recupero, con grande capacit\u00e0 di corsa e grinta. Duttile e atletico, all'occorrenza pu\u00f2 essere impiegato con discreti risultati anche sulla fascia sinistra, come esterno o terzino.\nCarriera.\nGiocatore.\nClub.\nTroyes, Saint-\u00c9tienne e Paris Saint-Germain.\nDopo essere cresciuto in club minori, ed essere poi transitato per l'accademia nazionale francese di , approda nelle file del dove milita dal 2004 al 2007; esordisce in prima squadra a 17 anni il 23 novembre 2004, sotto la guida del tecnico Jean-Marc Furlan, il quale lo schiera titolare nella partita di Ligue 2 vinta 2-1 contro il . Viene quindi acquistato dal dove rimane per il successivo quadriennio, debuttando con i \"Verts\" anche in campo internazionale in occasione della Coppa UEFA 2008-2009.\nNell'estate 2011 si trasferisce al per 10 milioni di euro. Milita nei \"Rouge-et-Bleu\" per sei stagioni, raccogliendo i suoi primi successi tra cui 4 campionati francesi, 5 Supercoppe di Francia, 4 Coppe di Lega e 3 Coppe di Francia; con i \"Parisiens\" fa inoltre il suo debutto in Champions League nell'edizione 2012-2013. Resta a Parigi sino all'estate 2017: l'ultimo trofeo vinto sar\u00e0 la Supercoppa di Francia, aggiudicata in luglio a danno del .\nJuventus e Inter Miami.\nNell'agosto 2017 si accasa agli italiani della , acquistato per 20 milioni di euro (pi\u00f9 bonus). Debutta con la maglia bianconera e in Serie A il 19 dello stesso mese, nella vittoria casalinga per 3-0 contro il ; il suo primo gol arriva il successivo 17 dicembre, chiudendo il tabellino nella vittoria esterna di campionato contro il (3-0); l'11 aprile 2018 trova la sua prima rete juventina in Champions League, siglando il momentaneo 0-3 nella sfida del Bernab\u00e9u contro il (1-3), nel ritorno dei quarti di finale. Presto emerso tra i punti fermi del centrocampo juventino, chiude la sua prima stagione a Torino con un \"double\" nazionale.\nSi ripete come numero di gol in campionato anche nella stagione seguente (in cui continua a essere un titolare del centocampo dei torinesi), conquistando di nuovo il titolo italiano insieme alla Supercoppa italiana, e mantiene un ruolo centrale nell\"undici\" bianconero anche nell'annata 2019-2020, dopo l'avvicendamento tecnico tra Massimiliano Allegri e Maurizio Sarri, nonostante con quest'ultimo va incontro a un calo di rendimento che lo porta a essere rimpiazzato, nel corso della stagione, dal connazionale Adrien Rabiot; inoltre nel marzo 2020, durante la pandemia di COVID-19, \u00e8 tra gli sportivi risultati positivi al SARS-CoV-2.\nIl 12 agosto 2020, poche settimane dopo la vittoria del suo terzo Scudetto consecutivo, risolve consensualmente il contratto con la societ\u00e0 torinese, chiudendo l'esperienza in bianconero dopo tre stagioni e cinque titoli vinti. Il giorno seguente si accorda con l', club statunitense militante nella Major League Soccer.\nNazionale.\nOttiene la sua prima convocazione nella nazionale francese da parte del commissario tecnico Laurent Blanc in occasione dell'amichevole contro la dell'11 agosto 2010. Debutta con la maglia della nazionale il successivo 7 settembre, all'et\u00e0 di 23 anni, durante la sfida contro la giocata a Sarajevo, valida per le qualificazioni al , subentrando a Florent Malouda. Viene convocato per la fase finale della manifestazione in Polonia e Ucraina, senza per\u00f2 mai scendere in campo a causa di un infortunio alla coscia rimediato prima dell'inizio del torneo.\nSotto la guida del selezionatore Didier Deschamps, il 5 giugno 2013, in occasione dell'amichevole persa per 1-0 contro l', veste per la prima volta la fascia di capitano dei \"Bleus\" dal primo minuto. Segna invece il suo primo gol nell'amichevole del 5 marzo 2014 vinta per 2-0 contro i . L'8 giugno dello stesso anno arriva la sua prima doppietta in maglia \"bleu\", nella partita amichevole vinta 8-0 contro la .\nAl in Brasile disputa cinque partite, andando a segno nella vittoria francese 5-2 contro la . Successivamente convocato per il organizzato dalla Francia, in cui i \"Bleus\" si arrendono in finale al , e dove Matuidi scende in campo in ogni partita della nazionale transalpina.\nNelle qualificazioni al , alla penultima giornata realizza alla il decisivo 1-0 che vale la qualificazione francese. Confermato per la fase finale in Russia, \u00e8 tra i titolari dei \"Bleus\" che il 15 luglio 2018, dopo la vittoriosa finale di Mosca contro la (4-2), si laureano campioni del mondo per la seconda volta nella storia.\nDopo il mondiale russo Matuidi continua a essere convocato sino a novembre 2019, dopodich\u00e9, dapprima per i vari \"lockdown\" imposti dalla pandemia di COVID-19, periodo in cui la Francia non disputa partite, e poi per il trasferimento del calciatore in MLS, non viene pi\u00f9 convocato da Deschamps. In totale vanta 84 presenze e 9 reti con la maglia nazionale.\nDirigente.\nIl 19 maggio 2021, parallelamente all'attivit\u00e0 agonistica, intraprende la carriera dirigenziale assumendo il ruolo di direttore sportivo del Miami City, club statunitense militante nella USL League Two.\nStatistiche.\nPresenze e reti nei club.\n\"Statistiche aggiornate al 7 novembre 2021.\""}
{"id": "1726267", "revid": "767487", "url": "https://it.wikipedia.org/wiki?curid=1726267", "title": "Goya - oder Der arge Weg der Erkenntnis", "text": "Goya - oder Der arge Weg der Erkenntnis \u00e8 un film del 1971 diretto da Konrad Wolf sulla vita del pittore spagnolo Francisco Goya, tratto dal romanzo omonimo di Lion Feuchtwanger."}
{"id": "1726269", "revid": "125228833", "url": "https://it.wikipedia.org/wiki?curid=1726269", "title": "Hans-J\u00fcrgen D\u00f6rner", "text": "Insieme a J\u00fcrgen Croy, \u00e8 l'unico giocatore ad avere vinto il premio di calciatore tedesco-orientale dell'anno per tre volte.\nCarriera.\nGiocatore.\nClub.\nCresciuto nella squadra della sua citt\u00e0 natale, il BSG Motor WAMA G\u00f6rlitz, nel 1977 venne ceduto alla , con la quale vinse cinque DDR-Oberliga e quattro FDGB Pokal.\nNazionale.\nCon la conta circa cento presenze e prese parte alle vittoriose Olimpiadi di .\nAllenatore.\nAppese le scarpette al chiodo, D\u00f6rner allen\u00f2 dal 1985 al 1990 la . Successivamente allen\u00f2 la al Campionato mondiale di calcio Under-20 del 1995, e Al-Ahly. L'ultima esperienza avuta in panchina finora \u00e8 stata con il Radebeuler BC 08 in \"Bezirksliga Dresden\" (VI)."}
{"id": "1726270", "revid": "599013", "url": "https://it.wikipedia.org/wiki?curid=1726270", "title": "Siaka Ti\u00e9n\u00e9", "text": ""}
{"id": "1726276", "revid": "287204", "url": "https://it.wikipedia.org/wiki?curid=1726276", "title": "Mercedes-Benz Tourismo", "text": "Il Mercedes-Benz Tourismo (o anche Mercedes-Benz O 350) \u00e8 un modello di autobus gran turismo progettato e prodotto dall'azienda tedesca EvoBus con marchio Mercedes-Benz a partire dal 1994.\nLa produzione avviene dal 1994 presso lo stabilimento EvoBus di Ho\u015fdere, nei pressi di Istanbul, in Turchia.\nStoria.\nPrima generazione (1994-2006).\nIl Tourismo fu lanciato nell'autunno 1994 come autobus gran turismo di fascia economica in sostituzione del Mercedes-Benz O 340, in produzione dal 1992. Si tratt\u00f2 del primo mezzo prodotto con il marchio Mercedes-Benz ad assumere un nome che non fosse composto da una lettera e tre numeri ed era inizialmente disponibile in un'unica versione da 12 metri.\nLa prima serie sub\u00ec una lieve rivisitazione nel 1999, con alcune modifiche minori per gli interni e per i fanali anteriori e posteriori. Inoltre, nell'ambito commerciale, si inizi\u00f2 ad omettere il numero \"O 350\".\nSeconda generazione (2006-2017).\nNell'autunno 2006, dopo aver venduto circa 12000 esemplari, fu lanciata la seconda generazione, che prevedette anche la commercializzazione di altre due lunghezze che andavano dai 12 metri originari ai 14. Con la nuova generazione furono riviste anche le modanature esterne. Dopo tre anni, nel 2009, si aggiunse alla gamma il Tourismo RH, prodotto in due lunghezze da 12 o 13 metri.\nTecnica.\nTerza generazione.\nIl mezzo \u00e8 stato reso disponibile in quattro versioni diverse, tutte alimentate a gasolio. Il motore utilizzato \u00e8 il Mercedes-Benz OM 470 a sei cilindri in linea, rispettante gli standard Euro VI e con potenza variabile da 265 a 290 kW. Ad esso \u00e8 abbinato un cambio manuale a sei marce Mercedes-Benz GO 210 servoassistito.\nLa capacit\u00e0 varia da 51 a 55 posti, a cui si aggiunge il posto riservato al conducente.\nDiffusione.\nIl mezzo si \u00e8 diffuso ampiamente in Europa e in Turchia ed \u00e8 stato principalmente impiegato per servizi di noleggio con conducente, collegamenti interurbani e trasporti turistici."}
{"id": "1726277", "revid": "116563514", "url": "https://it.wikipedia.org/wiki?curid=1726277", "title": "Fornaci di Barga", "text": " \nFornaci di Barga \u00e8 una frazione del comune italiano di Barga, nella provincia di Lucca, in Toscana.\n\u00c8 situata a 165\u00a0m s.l.m. sulla riva sinistra del fiume Serchio.\nStoria.\nLe prime tracce storiche documentate di Fornaci risalgono attorno al Mille. L'antico villaggio prendeva il nome di Caterozzo, oggi nome rimasto per uno dei quattro rioni fornacini. Verosimilmente il nome deriva da \"Cala\": acqua e \"Tur\": passaggio, che unite insieme significano \"Guado\", a testimonianza dell'originario territorio paludoso su cui sorgeva il primo villaggio, frequentemente allagato dalle piene del fiume Serchio. La popolazione era costituita da contadini, pescatori e allevatori di bestiame che mercanteggiavano i loro prodotti con mulattieri versiliesi in cambio di spezie. La guerra fra i lucchesi e papa Gregorio IX (1230) port\u00f2 all'esodo della popolazione di Caterozzo e di alcuni paesi vicini verso le montagne dell'appennino. L'attivit\u00e0 delle \"Fornaci di Caterozzo\", di mattoni e di calce, che sfruttavano il territorio ricco di argilla e le pietre dei torrenti Ania e Loppora, ripresero e pi\u00f9 intensamente nella prima met\u00e0 del Quattrocento. La Fornace di Cattarosso viene citata dal pievano Manni nel suo memoriale dove descrive un rinvenimento archeologico avvenuto nei pressi di Caterozzo nel 1492. Il paese si ampli\u00f2 venendosi cos\u00ec a costituire, attorno alle diverse fornaci di mattoni e di calce, quello che sar\u00e0 il nucleo dell'odierno rione di Fornaci Vecchia. In antichi documenti viene menzionato il \"castello di Catarozzo\", segno che il villaggio era protetto da mure castellane, delle quali ora non rimane alcuna traccia.. Fu grazie anche alle famiglie de \"Le Fornaci di Caterozzo\" che la pieve di Loppia, della quale erano rimasti solo i muri perimetrali, la facciata e l'abside, fu ricostruita e nel 1522 riaperta al culto. Con l'evoluzione del paese si ebbe anche la modifica del nome che negli anni successivi divenne quello attuale. Delle antiche fornaci di mattoni, l'ultima delle quali chiuse nel 1955, solo una \u00e8 sopravvissuta ai giorni nostri, completamente ristrutturata e sede di un centro commerciale. L'espansione maggiore del centro avviene comunque nel periodo bellico della prima guerra mondiale grazie all'insediarsi, nel 1915, di una sede della Societ\u00e0 Metallurgica Italiana (SMI del Gruppo Orlando) che assume migliaia di persone. Da qui la costruzione di nuove case sia per gli operai che per gli impiegati e i dirigenti e quindi la vera nascita del paese di Fornaci. Ad oggi l'industria ha perso gran parte della sua vocazione bellica, ma si \u00e8 specializzata nella lavorazione del rame e delle sue leghe. Nei primi anni di questo secolo, con l'avvento dell'euro, l'Europa Metalli LMI, oggi denominata Kme Group, ha iniziato la produzione delle monete, da qui la nuova denominazione \"Fornaci: il paese dove nasce l'euro\".\nDal secondo dopoguerra il paese si \u00e8 arricchito di numerosi negozi ed \u00e8 diventato il centro commerciale di riferimento non solo della Media Valle del Serchio ma anche della vicina Garfagnana.\nMonumenti e luoghi d'interesse.\nLa centrale piazza 4 novembre, recentemente ristrutturata, rappresenta il fulcro delle attivit\u00e0 e della vita fornacina. Sede delle principali manifestazioni paesane, \u00e8 anche comune luogo di incontro per il tempo libero, grazie anche alla vicinanza di gelaterie, bar, pub e ristoranti. La piazza si affaccia su via della Repubblica, la zona commerciale di Fornaci, ricca di negozi da cui lo slogan \"100 negozi una sola vetrina\". In alcune giornate di festa, fra cui il 1\u00ba maggio ed il 2 giugno, la strada viene chiusa al traffico e trasformata in area pedonale.\nLa chiesa di Cristo Redentore, di stile moderno, \u00e8 la chiesa principale di Fornaci. \u00c8 ubicata nel centro di Fornaci, in piazza Don Minzoni.\nMons. Matteucci, arcivescovo di Pisa, ne benedisse la prima pietra il 22 maggio 1971 e la consacr\u00f2 il 27 settembre 1974. \u00c8 stata edificata sul terreno offerto alla parrocchia dalla Societ\u00e0 Metallurgica Italiana che don\u00f2 anche il rame per la copertura del tetto.\nNotevole, all'interno, il mosaico del Cristo. Di pregio la copertura in bronzo del portone principale della chiesa, opera del prof. Franco Pegonzi, realizzata in ricordo dell'Anno Santo Giubilare del Duemila. Il complesso delle sale parrocchiali, connesso alla chiesa, \u00e8 stato benedetto il 19 giugno 1988 dal cardinale Justin Francis Rigali, arcivescovo di Filadelfia, nipote di emigranti fornacini negli Stati Uniti ad inizio secolo scorso.\nIl 16 dicembre 1990 in questa chiesa fu celebrata da mons. Lido Ferretti, arciprete di Fornaci, la Santa Messa domenicale, trasmessa in diretta su Rai Uno.\nNei pressi della chiesa si estende il bel parco \"Felice Menichini\" con l'area giochi per i bambini ed il campo polivalente per le attivit\u00e0 ludico sportive dei pi\u00f9 grandi.\nLa chiesa del Santissimo Nome di Maria, in Fornaci Vecchia, eretta nel 1741, di architettura pi\u00f9 tradizionale \u00e8 tuttavia rimasta nei cuori dei fornacini amanti pi\u00f9 dei vecchi ricordi e di strutture un po' meno avveniristiche. La chiesa divenne parrocchia nel 1923 e arcipretura nel 1962.\nDi indiscussa bellezza la pieve romanica di Santa Maria Assunta in Loppia. Probabilmente gi\u00e0 edificata nel VI secolo, sicuramente la pieve viene restaurata agli inizi del secondo millennio per volere della contessa Beatrice di Canossa e quindi consacrata sabato 4 febbraio 1058 dal vescovo di Lucca Anselmo da Baggio, il futuro papa Alessandro II.\nNel piano che si adagia fra l'antica pieve e il torrente Loppora si trova il cimitero di Fornaci.\nIl 15 marzo 2014, nella parte nord del paese, fu inaugurato il Monumento ai Caduti del Mare, su iniziativa della sezione di Fornaci dell'Associazione Nazionale Marinai d'Italia. Il Monumento (un'ancora in acciaio del peso di 6500 kg donata dal Comando dell'Arsenale di La Spezia), intende ricordare la tradizioni marinaresche di Fornaci e i caduti fornacini, con un particolare ricordo a Pietro Chiezzi e Umberto Terigi, vittime di guerra e Marco De Candussio e Michele Robazza, che persero la vita nella tragedia del Molo Giano di Genova, contro cui si schiant\u00f2 la Jolly Nero il 7 maggio 2013.\nIl mensile \"Fornaci inForma - la Voce del Serchio\" \u00e8 il giornale di Fornaci; un periodico di attualit\u00e0, cronaca, sport e cultura del paese e dell'intera Valle del Serchio, tra i suoi redattori troviamo lo scrittore Vittorio Baccelli.\nNei locali dell'ex Centro Ricerche SMI \u00e8 stato allestito un museo di rilievo nazionale, gestito dalla Fondazione \"Ing. Luigi Orlando\", che ospita i carteggi, i documenti di archivio, il materiale iconografico ed esemplari di macchinari che sono stati in uso nei vari stabilimenti del gruppo e costituiscono un patrimonio storico e culturale di eccezionale valore.\nFra le curiosit\u00e0, e non certo per il suo valore artistico, \u00e8 da ricordare la \"fontanina dell'amore\", immersa nel verde della parte settentrionale del paese. Alla fontana ed agli innamorati che vi si recano in cerca di un luogo appartato, \u00e8 stata dedicata una poesia dal poeta Geri di Gavinana. Una targa posta sulla fontana ne ricorda i versi.\nLa vicinanza con aree ricche di storia e bellezze naturali spesso ancora incontaminate e lontane dai flussi turistici di massa, rende Fornaci, con le sue strutture di accoglienza ed intrattenimento, una tappa consigliata per le escursioni turistiche della Media Valle del Serchio e Garfagnana.\nInfrastrutture e trasporti.\nStrade.\nFornaci di Barga \u00e8 attraversata della strada regionale 445 della Garfagnana, sulla quale sono svolte autocorse in servizio pubblico a cura di CTT Nord.\nFerrovie.\n\u00c8 inoltre presente una stazione ferroviaria, servita dalle corse effettuate da Trenitalia che percorrono la ferrovia Lucca-Aulla nell'ambito del contratto di servizio con la Regione Toscana. Quest'ultima era dotata di un binario di raccordo, ora disarmato, a servizio dello stabilimento Europa Metalli (oggi Kme Group).\nDalla stazione di Fornaci di Barga part\u00ec il poeta Giovanni Pascoli, gravemente malato, per Bologna e sempre in questo scalo torn\u00f2 l'illustre salma, il 10 aprile 1912, con treno speciale, per trovare sepoltura nella sua casa di Castelvecchio Pascoli.\nEventi.\nTra le feste da ricordare sono:\nSport.\nHa sede nella localit\u00e0 la societ\u00e0 di calcio US Fornaci, fondata nel 1928, che ha disputato un campionato di serie C nel 1940-1941. Organizza la manifestazione Ciminiera d'Argento."}
{"id": "1726278", "revid": "322321", "url": "https://it.wikipedia.org/wiki?curid=1726278", "title": "Nicola Cavanna", "text": "\u00c8 stato vescovo di Rieti dal 27 marzo 1960 al 21 giugno 1971, giorno della sua nomina a vescovo titolare di Lilibeo e coadiutore con diritto di successione di Asti, vescovo di Asti dal 1\u00ba agosto 1977 al 20 febbraio 1980, principe della Chiesa di Asti.\nBiografia.\nNato a Masio nell'Alessandrino, frequent\u00f2 il seminario nel capoluogo dove ricevette l'ordinazione sacerdotale il 18 maggio 1940.\nNominato viceparroco di Quargnento, Castelceriolo e Felizzano, frequent\u00f2 l'Universit\u00e0 Gregoriana di Roma, laureandosi in teologia e diritto canonico.\nDivenne insegnante di diritto al seminario di Alessandria dove ricopr\u00ec anche la carica di vicerettore.\nNel 1949 venne nominato parroco ad Alessandria della parrocchia di Sant'Alessandro, carica che ricopr\u00ec fino al 1960 quando venne nominato vescovo di Rieti da papa Giovanni XXIII.\nRicevette l'ordinazione episcopale nella chiesa parrocchiale di Sant'Alessandro in Alessandria, essendo vescovo ordinante principale Giuseppe Pietro Gagnor, O.P., vescovo di Alessandria.\nDivenne padre conciliare e partecip\u00f2 a tutte le sessioni del Concilio Vaticano II.\nIl 21 giugno 1971 divenne vescovo titolare di Lilibeo, coadiutore del vescovo di Asti Giacomo Cannonero e amministratore apostolico \"sede plena\"; dopo la sua morte (1\u00ba agosto 1977), gli succedette come vescovo di Asti.\nMor\u00ec ad Asti il 20 febbraio 1980, stroncato da un infarto cardiaco. Riposa nella cripta dei vescovi della cattedrale di Asti.\nL'opera.\nIl vescovo Cavanna impregn\u00f2 la sua politica pastorale sul catechismo ai giovani, l'impegno verso il mondo del lavoro e gli emarginati.\nGenealogia episcopale.\nLa genealogia episcopale \u00e8:"}
{"id": "1726279", "revid": "34971", "url": "https://it.wikipedia.org/wiki?curid=1726279", "title": "Blacksburg Electronic Village", "text": "Il Blacksburg Electronic Village (BEV), ossia il \"Villaggio Elettronico di Blacksburg\" fu un progetto di comunit\u00e0 online creato dalla Virginia Tech a Blacksburg (Virginia) nel 1993. Blacksburg fu la prima citt\u00e0 cablata al mondo, e venne anche definita la prima \"citt\u00e0 digitale\".\nObiettivi.\nL'obiettivo del progetto fu di collegare online le comunit\u00e0 locali cos\u00ec da fornire risorse e servizi cittadini (alle famiglie, agli studenti, ecc.)."}
{"id": "1726282", "revid": "486946", "url": "https://it.wikipedia.org/wiki?curid=1726282", "title": "Mercedes-Benz O403", "text": ""}
{"id": "1726286", "revid": "307923", "url": "https://it.wikipedia.org/wiki?curid=1726286", "title": "Gaspero Amidei", "text": "Biografia.\nA Volterra che scrisse la sua opera pi\u00f9 celebre \"Delle istorie volterrane\". Questa opera fu scritta tra il 1864 e il 1865.\nNel 1847 scrisse l'opera \"Sulle fortificazioni volterrane\".\nA Volterra fu dedicata a lui e alla sua famiglia una piazza chiamata Piazza Amidei o Piazza Gaspero Amidei."}
{"id": "1726287", "revid": "984922", "url": "https://it.wikipedia.org/wiki?curid=1726287", "title": "Goya (film 1985)", "text": "Goya \u00e8 una mini serie tv del 1985 diretta da Jos\u00e9 Ram\u00f3n Larraz e basata sulla vita del pittore spagnolo Francisco Goya."}
{"id": "1726289", "revid": "17827", "url": "https://it.wikipedia.org/wiki?curid=1726289", "title": "Ferrovia Padova Centrale-Padova Interporto", "text": ""}
{"id": "1726291", "revid": "125974961", "url": "https://it.wikipedia.org/wiki?curid=1726291", "title": "Sinfonia n. 4 (Mendelssohn)", "text": "La Sinfonia n. 4 in la maggiore, op. 90, nota anche come \"Italiana\", \u00e8 una composizione di Felix Mendelssohn che fu rappresentata per la prima volta nel 1833 a Londra.\nStoria della composizione.\nL'opera nacque, almeno nelle sue idee fondamentali, durante il tour che il direttore e compositore comp\u00ec in tutta Europa tra il 1829 e il 1831: l'ispirazione venne dalle atmosfere che trov\u00f2 nelle citt\u00e0 italiane, che visit\u00f2 a partire dal 1830.\nLa sinfonia \"Italiana\" fu terminata il 13 marzo 1833 a Berlino; la sua prima esecuzione ebbe luogo il 13 maggio alla Royal Philharmonic Society di Londra, diretta dallo stesso Mendelssohn. Nonostante il successo ottenuto, il compositore rimase insoddisfatto della sua composizione e l'anno successivo la sottopose a revisione.\nMendelssohn non diede mai alle stampe la sinfonia, che fu pubblicata solamente nel 1851; pertanto venne numerata come sinfonia n. 4, sebbene in effetti fosse stata la terza in ordine di composizione.\nStruttura.\nIl vivace e gioioso primo movimento, scritto in forma sonata, \u00e8 seguito dalla rievocazione (in re minore) di una processione funebre seguita dal compositore a Napoli. Il terzo movimento \u00e8 un tipico e classicheggiante esempio di minuetto e trio, che apre la strada al quarto movimento (ancora in chiave minore) che incorpora stili danzanti che il compositore aveva potuto apprezzare a Roma e a Napoli: il saltarello e la tarantella.\nLa durata media di esecuzione \u00e8 di circa mezz'ora."}
{"id": "1726292", "revid": "287204", "url": "https://it.wikipedia.org/wiki?curid=1726292", "title": "Stop (singolo)", "text": ""}
{"id": "1726294", "revid": "204012", "url": "https://it.wikipedia.org/wiki?curid=1726294", "title": "Universit\u00e0 del Maryland", "text": ""}
{"id": "1726307", "revid": "322321", "url": "https://it.wikipedia.org/wiki?curid=1726307", "title": "Franco Sibilla", "text": "Biografia.\nNacque a Torino, citt\u00e0 capoluogo di provincia e sede arcivescovile, il 5 maggio 1923 da una famiglia di origine genovese.\nFormazione e ministero sacerdotale.\nCompiuti gli studi scientifici, ottenne la laurea in ingegneria. Trasferitosi con la famiglia a Genova, l\u00ec si iscrisse al seminario arcivescovile.\nIl 29 giugno 1952 fu ordinato presbitero, nella cattedrale di San Lorenzo a Genova, dall'arcivescovo Giuseppe Siri.\nMinistero episcopale.\nIl 15 luglio 1974 papa Paolo VI lo nomin\u00f2 vescovo di Savona e Noli, diocesi unite \"aeque principaliter\"; succedette a Giovanni Battista Parodi, dimessosi per raggiunti limiti di et\u00e0. Il 29 settembre successivo ricevette l'ordinazione episcopale, nella cattedrale di Savona, dal vescovo Giovanni Battista Parodi, coconsacranti i vescovi Luigi Maverna e Angelo Vivaldo. Durante la stessa celebrazione prese possesso della diocesi.\nL'8 settembre 1980 fu nominato vescovo di Asti da papa Giovanni Paolo II; succedette a Nicola Cavanna, deceduto il 20 febbraio precedente.\nIl 16 marzo 1989 lo stesso papa accolse la sua rinuncia, presentata per motivi di salute; gli succedette Severino Poletto, fino ad allora vescovo di Fossano.\nMor\u00ec a Genova il 12 agosto 2008, all'et\u00e0 di 85 anni. Dopo le esequie, celebrate il 13 agosto dal cardinale Angelo Bagnasco nella cattedrale di Genova e il 14 agosto dal cardinale Severino Poletto nella cattedrale di Asti, fu sepolto nella cripta di quest'ultimo edificio.\nGenealogia episcopale.\nLa genealogia episcopale \u00e8:"}
{"id": "1726308", "revid": "599013", "url": "https://it.wikipedia.org/wiki?curid=1726308", "title": "J\u00e9r\u00e9mie Janot", "text": "Con la maglia del Saint-\u00c9tienne, tra il 2004 e il 2005 ha stabilito il record d'imbattibilit\u00e0 nella Ligue 1 relativamente alle gare casalinghe, mantenendo inviolata la propria porta dello stadio Geoffroy Guichard per 1534 minuti.\nBiografia.\n\u00c8 cresciuto a Marly, comune nei pressi di Valenciennes.\nHa due figli: una chiamata Siham e nata nell'ottobre del 2001, e un altro chiamato Lenny, nato due anni dopo.\n\u00c8 un grande fan delle arti marziali miste, in particolare del lottatore Wanderlei Silva; per i suoi tatuaggi sulla nuca e sulle braccia, Janot si \u00e8 ispirato proprio a quelli impressi sulla pelle del fighter brasiliano.\nCarriera.\n\u00c8 cresciuto inizialmente nelle giovanili del Valenciennes, fino al momento in cui \u00e8 stato scartato per via della sua bassa statura di soli 173\u00a0cm. Nonostante ci\u00f2, \u00e8 comunque riuscito ad entrare nel vivaio del Saint-\u00c9tienne.\nA 16 anni ha firmato il suo primo contratto da professionista con la squadra del Saint-\u00c9tienne, che all'epoca \u2013 nel corso della stagione 1996-1997 \u2013 militava nella seconda serie francese, la Ligue 2. Qui inizialmente \u00e8 stato terzo portiere, ma \u00e8 stato promosso a portiere di riserva a seguito della cessione di Gr\u00e9gory Coupet ai rivali dell'Olympique Lione avvenuta nella finestra invernale di mercato di quell'anno. Tuttavia, il 22 febbraio 1997, il tecnico Pierre Mankowski ha schierato Janot per la prima volta in occasione della sconfitta per 0-1 sul campo del Tolone. Nel 1998-1999 la squadra \u00e8 stata promossa in Division 1 dopo aver vinto la Division 2 1998-1999, durante la quale Janot \u00e8 sceso in campo 9 volte.\nIl suo esordio nella massima serie francese \u00e8 avvenuto il 16 febbraio 2000, quando il Saint-\u00c9tienne ha battuto per 5-4 il Montpellier tra le mura amiche. Durante la stagione 2002-2003, con la squadra che nel frattempo era tornata in Ligue 2, Janot ha definitivamente conquistato il ruolo di portiere titolare al posto di Dominique Casagrande. Al termine della Ligue 2 2003-2004, i \"verdi\" sono risaliti in Ligue 1.\nJanot nel frattempo aveva iniziato a mettersi in mostra anche per il tuo stile spettacolare e la sua eccentricit\u00e0, dimostrata anche dalle sue numerose particolari divise di gioco, come per esempio quella di Spider-Man indossata contro l'Istres nel 2004 con tanto di maschera mantenuta durante la foto di squadra.\nTra il novembre 2004 e il settembre 2005 ha stabilito un nuovo record per la Ligue 1, rimanendo imbattuto in partite casalinghe per 1534 minuti.\nL'11 novembre 2006, al 93' minuto della sfida esterna contro il Nantes, nell'area avversaria ha fornito un assist di tacco a Vincent Hognon per il 2-2 finale.\nNel gennaio del 2008 si \u00e8 infortunato alla spalla, restando lontano dai campi per pi\u00f9 di tre mesi. A inizio ottobre dello stesso anno ha rinnovato il contratto con la societ\u00e0 fino al 2011. Inizialmente, dopo essere rientrato dall'infortunio, Janot \u00e8 rimasto riserva di Jody Viviani, tuttavia nel corso del campionato 2008-2009 si \u00e8 ripreso il proprio posto da titolare a seguito dell'esonero del tecnico Laurent Roussey in favore di Alain Perrin.\nIl 5 aprile 2009 ha disputato la sua trecentesima partita ufficiale con il Saint-\u00c9tienne, coincisa con una sconfitta casalinga per 3-0 contro l'Olympique Marsiglia. Il 1\u00ba maggio 2011, con la presenza numero 383, ha invece eguagliato Ivan \u0106urkovi\u0107 come portiere pi\u00f9 presente nella storia del club, superando il serbo una settimana pi\u00f9 tardi con la presenza numero 384 contro l'Arles-Avignon.\nNell'estate del 2011 la societ\u00e0 ha ingaggiato il portiere St\u00e9phane Ruffier, e Janot \u00e8 diventato sua riserva nelle nuove gerarchie dell'allenatore Christophe Galtier. Rimasto sempre in panchina, il 4 maggio 2012 \u00e8 stato girato con un brevissimo prestito al Lorient, societ\u00e0 che era in cerca di un portiere per le ultime tre giornate della Ligue 1 di quell'anno a causa dell'indisponibilit\u00e0 sia di Fabien Audard che di Benjamin Lecomte.\nIn vista della stagione 2012-2013 Janot \u00e8 sceso in Ligue 2 al Le Mans firmando un contratto triennale, ma a fine campionato \u2013 concluso al terzultimo posto con conseguente retrocessione \u2013 la squadra \u00e8 stata costretta a ripartire dai campionati regionali a causa di gravi difficolt\u00e0 finanziarie. Essa \u00e8 stata l'ultima parentesi da giocatore per Janot che, ritrovatosi svincolato, successivamente ha intrapreso l'attivit\u00e0 di allenatore e di allenatore dei portieri.\nStatistiche.\nPresenze e reti nei club.\n\"Dati su reti subite parziale. Non si conosce infatti il numero di reti subite nella stagione 1996-1997.\""}
{"id": "1726309", "revid": "1543377", "url": "https://it.wikipedia.org/wiki?curid=1726309", "title": "Dyfnwal III di Strathclyde", "text": "Fu probabilmente visitato dal santo Cathr\u00f3e di Metz, di cui era un parente secondo la \"Vita\" del santo. Questa visita si sarebbe verificata tra il 941 e il 946. Questo sarebbe dunque il suo periodo di regno. Ma questa datazione crea alcuni problemi, dato che la \"Cronaca anglosassone\" sostiene che nel 945 il re degli scozzesi era M\u00e1el Coluim.\nTre sono le possibili spiegazioni:"}
{"id": "1726314", "revid": "1573940", "url": "https://it.wikipedia.org/wiki?curid=1726314", "title": "Caligo idomeneus", "text": "La testa di gufo (Caligo idomeneus ()) \u00e8 una specie di farfalla appartenente alla famiglia Nymphalidae, caratterizzata dalle grandi dimensioni e dalle grandi macchie ocellate presenti sulle ali posteriori."}
{"id": "1726315", "revid": "767487", "url": "https://it.wikipedia.org/wiki?curid=1726315", "title": "Hokusai (film)", "text": "Hokusai \u00e8 un documentario cortometraggio del 1953 diretto da Hiroshi Teshigahara e basato sulla vita del pittore giapponese Katsushika Hokusai."}
{"id": "1726318", "revid": "124659497", "url": "https://it.wikipedia.org/wiki?curid=1726318", "title": "Giorgio Petrocchi", "text": "Biografia.\nDopo essersi laureato in Giurisprudenza all'Universit\u00e0 La Sapienza nel 1942 con una tesi in storia del diritto italiano, si trasfer\u00ec a Messina dove divenne professore di Letteratura Italiana nel 1955. Durante questo periodo tra i suoi allievi figur\u00f2 anche lo scrittore e poeta siciliano Giuseppe Cavarra. Dal 1961 pass\u00f2 a Roma continuando ad insegnare la stessa materia all'Universit\u00e0, fu membro dell'Accademia dei Lincei, vincendo nel 1970 il Premio Feltrinelli per la Filologia e la Linguistica, e di quella della Crusca dal 1975. Dal 1971 fu Direttore dell'Istituto Pareggiato di Magistero \"Maria SS. Assunta\" di Roma, carica che mantenne fino alla sua scomparsa nel 1989, contribuendo alla successiva trasformazione dell'Istituto in \"Libera Universit\u00e0 Maria SS. Assunta\" (LUMSA).\nLa sua profonda fede cristiana lo port\u00f2 ad accostarsi ad alcuni autori che sentiva particolarmente congeniali perch\u00e9 animati da una comune spiritualit\u00e0, come Dante Alighieri e Alessandro Manzoni. Membro del comitato direttivo dell'Enciclopedia dantesca, cur\u00f2 una fondamentale edizione critica della Divina Commedia, basata sulla tradizione manoscritta anteriore a Giovanni Boccaccio, che fu pubblicata in quattro volumi tra il 1966 e il 1967 nell'ambito della Edizione Nazionale delle Opere di Dante promossa dalla Societ\u00e0 Dantesca Italiana. Durante il periodo di insegnamento all'Universit\u00e0 di Roma, cre\u00f2 un distaccamento della stessa e fond\u00f2 Roma Tre, dove gli \u00e8 stata dedicata la Biblioteca di Area Umanistica, nella facolt\u00e0 di Lettere e Filosofia.\nPoco prima della morte improvvisa, collabor\u00f2 a una lettura televisiva integrale della \"Commedia\", che la RAI affid\u00f2 ad alcuni attori di grande prestigio: Giorgio Albertazzi, Giancarlo Sbragia ed Enrico Maria Salerno. Le loro interpretazioni erano precedute dal commento ai singoli canti, affidato a dantisti insigni, tra cui appunto Petrocchi, affiancato da Luca Serianni. \n\u00c8 stato una firma storica del quotidiano \"Il Tempo\"."}
{"id": "1726319", "revid": "53508", "url": "https://it.wikipedia.org/wiki?curid=1726319", "title": "Biennale delle arti decorative", "text": "La Biennale delle arti decorative (titolo ufficiale \"Mostra internazionale di arte decorativa\") \u00e8 stata un'esposizione di arte applicata.\nTenuta in origine ogni due anni, l'esposizione era organizzata nell'ambito dell'ISIA (acronimo di \"Istituto Superiore di Industrie Artistiche\") di Monza. \n&lt;br&gt;Concepita in un primo tempo per esporvi quanto si era andato creando in ogni biennio dagli allievi dello stesso Istituto, l'iniziativa fu tuttavia subito aperta ai contributi artistici di ogni nazione acquisendo cos\u00ec una valenza internazionale.\nLe prime quattro esposizioni del ciclo si sono svolte nella Villa Reale di Monza; la loro cadenza fu biennale per gli anni 1923, 1925 e 1927, mentre l'ultima edizione monzese del 1930 ne vide la trasformazione a triennale.\n&lt;br&gt;A partire dalla V Triennale tutte le successive manifestazioni si sono svolte a Milano nel Palazzo dell'Arte della Triennale appositamente costruito."}
{"id": "1726320", "revid": "599013", "url": "https://it.wikipedia.org/wiki?curid=1726320", "title": "Roudolphe Douala", "text": ""}
{"id": "1726321", "revid": "287204", "url": "https://it.wikipedia.org/wiki?curid=1726321", "title": "Methacarn", "text": "Il methacarn \u00e8 un liquido fissativo alcolico che a temperatura ambiente si presenta limpido, incolore e altamente volatile.\nCome ogni fissativo, la sua azione consiste nel prevenire il decadimento dei tessuti dopo la morte, la decomposizione causata da azione batterica e l'autolisi dovuta a enzimi. Inoltre consente di mantenere inalterato il rapporto tra ambiente intra ed extra cellulare.\nIl suo punto di ebollizione \u00e8 calcolato intorno a 64,5\u00a0\u00b0C e dimostra incompatibilit\u00e0 con agenti ossidanti come nitrati, perossidi, perclorati e acidi come il nitrico e il solforico.\n\u00c8 composto da:\netanolo assoluto al 60%;\ncloroformio al 30%;\nacido acetico glaciale al 10%.\nPropriet\u00e0 ed usi.\nI fissativi alcolici, tra cui il Methacarn, agiscono per coagulazione ossia tramite denaturazione delle proteine, modificando in modo irreversibile la struttura terziaria, cos\u00ec da creare nuove stabilizzazioni tra gruppi diversi di differenti proteine che reagiscono tra loro formando aggregati.\nIl metanolo e l'etanolo, in particolare, agiscono in maniera simile al calore, determinando un allontanamento delle catene polipeptidiche adiacenti in seguito a rottura e formazione di nuovi legami crociati che portano a disidratazione, stabilizzando le proteine.\nPer preservare inoltre le strutture cellulari, i fissativi alcolici devono mantenere un pH fisiologico, possibilmente in un range compreso tra 7,2 e 7,4.\nIl Methacarn si presta sia a indagini cito-istologiche (se usato correttamente permette di mantenere un'inalterata morfologia cellulare), sia per indagini immuno-istochimiche, in quanto consente una buona conservazione dell'antigenicit\u00e0.\nIn particolar modo si \u00e8 visto che il fissativo consente una buona localizzazione istochimica di vari antigeni tra cui collagene di tipo IV, l'actina, il fattore VIII della coagulazione e l'alfa-fetoproteina.\nTuttavia il suo uso principe \u00e8 riconducibile a indagini citogenetiche, per il fatto che consente di rendere ben visibili le componenti nucleari e di conservarle.\nVari studi segnalano che l'integrit\u00e0 dell'RNA estratto da campioni fissati in Methacarn \u00e8 paragonabile a quella ottenuta sottoponendo le cellule a congelamento in azoto liquido, in quanto permette di preservare sequenze di RNA anche fino a 700 paia di basi (pb).\n\u00c8 rilevante sottolineare che tale integrit\u00e0 si mantiene anche a distanza di diversi anni e che, a differenza della conservazione tramite congelamento, la morfologia cellulare viene meglio rispettata ed \u00e8 preservata la struttura del citoscheletro.\nStoria.\nCarnoy, alla fine dell'Ottocento, appront\u00f2 un fissativo citologico a base alcolica addizionando all'alcool etilico una quantit\u00e0 uguale di acido acetico, con lo scopo di emolizzare i globuli rossi e rendere il preparato di pi\u00f9 facile lettura dopo colorazione.\nSi vide che il fissativo funzionava ottimamente per indagini nucleari, in quanto rendeva queste componenti ben visibili dopo colorazione, ma conservava poco la morfologia cellulare, anche a causa delle alterazioni coagulative dovute all'alcool.\nPer ovviare a tale problema, venne aggiunto cloroformio che, grazie alla sua naturale attivit\u00e0, solubilizzava le membrane e rendeva l'azione dell'alcool pi\u00f9 rapida migliorandone la penetrazione nelle cellule. \nIl nuovo fissativo, chiamato liquido di Carnoy, \u00e8 ancora oggi cos\u00ec composto:\n-\"alcool etilico assoluto\": 6 parti (60 ml);\n-\"cloroformio\": 3 parti (30 ml);\n-\"acido acetico glaciale\": 1 parte (10 ml).\nPer garantire una ancora pi\u00f9 rapida penetrazione del fissativo e renderlo utile anche per preparati istologici, si \u00e8 sostituito all'alcool etilico quello metilico. Quest'ultimo, essendo il pi\u00f9 piccolo tra gli alcoli, \u00e8 soggetto a minori interferenze steriche e consente una migliore conservazione di DNA e RNA che, se sottoposti invece all'azione denaturante dell'alcool etilico, si degradano facilmente.\nQuesto nuovo preparato ha preso il nome di Methacarn.\nProcedure.\nLa miscela di Methacarn si altera rapidamente, per cui \u00e8 necessario prepararla prima dell'uso e, a causa delle sue caratteristiche chimico-fisiche e di tossicit\u00e0, va manipolata sotto cappa e con guanti protettivi.\nIl materiale da fissare deve essere processato immediatamente dopo il prelievo per mantenere inalterate le propriet\u00e0 isto-citologiche.\nNel caso di prelievi istologici, la misura massima consigliata della sezione pu\u00f2 raggiungere anche 0,5-1 cm. Il volume di fissativo richiesto deve sempre essere di 15-20 volte maggiore rispetto al volume del tessuto.\nNel rispetto dei parametri ottimali il tempo di fissazione varia tra le 4 e le 6 ore. Esempio classico \u00e8 quello dei linfonodi sentinella che, ridotti a minute sezioni, possono essere fissati completamente in 4 ore.\nNel caso di fissazione di materiale di dimensioni maggiori i tempi si dilatano (fino a 24-48 ore) e si rende necessaria la sostituzione periodica del fissativo in uso con altro nuovo.\nNel caso infine di sezioni criostatiche, il processo di fissazione \u00e8 molto rapido (5 minuti) ma richiede temperature attorno ai 4\u00a0\u00b0C.\nTerminata questo processo, il campione prosegue fino all'inclusione in paraffina.\nIl Methacarn non pu\u00f2 essere inteso come decalcificante in quanto l'acido acetico, in esso contenuto, per svolgere tale azione, avrebbe bisogno di essere in soluzione acquosa; tuttavia l'unica fonte di acqua disponibile si trova in quantit\u00e0 limitata nel tessuto stesso. \nNel caso di tessuti con componente adiposa rilevante, quali le mammelle, il Methacarn risulta essere molto efficace nel rimuovere l'eccesso adiposo, grazie al cloroformio e alla sua attivit\u00e0 di solvente lipidico.\nIn questo caso l'unica accortezza da attuare sar\u00e0 cambiare il fissativo a met\u00e0 procedimento con altro fresco, a causa della quantit\u00e0 di lipidi che si liberano nella soluzione."}
{"id": "1726323", "revid": "114532500", "url": "https://it.wikipedia.org/wiki?curid=1726323", "title": "Monte Waddington", "text": "Il Monte Waddington \u00e8 la pi\u00f9 alta vetta della Waddington Range, gruppo appartenente alla catena montuosa delle Montagne Costiere, localizzare nella regione Sud della provincia canadese della Columbia Britannica. Ha un'altezza di 4.019 metri sul livello del mare. La prima scalata venne eseguita nel 1936 ad opera di Fritz Wiessner e William House."}
{"id": "1726324", "revid": "1573940", "url": "https://it.wikipedia.org/wiki?curid=1726324", "title": "Chiesa di San Lorenzo (Parabiago)", "text": "La chiesa parrocchiale dei Santi Lorenzo e Sebastiano \u00e8 un edificio religioso situato in San Lorenzo di Parabiago. \u00c8 sede della parrocchia della frazione, facente parte della Pieve di Parabiago (fino al 1972).\nIn epoca medioevale esisteva gi\u00e0 una chiesa nella frazione e probabilmente, sulle rovine di essa nel 1671 venne costruita in stile barocco, un'altra chiesa pi\u00f9 grande (oggi scomparsa), situata sul lato destro del Sempione provenendo da Milano; questa vecchio tempio venne descritto dal Cardinal Pozzobonelli, nella relazione della sua visita pastorale datata maggio 1761.\nIl 29 ottobre 1898 il Cardinal Ferrari costituiva in parrocchia autonoma la frazione, assegnandole la costa San Lorenzo ed il mulino Piazzi, entrambe facenti parte del comune di Nerviano.\nAgli inizi del XX secolo, la vecchia chiesa era ormai insufficiente a contenere i fedeli, quindi il parroco don Giacomo Bianchi tent\u00f2 negli anni 1905, 1912 e 1916, di sollecitare la costruzione di un nuovo luogo di culto, finch\u00e9 il 12 agosto 1917, durante la festa patronale di San Lorenzo, ricevette una donazione di 3.000 lire da un gruppo di uomini, allo scopo di acquistare il terreno per la nuova chiesa, ed ancora successivamente ricevette da Felice Gajo (futuro sindaco di Parabiago e senatore del Regno) altre 20.000 lire; cos\u00ec nel 1928 pot\u00e9 comprare il terreno a sinistra sull'attuale via Manara, andando verso Cantalupo di Cerro, e nell'agosto dello stesso anno venne collocata la prima pietra. Costruita su disegno dell'architetto milanese Luigi Boffa, venne ultimata nel 1929 e benedetta il 21 dicembre di quell'anno da don Elia Balzarini, Prevosto di Parabiago. Ancora il Gajo don\u00f2 l'altare maggiore in marmo bianco e rosa, acquistato dalla chiesa di San Gottardo a Porta Ticinese (Milano); finalmente il 18 maggio 1930 il cardinale Schuster la consacr\u00f2.\nPochi anni dopo venne ultimato il campanile, nel frattempo i rintocchi erano ancora dati dalle campane della vecchia chiesa. Dagli inizi dell'anno 1944 fino al 1947 il pittore milanese Natale Penati fece gli affreschi e Paolo Bellegotti le decorazioni; infine il 12 agosto 1945 venne donata alla chiesa la statua del ssanto patrono della frazione."}
{"id": "1726326", "revid": "1568601", "url": "https://it.wikipedia.org/wiki?curid=1726326", "title": "Monte Goodsir", "text": "Il Monte Goodsir (o Goodsir Towers) \u00e8 la pi\u00f9 alta vetta dei monti Ottertail situate nelle Montagne Rocciose Canadesi nella provincia canadese della Columbia Britannica. Si trova nello Yoho National Park, prossima al confine con il Kootenay National Park. La montagna ha due importanti vertici, la Torre Sud (la vetta pi\u00f9 alta con 3.567 metri) e la Torre Nord, (3525\u00a0m).\nIl nome della montagna \u00e8 in onore di due fratelli, John Goodsir (Professore di Anatomia presso l'Universit\u00e0 di Edimburgo) e H.D.S. Goodsir (un chirurgo della nave HMS Erebus).\nLa prima scalata venne eseguita nel 1903 ad opera di C. Fay, H. Parker, C. Hasler e C. Kaufmann.\nVoci correlate.\nMontagne del Canada"}
{"id": "1726327", "revid": "599013", "url": "https://it.wikipedia.org/wiki?curid=1726327", "title": "Christophe Landrin", "text": ""}
{"id": "1726329", "revid": "838137", "url": "https://it.wikipedia.org/wiki?curid=1726329", "title": "Episodi di The O.C. (prima stagione)", "text": "La prima stagione di \"The O.C.\" \u00e8 andata in onda sul canale statunitense Fox dal 5 agosto 2003 al 5 maggio 2004. In Italia \u00e8 stata trasmessa su Italia 1 dal 7 settembre al 1\u00ba dicembre 2004.\nOrange County.\nTrama.\nRyan Atwood, un adolescente di Chino, viene arrestato assieme al fratello maggiore Trey per aver tentato di rubare una macchina. A differenza del fratello, Ryan \u00e8 minorenne e non ha precedenti penali, e l'avvocato Sandy Cohen, suo difensore d'ufficio, riesce ad ottenere per lui il rilascio su cauzione; non appena tornato a casa, per\u00f2, Ryan viene cacciato dalla madre alcolizzata Dawn e dal compagno violento di lei. Rimasto senza un tetto sopra la testa, Ryan \u00e8 costretto a chiedere aiuto a Sandy, il quale prende a cuore le sorti del ragazzo e lo ospita per qualche giorno in casa propria, nella benestante Newport Beach. Qui, Ryan fa la conoscenza di Seth, introverso ed emarginato figlio di Sandy, e Marissa Cooper, figlia dei vicini di casa dei Cohen, che si mostrano amichevoli nei suoi confronti; una ben pi\u00f9 fredda accoglienza gli viene invece riservata da Kirsten, moglie di Sandy, che teme che Ryan possa avere una cattiva influenza su Seth. La sera successiva, i Cohen si recano ad una sfilata di beneficenza a cui prender\u00e0 parte anche Marissa e portano con loro Ryan, invitato dalla ragazza; durante l'evento, Ryan fa la conoscenza di Summer Roberts, migliore amica di Marissa, di cui Seth \u00e8 perdutamente innamorato - ma con la quale non ha mai avuto il coraggio di scambiare neanche una parola. Summer, intrigata da Ryan, lo invita ad una festa a casa di amici e Ryan convince Seth ad accompagnarlo per dargli finalmente modo di avvicinare l'amata; le cose, per\u00f2, non vanno per il verso giusto perch\u00e9 Summer, ubriaca, mostra chiaramente di essere interessata a Ryan, mentre ignora completamente Seth. Come se non bastasse, Ryan si azzuffa con Luke Ward, il prepotente ragazzo di Marissa, per difendere Seth; il mattino dopo, i segni della rissa sono evidenti sia su Seth che su Ryan, e Kirsten, furibonda, ordina a Sandy di rimandare il ragazzo a Chino. Tornato a casa, per\u00f2, Ryan scopre che Dawn ha svuotato la casa e se n'\u00e8 andata; Sandy, allora, decide di riportarlo con s\u00e9 a Newport.\nIl nascondiglio perfetto.\nTrama.\nKirsten non \u00e8 per nulla contenta del ritorno di Ryan e vuole che il ragazzo se ne vada il prima possibile, con grande rabbia di Seth, che non vuole perdere il suo unico amico. Sandy, consapevole che le possibilit\u00e0 di Ryan di essere adottato sono praticamente inesistenti, dispone che il ragazzo vada a vivere in una casa famiglia fino al raggiungimento della maggiore et\u00e0; Ryan decide di scappare, e Seth, con l'aiuto di Marissa, lo nasconde in una delle propriet\u00e0 di Kirsten, un'abitazione \"tipo\" che la donna deve ristrutturare per conto del Newport Group, la societ\u00e0 immobiliare fondata da suo padre di cui lei stessa \u00e8 una dirigente. Nella casa, i tre assistono per puro caso ad una conversazione tra Kirsten e Jimmy Cooper, il padre di Marissa: Jimmy, un promotore finanziario, si \u00e8 gravemente indebitato e chiede a Kirsten un prestito di centomila dollari, turbando profondamente Marissa, che non aveva idea della situazione; come se non bastasse, da un accenno di Kirsten i ragazzi vengono a sapere che l'indomani arriveranno gli operai per ultimare la ristrutturazione, e Ryan \u00e8 perci\u00f2 costretto ad andarsene. Quella sera, Marissa va ad una festa assieme a Luke, ma nel bel mezzo della serata decide di raggiungere Ryan, per il quale sta iniziando a provare qualcosa, proponendogli di trascorrere la notte assieme; il ragazzo, che ricambia i suoi sentimenti, rifiuta per non rendere il distacco ancora pi\u00f9 doloroso, ferendola, e Marissa se ne va in lacrime. All'abitazione arriva per\u00f2 Luke, che ha seguito Marissa: fraintendendo la situazione, il ragazzo aggredisce Ryan, e nella colluttazione la casa prende fuoco. Ryan rimane intrappolato, e Luke, pentito, rischia la vita per portarlo in salvo. Dopo aver tentato per l'ennesima volta la fuga, Ryan capisce che continuare a scappare \u00e8 inutile e, con l'aiuto di Luke, torna dai Cohen per scusarsi e si costituisce, venendo arrestato.\nUna casa sicura.\nTrama.\nIn carcere, Sandy incontra Ryan e lo informa della situazione: Kirsten e il Newport Group hanno rinunciato a procedere nei suoi confronti, ma Ryan non pu\u00f2 comunque essere rilasciato perch\u00e9, in quanto minorenne, \u00e8 necessario che qualcuno se ne assuma la tutela. Mentre Sandy si adopera per rintracciare Dawn, Seth, furibondo con i genitori, decide di andare a trovare Ryan e riesce a convincere Kirsten ad accompagnarlo; Kirsten rimane molto toccata quando Ryan interviene per proteggerla da un detenuto violento e finalmente accetta di dargli una possibilit\u00e0, accogliendolo in casa ma rimanendo comunque decisa a ritrovare sua madre. Ryan, Seth, Luke e Marissa danno una mano nell'allestimento di una festa di beneficenza organizzata da Kirsten e da Julie Cooper, madre di Marissa, notoriamente ipocrita e pettegola: la presenza di Ryan \u00e8 motivo di maldicenze nei confronti dei Cohen da parte di Julie, voci che tuttavia si placano quando Sandy rende noto a tutti che Julie stessa proviene dai bassifondi, proprio come Ryan. Julie, oltraggiata, informa Jimmy, che a questo punto \u00e8 costretto a rivelarle del prestito avuto da Kirsten e l'avverte di non inimicarsi i Cohen. Sandy, nel frattempo, riesce a trovare Dawn e la porta a Newport per incontrare Ryan: il ragazzo, dapprima pieno di rabbia, accetta di dare una possibilit\u00e0 alla madre e Kirsten, sperando di aiutarli a riconciliarsi, invita Dawn alla serata di beneficenza. Dopo un inizio tranquillo, per\u00f2, l'evento si trasforma in un disastro: Julie, che non ha preso bene la rivelazione di Jimmy, svela a Sandy del prestito, causando alcune incomprensioni tra Sandy e Kirsten, e Dawn si ubriaca sotto gli occhi di Ryan e dell'intera Newport. La serata fila liscia invece per Luke e Marissa, che riescono a riappacificarsi, e per Seth, che finalmente trascorre un po' di tempo con Summer, nonostante la ragazza non riesca a ricordarsi il suo nome. Il giorno dopo, Dawn decide di andarsene da Newport e di affidare Ryan a Kirsten: si \u00e8 infatti resa conto di non essere in grado di far funzionare le cose e che Ryan, dopo pochi giorni trascorsi con i Cohen, vede gi\u00e0 in Kirsten la madre che Dawn non ha saputo essere. Kirsten, ormai affezionatasi al ragazzo, non ha cuore di mandarlo via un'altra volta e annuncia a Sandy e Seth che Ryan rimarr\u00e0 a vivere con loro.\nIl ballo.\nTrama.\nKirsten e Sandy comunicano a Ryan la loro volont\u00e0 di diventare i suoi tutori legali, cos\u00ec che il ragazzo possa diventare a tutti gli effetti un membro della famiglia. Ryan ne \u00e8 entusiasta, ma al tempo stesso sa che dovr\u00e0 evitare di cacciarsi nei guai.\nIl ballo delle debuttanti si avvicina e tra le altre cose che Ryan deve procurarsi c'\u00e8 anche uno smoking. In un negozio incontra Marissa, a cui comunica la decisione di restare a Newport Beach, assieme a Luke e Summer. Quest'ultima, affascinata dal suo essere misterioso, sembra preferirlo a Seth.\nSandy scopre che Jimmy \u00e8 indagato per truffa e lo comunica a Kirsten, che decide di chiarire direttamente con lui. Seth e Ryan vanno alle prove per il ballo: il primo far\u00e0 coppia con una scontenta Summer, il secondo con Anna Stern, una ragazza arrivata da poco in citt\u00e0. Kirsten chiede a Sandy di occuparsi del caso di Jimmy, ma lui rifiuta. Ryan e Seth vengono invitati ad una festa dove Luke, in preda alla gelosia, aggredisce Ryan senza che quest'ultimo reagisca, avendo infatti promesso a Kirsten e Sandy di mantenere una condotta irreprensibile.\nIl giorno del ballo, in molti non sembrano intenzionati a parteciparvi: Ryan perch\u00e9 non vuol rischiare di infrangere la promessa fatta a Kirsten, Marissa perch\u00e9 ha litigato per l'ennesima volta con Luke, Sandy perch\u00e9 non vuole vedere Jimmy, il quale a sua volta non vuole incontrare i suoi creditori, che sono diventati sempre pi\u00f9 insistenti. Superate le rispettive titubanze, Marissa e Ryan si recano insieme suscitando l'ira di Luke, che decide di lasciare la fidanzata. Jimmy e Sandy partecipano invece per accontentare Julie e Kirsten.\nSeth, rifiutato come cavaliere da Summer all'ultimo momento, decide di accompagnare Anna, scoprendo di avere in comune con la ragazzia sia la passione per i fumetti sia quella per la barca a vela, lasciando proprio Summer visibilmente infastidita. Il ballo viene brutalmente interrotto quanto Greg Fischer, uno dei creditori di Jimmy, scopre che lui ha perso tutti i suoi soldi e lo prende a pugni. Marissa, sconvolta, fugge a casa.\nL'outsider.\nTrama.\nRyan, stufo di dipendere dai suoi genitori adottivi, decide di trovarsi un lavoro. Viene assunto come cameriere in un ristorante e l\u00ec conosce Donnie, un collega che \u00e8 arrivato a Newport Beach da Corona, una citt\u00e0 molto simile a Chino.\nRyan incontra Marissa al ristorante e le chiede di uscire, ma la ragazza, confusa e distratta per la situazione di suo padre e per la storia in sospeso con Luke, rifiuta l'invito. Seth non sa come passare il tempo e decide di incontrare Ryan alla fine del turno, ma questi ha gi\u00e0 accettato di uscire con Donnie. Kirsten, Julie e le loro amiche si recano in una \"beauty farm\" per rilassarsi, ma Julie \u00e8 gelosa di Kirsten che, oltre ad avere un padre molto ricco, ha anche un lavoro ben retribuito e fa intuire la sua volont\u00e0 di divorziare da Jimmy. Sandy si offre di aiutare legalmente Jimmy e per distrarlo dai suoi guai gli propone di passare una serata a divertirsi insieme.\nRyan propone un nuovo appuntamento a Marissa, che per\u00f2 lo invita a casa sua dovendo badare alla sorella minore Kaitlin. Seth decide di accompagnare Donnie ad una festa ma Ryan, che non si fida a lasciarlo solo con il collega, decide di accompagnarlo a discapito di Marissa, delusa dal comportamento del ragazzo. Kirsten e Julie litigano perch\u00e9 la prima difende Jimmy davanti a tutte le sue amiche, mentre la seconda rivela che il marito ama ancora Kirsten (in passato Jimmy e Kirsten erano stati fidanzati).\nSeth, per sdebitarsi con Ryan, chiede a Marissa di concedere all'amico un'altra possibilit\u00e0. La ragazza accetta, cenando insieme a Ryan a casa Cohen e trascorrendo una serata divertente che conferma la reciproca attrazione. Seth ricambia il precedente invito di Donnie accompagnandolo ad una festa a Newport Beach, alla quale \u00e8 presente anche Luke. Irritato per le provocazioni ricevute a causa delle sue umili origini, Donnie aggredisce Luke e lo minaccia con una pistola con l'intento di spaventarlo. Seth non si fida di Donnie e chiama Ryan, che corre in suo aiuto. Tentando di togliere la pistola dalle mani di Donnie, Ryan non riesce ad evitare che parta un colpo, che ferisce Luke ad un braccio. Tornando a casa, Kirsten e Julie si chiariscono e pi\u00f9 tardi Jimmy chiede alla moglie se preferisce liquidare i beni, per pagare i debiti e rimanere insieme, oppure dichiarare la bancarotta facendolo, cos\u00ec, finire in carcere.\nLa fidanzata.\nTrama.\nCaleb Nichol, il padre di Kirsten nonch\u00e9 proprietario della maggior parte degli edifici e dei terreni a Newport Beach, giunge in visita insieme a Gabrielle, la sua giovane nuova compagna. Kirsten sta organizzando una festa di compleanno in onore di suo padre ma Caleb, irritato del fatto che Kirsten abbia adottato Ryan senza parlarne con lui e dispiaciuto per alcuni cattivi investimenti da parte della figlia, decide di ridimensionarla sul lavoro, lasciandola molto delusa.\nLuke cerca di riconquistare Marissa sostenendola nel difficile momento che sta attraversando, accentuato dal fatto che Julie ha comunicato a Jimmy la volont\u00e0 di divorziare. Gabrielle trascorre parecchio tempo insieme a Ryan con l'intenzione di conoscerlo meglio: entrambi hanno umili origini ed un passato difficile da lasciarsi alle spalle. Marissa comunica a Ryan l'intenzione di ricominciare una storia con Luke, mentre Summer chiede a Seth di invitarla alla festa del nonno, nella speranza di conoscere qualche persona importante. Sandy, di fede ebraica, non \u00e8 mai andato a genio a Caleb e viceversa, ma un suo tentativo di convincere Kirsten ad abbandonare il suo lavoro e trasferirsi li porta entrambi a litigare con Caleb. La discussione permette a Gabrielle e Ryan di rimanere da soli e scambiarsi un bacio.\nLa sera della festa Jimmy ha intenzione di chiedere a Caleb di assumerlo, ma quest'ultimo rifiuta. Ryan si ritira nella sua casetta in piscina ma viene raggiunto da Gabrielle, che lo bacia nuovamente. Marissa, decisa a confessare i suoi sentimenti a Ryan, li sorprende in intimit\u00e0 e ferita dalla scena si reca da Luke, per fare l'amore con lui per la prima volta. Seth, dopo essere stato ignorato tutta la sera da Summer, la rimprovera confessandole di amarla da sempre e citandole una poesia che la stessa scrisse alle scuole elementari. Rapita dal genuino affetto che Seth prova per lei, Summer lo bacia.\nCaleb e Kirsten, grazie anche all'intercessione di Sandy, superano le incomprensioni avute mentre Ryan decide di confessare i suoi sentimenti a Marissa, nel frattempo tornata a casa dopo la nottata trascorsa con Luke. Quando capisce cosa Ryan stia per dirle, Marissa gli risponde che \u00e8 troppo tardi.\nLa fuga.\nTrama.\nPer festeggiare l'ultimo fine settimana delle vacanze estive, Seth convince Ryan ad accompagnarlo a Tijuana, in Messico, all'insaputa dei genitori, a cui dice invece di andare alla convention del fumetto come fa ogni anno. Nel frattempo, Jimmy cerca un appartamento in cui traslocare ma, non trovandolo, chiede nuovamente aiuto a Kirsten. Sandy, grazie alla raccomandazione di Rachel, una sua ex collega, sostiene un colloquio di lavoro presso uno studio legale che gli offrirebbe un impiego meglio retribuito.\nMarissa non ha intenzione di partire per Tijuana e preferirebbe non lasciare solo il padre, ma Jimmy insiste affinch\u00e9 la ragazza parta. Incontra i suoi amici nel ristorante dove lavora Ryan, ma ancora gelosa per averlo scoperto con la fidanzata di Caleb lo snobba. Seth origlia i discorsi di Summer, che non ha pi\u00f9 un passaggio per andare a Tijuana a causa della decisione di Marissa. Jimmy dovr\u00e0 lasciare casa non pi\u00f9 tardi di domenica e per evitarle il dispiacere di vederlo andare via convince Marissa a partire per Tijuana insieme a Summer, Seth e Ryan. Un incidente di percorso dovuto ai battibecchi tra Seth e Summer costringe i ragazzi a passare la notte in un motel aspettando che la macchina venga riparata.\nSandy riferisce alla moglie di voler accettare il lavoro, ma Kirsten cerca di farlo desistere. Marissa e Ryan continuano a discutere riguardo Gabrielle e Luke fino a quanto Jimmy chiama la figlia per comunicarle del divorzio fra lui e la moglie. Marissa, sconvolta, si addormenta in lacrime vicino a Ryan. La mattina dopo Summer, figlia di genitori divorziati, la convince a proseguire la vacanza: ripartono cos\u00ec alla volta del Messico. Kirsten continua ad aiutare Jimmy a sistemare la sua nuova casa e questi, in un momento di debolezza, la bacia, senza per\u00f2 essere ricambiato.\nArrivati a Tijuana, Marissa scopre Luke in compagnia di Holly, una delle sue migliori amiche, la quale le rivela che Luke l'aveva fatto molte altre volte. Tornata all'hotel Marissa trova nella borsetta di Summer degli analgesici (che Summer aveva comprato per la sua matrigna), scappa dall'albergo, li ingerisce con dell'alcool e, quando gli altri la ritrovano, \u00e8 collassata in un vicolo. Summer, sconvolta, non riesce a guardare mentre Ryan si precipita a soccorrerla.\nIl salvataggio.\nTrama.\nDall'ospedale in cui \u00e8 ricoverata Marissa giungono buone notizie: \u00e8 di nuovo cosciente ed entro un paio di giorni sar\u00e0 dimessa. Jimmy contatta Sandy, Kirsten, Seth e Ryan e li invita a passarla a trovare. Julie, furente nei confronti di Ryan, ritenendolo la causa del tracollo della figlia, ordina al ragazzo di non frequentare pi\u00f9 Marissa e minaccia di rispedirlo in riformatorio.\nRyan sostiene un colloquio con la preside della Harbor High School, la sua nuova scuola, scoprendo che per essere ammesso dovr\u00e0 passare un esame. Sandy, nel frattempo, ha accettato l'impiego ed inizia a prendere confidenza con il nuovo ufficio ed i nuovi colleghi.\nJulie ritiene necessario il ricovero di Marissa in una clinica psichiatrica a San Diego, ma per il trasferimento occorre il consenso di entrambi i genitori. Di fronte alla contrariet\u00e0 di Jimmy, Julie lo minaccia di chiedere la custodia esclusiva delle figlie. Marissa ascolta involontariamente la conversazione e chiede aiuto ai suoi amici, che si attivano prontamente. Anche Ryan, impegnato a sostenere il suo esame, corre da lei lasciandolo a met\u00e0.\nSandy non \u00e8 soddisfatto del nuovo lavoro: le udienze in tribunale sono poche a fronte di un imponente carico di lavoro in ufficio, inoltre ritiene le cause dei facoltosi clienti dello studio siano molto stupide e superficiali. Marissa sostiene un colloquio in ospedale con una psichiatra, alla quale riferisce dei suoi problemi con Luke, con l'alcool e soprattutto con la madre. Nonostante le venga comunicato che il ricovero sia eccessivo, Julie opta per il trasferimento immediato di Marissa, facendole credere che anche il padre sia d'accordo. Luke, venuto a riappacificarsi con Marissa, collabora con gli altri ragazzi per favorire la fuga della ragazza.\nJimmy chiede per l'ennesima volta l'aiuto di Kirsten per affrontare legalmente la moglie sulla questione dell'affidamento recandosi da Sandy, che per\u00f2 sta festeggiando il primo giorno di lavoro con Rachel. Jimmy trova Marissa una volta tornato a casa mentre Sandy deve dare delle spiegazioni a Kirsten, gelosa della collega di lavoro. Ryan e Julie si affrontano riguardo al futuro di Marissa, che vuole restare con il padre a Newport Beach, ma Julie non accetta e se ne va infuriata. La difficile situazione di Marissa ha tuttavia permesso a Summer e Seth di legare moltissimo. La mattina dopo, Ryan confida alla preside il motivo per cui ha lasciato in sospeso l'esame e, dopo averlo terminato, viene ammesso alla Harbor.\nI sentimenti.\nTrama.\nCon la fine dell'estate e l'inizio del nuovo anno scolastico, a Newport Beach pare tornare la normalit\u00e0 ma per Seth, Ryan e Marissa \u00e8 giunto il momento di affrontare il primo giorno di scuola. Seth, come al solito, viene deriso dagli altri ragazzi ed ignorato da Summer, Ryan si sente a disagio in un ambiente cos\u00ec altolocato mentre Marissa deve affrontare tutti i pettegolezzi che la riguardano (il tradimento di Luke, il tentato suicidio e la bancarotta del padre).\nSeth continua a corteggiare Summer sebbene lei, in pubblico, finga di non avere alcun interesse per lui. I goffi approcci di Seth sono duramente criticati da Anna, la ragazza che ha conosciuto al ballo delle debuttanti, che lo rimprovera di non avere abbastanza carattere per conquistare Summer. Si offre cos\u00ec di aiutarlo. Rachel propone a Sandy un caso riguardante il Newport Group, la societ\u00e0 di Caleb e Kirsten. Toccate le corde giuste, Sandy si vede costretto ad accettare. Quando lo scopre, Kirsten non la prende molto bene ma, nonostante tutto, il profondo amore che la lega a Sandy permette loro di rimanere uniti.\nLuke cerca in tutti i modi di recuperare il rapporto con Marissa, la quale rischia a sua volta di compromettere quello con Ryan. Alla festa d'inaugurazione dell'anno scolastico Anna bacia Seth capendo di provare per lui qualcosa in pi\u00f9 della semplice amicizia, ma Seth crede sia solo una parte del piano per conquistare e far ingelosire Summer e che Anna l'abbia baciato esclusivamente a tal fine. Ryan decide di seguire Marissa sulla ruota panoramica per chiarirsi, ma Anna chiede al macchinista di bloccarla cos\u00ec da permettere a Marissa di baciare Ryan per distrarlo dalla sua paura per l'altezza, dando inizio alla loro storia.\nLa coppia perfetta.\nTrama.\nIl giorno dell'incontro tra il Newport Group e lo studio di Sandy e Rachel si avvicina, con ovvie ripercussioni sulla vita matrimoniale di Sandy e Kirsten, quasi interamente assorbita dai rispettivi impegni lavorativi.\nRyan \u00e8 preoccupato per il primo appuntamento con Marissa e teme di deluderla con una serata non all'altezza delle aspettative. Chiede cos\u00ec qualche consiglio per l'organizzazione ad Anna, a sua volta delusa da Seth, che pare non interessarsi sufficientemente a lei perch\u00e9, senza rendersene conto, parla unicamente di Summer.\nJulie decide di organizzare una serata di beneficenza e chiede aiuto a Marissa, scusandosi per il suo comportamento. Decide di appianare anche le divergenze con Ryan, rendendosi conto che il ragazzo vuole davvero bene a Marissa.\nL'incontro di lavoro fra il Newport Group e lo studio legale non produce i risultati sperati, tanto che Sandy e Caleb non perdono occasione per offendersi a vicenda. Ryan scopre casualmente della relazione clandestina fra Caleb e Julie, che a sua volta capisce di essere stata scoperta.\nSeth si reca alla serata di beneficenza accompagnato da Anna, suscitando la gelosia di Summer, mentre Marissa e Ryan annullano il loro appuntamento romantico per potervi partecipare. Sandy, rimasto in ufficio per ultimare il fasciolo sul Newport Group insieme a Rachel, respinge la collega nel momento in cui tenta di baciarlo. Ryan rivela a Marissa della relazione segreta della madre e ne resta sconvolta, sicura del fatto che i suoi genitori sarebbero tornati insieme.\nSeth scambia qualche parola con Summer, che all'improvviso lo bacia appassionatamente prima di scappare, lasciandolo molto sorpreso. Marissa, invitata da Julie per un discorso sulla serata, rende pubblica la relazione fra la madre e Caleb, facendoli infuriare e lasciando Jimmy e Kirsten di stucco. Ryan e Marissa tornano a casa e dormono insieme.\nIl ritorno.\nTrama.\n\u00c8 il Giorno del ringraziamento e Trey, il fratello di Ryan, telefona dalla prigione, chiedendo al fratello di andare a trovarlo. Ryan vorrebbe rimanere a casa e partecipare al pranzo insieme a Kirsten, Sandy, Seth, Anna, Jimmy e Rachel, ma decide di fare una rapida visita al fratello.\nMarissa, curiosa di scoprire qualcosa in pi\u00f9 sulla vita precedente di Ryan, decide di accompagnarlo a Chino. Giunto alla prigione, Ryan scopre che Trey lo voleva vedere solo per chiedergli un favore: consegnare una macchina rubata ad un ricettatore con cui \u00e8 in debito, evitando di finire in guai peggiori.\nKirsten e Sandy hanno invitato Jimmy e Rachel con la scusa di farli conoscere, ma ai diretti interessati l'appuntamento combinato non \u00e8 piaciuto. Solo dopo aver scoperto di avere delle cose in comune, come la passione per il football, Jimmy e Rachel avranno modo di conoscersi meglio. Seth intende trascorrere la giornata in spensieratezza con Anna ma l'arrivo di Caleb e Julie rompe l'armonia fino a quel momento venutasi a creare, infastidendo in particolare Jimmy e Rachel. Anche Summer, che non riesce pi\u00f9 a sopportare di vedere Anna con Seth, decide di presentarsi per il pranzo.\nSeth e Summer si baciano appassionatamente nella casetta in piscina all'insaputa di Anna, ma anche Anna ha modo di baciare Seth all'interno della casa senza che Summer ne venga a conoscenza. Incapace di decidere, Seth si concede ad entrambe le ragazze, inventando scuse improbabili ogni volta.\nRyan scopre che l'automobile da consegnare appartiene al fratello di Teresa, la sua ex fidanzata. L'incontro consente a Ryan di lasciare Marissa in compagnia di Teresa, le quali hanno modo di fare conoscenza, sapendo che in questo modo sar\u00e0 al sicuro. Scopre per\u00f2 che Marissa non ha avvisato sua madre prima di accompagnarlo e le ordina di ritornare immediatamente a Newport Beach.\nRyan decide di procedere alla consegna da solo, ma capisce che l'automobile non \u00e8 sufficiente per saldare il debito del fratello. Marissa, che aveva deciso di seguire Ryan, interviene prima che sia troppo tardi.\nI litigi fra Julie, Caleb, Jimmy e Rachel non permettono a Kirsten di badare al cibo in forno, che finisce per essere bruciato. Attirate dagli schiamazzi, Anna e Summer fanno contemporaneamente ingresso in casa, scoprendo loro malgrado del gioco di Seth.\nIl segreto.\nTrama.\nDopo quanto avvenuto il Giorno del ringraziamento, Seth non ha idea di come affrontare Anna e Summer, cos\u00ec cerca in tutti i modi di non andare a scuola. Ryan \u00e8 invece costretto a svolgere un compito assieme a Luke, recandosi a casa sua e conoscendo la sua famiglia. Una sera i due ragazzi si recano in una delle concessionarie del padre di Luke e lo scoprono in atteggiamenti intimi con il suo socio in affari. Il giorno dopo Ryan rivela a Marissa ci\u00f2 che ha visto, assicurandosi che non lo dica a nessuno.\nJulie \u00e8 contrariata quando Jimmy le comunica che per ripianare i debiti dovranno vendere la casa al pi\u00f9 presto. Anna e Summer passano molto tempo insieme e decidono di prendersi la rivincita su Seth. Jimmy confessa a Sandy di aver baciato Kirsten in un momento di debolezza, credendo che lei lo avesse gi\u00e0 detto al marito.\nA scuola iniziano a girare delle voci sull'omosessualit\u00e0 del padre di Luke e Ryan teme che sia stata Marissa a raccontarlo a qualcuno, deludendola per la mancanza di fiducia che ripone in lei. Sandy discute con Kirsten del bacio con Jimmy. Il giorno dopo, Julie e Kirsten, stufe dei pettegolezzi, decidono di passare un pomeriggio insieme, conoscendosi meglio.\nSeth capisce di aver sbagliato e chiede scusa ad Anna e Summer, ma cos\u00ec facendo riaccende la rivalit\u00e0 fra le due ragazze, dato che entrambe gli chiedono di uscire. Ryan e Marissa, dopo aver chiarito il malinteso, cercano di consolare Luke ma, provocati da alcuni ragazzi, rimangono coinvolti in una rissa. Grazie all'aiuto di Sandy e Kirsten, Luke e suo padre si riconciliano. Julie comunica che Caleb ha deciso di comprare la sua casa.\nLa festa di tutti.\nTrama.\nSeth spiega con orgoglio a Ryan la sua invenzione del Chrismukkah, l'unione della festivit\u00e0 cristiana del Natale con la festivit\u00e0 ebraica del Chanukkah. I preparativi del Chrismukkah sono interrotti da Caleb, che intende portare in tribunale la causa che vede coinvolto anche Sandy, costringendolo a passare tutte le vacanze al lavoro.\nLe ristrettezze economiche che sta attraversando Jimmy colpiscono Marissa, che propone al padre di saltare la celebrazione del Natale, ma lui rifiuta. Accompagnata da Ryan al centro commerciale, Marissa ruba un orologio e dei preziosi che non si pu\u00f2 pi\u00f9 permettere, venendo scoperta. Julie, infuriata per l'accaduto, decide di fissarle un appuntamento con uno psicologo.\nRyan, con suo disappunto, riceve dei regali da sua madre e da Trey. Seth decide di prendere anche per lui una calza da appendere al camino.\nKirsten, mettendo in ordine delle carte, scopre che il padre ha fatto redigere delle perizie sul terreno conteso, tenendo nascosto il fatto che \u00e8 sismologicamente instabile e perci\u00f2 non edificabile, per poterci guadagnare ugualmente. Nonostante sia consapevole del fatto che ci\u00f2 signfica mettere nei guai il padre, Kirsten mostra le carte a Sandy.\nCome ogni anno, a Newport Beach viene organizzata una grande festa alla quale Seth invita sia Anna sia Summer, essendo ancora indeciso su quale sia la ragazza giusta per lui. Marissa, complice la tensione accumulata nei giorni precedenti, inizia a bere sempre di pi\u00f9 finendo per essere scoperta da Ryan, dilaniato dal fatto di dover rivivere anche a Newport Beach il triste Natale di sempre.\nSeth comunica alle ragazze che intende averle come amiche, ma n\u00e9 Anna n\u00e9 Summer sono d'accordo. Marissa, compresa la gravit\u00e0 della situazione, decide di partecipare al colloquio con lo psicologo, dove conosce Oliver Trask, un altro paziente.\nConto alla rovescia.\nTrama.\nAl termine di una serata passata insieme, Marissa dichiara a Ryan di amarlo e lui, imbarazzato, le risponde ringraziandola. Tornato nella sua casetta in piscina trova Hailey, la sorella di Kirsten, di ritorno da uno dei suoi viaggi. \u00c8 la vigilia dell'anno nuovo e Oliver invita Marissa ad una festa molto esclusiva, ma Ryan non \u00e8 entusiasta all'idea di parteciparvi. Marissa decide cos\u00ec di andarci con Summer.\nSeth e Ryan hanno intenzione di passare la serata a casa, ma Hailey, che ha organizzato una festa in casa a loro insaputa, cerca di convincerli ad uscire come ha gi\u00e0 fatto con Sandy e Kirsten. Gli invitati devastano la casa e i due ragazzi decidono di interrompere la festa. Oliver e Marissa iniziano a conoscersi meglio, mentre Summer parla di Seth con Anna, anche lei fra gli invitati.\nSandy e Kirsten, arrivati alla festa consigliata da Hailey, scoprono che si tratta di uno scambio di coppie e, per sfida, decidono di restare, anche se alla fine non staranno al gioco e se ne andranno.\nRyan scopre che Hailey ha dei grossi debiti e lei, per non fargli interrompere la festa, chiude lui ed il nipote nella casetta in piscina. Marissa trascorre gran parte della serata con Oliver che, sebbene sostenga di avere una ragazza, Natalie, cerca di farla dubitare dei sentimenti che prova per Ryan. Dopo essersi liberato e aver fatto terminare la festa, Ryan corre da Marissa ed arriva appena in tempo per la fine del conto alla rovescia. A mezzanotte i due si baciano, sotto gli occhi infastiditi di Oliver, e Ryan dice a Marissa che la ama. Anna, lasciata la festa, va invece da Seth per non lasciarlo solo e i due passano la serata insieme, mentre Summer si pente di aver baciato uno sconosciuto alla festa.\nIl terzo incomodo.\nTrama.\nHailey si rende conto di non essere la benvenuta, dato che normalmente era solita tornare dai suoi viaggi spericolati solo e unicamente quando avesse terminato la disponibilit\u00e0 finanziaria. La relazione con Anna sembra funzionare e Seth cerca di trovare il modo di dirlo a Summer senza ferirla. Quando Jimmy incontra la sorella di Kirsten, scopre di avere molte cose in comune con lei: la mancanza di soldi, di veri amici e di progetti futuri.\nNel frattempo, Ryan e Luke iniziano a stringere amicizia e decidono di andare con Seth a cena da Oliver, su invito di Marissa. Oliver riesce a conquistare tutti tranne Ryan, che si sente fuori luogo e geloso dei rapporti tra Oliver e Marissa. L'ostilit\u00e0 di Ryan verso Oliver cresce nel momento in cui lo stesso Oliver procura a Luke, Summer, Seth, Anna, Ryan e Marissa dei biglietti per un concerto, invitandoli ad andarci con lui e la presunta fidanzata Natalie. Quando si presentano all'entrata sembra per\u00f2 che nessuno conosca Oliver.\nSandy e Kirsten trascorrono la serata in compagnia di Jimmy e Hailey, che si erano dati appuntamento. Sandy, gi\u00e0 contrariato, sbotta definitivamente quando Hailey offende Kirsten per l'ennesima volta, dicendole tutto quello che pensa riguardo al suo vivere a sbafo in casa sua. Quando Jimmy se ne sta per andare Hailey, uscita per scusarsi, lo bacia e gli rivela di aver avuto una cotta per lui fin da bambina.\nAl concerto Ryan litiga con Marissa a causa di Oliver, ma mentre se ne sta andando vede che un poliziotto in borghese sta portando via lo stesso Oliver, che si era avvicinato allo stesso per acquistare della cocaina. Dopo aver avvisato Sandy, i due si recano in commissariato. Anna e Seth, infine, rivelano la loro relazione e Summer non la prende male come credevano. Sandy e Hailey si chiariscono cos\u00ec come Ryan e Marissa.\nSul campo da golf.\nTrama.\nOliver, per sdebitarsi, invita tutti a Palm Springs nella villa dei suoi genitori, per giocare a golf. Kirsten e Sandy, invece, aspettano la visita di Caleb e Julie. Jimmy non trova lavoro a causa dei suoi precedenti e decide di trasferirsi, ma Sandy lo fa desistere e si offre di trovargliene uno.\nPrima della partenza, Oliver annuncia di essersi lasciato con Natalie e Marissa decide di fare il viaggio con lui per consolarlo, scatenando la gelosia di Ryan. Inoltre, nemmeno i suoi genitori saranno presenti durante il weekend. Oliver fa di tutto per far infuriare Ryan e neanche a Luke va molto a genio: la prima sera, discutendo con Ryan, Oliver lascia intravedere i suoi problemi psicologici attraverso una furiosa crisi isterica. Summer, invece, cerca di infastidire Seth ed Anna, ma questi neanche se ne accorgono.\nSandy e Jimmy vanno intanto a cena fuori: hanno l'idea di comprare un ristorante che ha appena chiuso e rinnovarlo completamente. Oliver, dopo essere scappato, \u00e8 tornato a Newport Beach e chiama Marissa dicendogli di aver preso molte pillole e di aver paura di morire. Lei e Ryan decidono cos\u00ec di tornare a casa per soccorrerlo. In realt\u00e0, per\u00f2, \u00e8 una bugia architettata per rovinare il loro weekend e per far vedere a Ryan quanto Marissa ci tenga a lui. Difatti, lei decide di passare la notte a casa sua per controllarlo e fargli compagnia. Kirsten litiga con Hailey per aver convinto al padre di non prestarle altro denaro, cos\u00ec Hailey decide di andarsene.\nRivali.\nTrama.\nRyan decide di chiedere scusa a Marissa, promettendole che cercher\u00e0 di andare d'accordo con Oliver, ma quando quest'ultimo si presenta come nuovo alunno alla loro scuola sembra sia davvero troppo. Seth si accorge invece, in seguito ad un suggerimento di Summer, che lui e Anna sono uguali ed hanno gli stessi gusti, tanto da sembrare pi\u00f9 due fratelli che due fidanzati. Decide cos\u00ec di provare nuove esperienze.\nSandy \u00e8 entusiasta delle nuove prospettive di lavoro al contrario di Jimmy, che non \u00e8 pi\u00f9 cos\u00ec convinto di aprire il ristorante. Nel frattempo, Julie chiede a Kirsten di essere assunta nel suo gruppo di lavoro come arredatrice di interni, venendo accontentata da Caleb. Summer ha iniziato a frequentare Danny, un ragazzo che sta simpatico a tutti tranne che a Seth, che mostra di esserne geloso.\nOliver confessa a Ryan di aver lasciato la sua vecchia scuola a causa di alcune gravi infrazioni che ha commesso. Ryan decide di andare a fondo alla questione e si reca a scuola di notte, venendo per\u00f2 sorpreso da un sorvegliante. La preside lo mette in punizione fino al momento della decisione del consiglio. Avendo per\u00f2 scoperto che Oliver ha cambiato scuola dopo aver tentato il suicidio, ruba una lettera che ha dato a Marissa e scopre che lui \u00e8 innamorato di lei. La preside decide di mettere in guardia Marissa dal comportamento del fidanzato, che s'infuria quando scopre che Ryan ha letto la lettera che in realt\u00e0 era indirizzata a Natalie e lo lascia.\nJimmy, alla fine, si decide a diventare socio di Sandy ed i due firmano il contratto, mentre Summer decide di lasciare Danny. Oliver si rivela a Ryan e quest'ultimo gli salta addosso.\nLa verit\u00e0.\nTrama.\nRyan viene sospeso ma anche Summer \u00e8 concorde sul fatto che Oliver sia innamorato di Marissa, ritenendo che Ryan, seppur istintivo e rude, non l'avrebbe mai aggredito senza motivo. Nel frattempo, Oliver e Marissa trascorrono sempre pi\u00f9 tempo insieme, ma il comportamento del ragazzo non piace nemmeno a Seth, Anna e Luke, che gi\u00e0 non aveva una grande simpatia per Oliver e che inizia a pensare che Ryan abbia avuto ragione, diventando l'unico ad essere apertamente dalla sua parte.\nOliver sente un messaggio lasciato a Marissa da Ryan e si presenta al posto suo, all'insaputa di lei, facendogli credere che lei non lo voglia pi\u00f9 vedere. Disperato, Ryan mette in guardia da Oliver perfino Julie, dalla quale Marissa passer\u00e0 il weekend. Al lavoro, la stessa Julie sta facendo impazzire i colleghi, dal momento che ha intenzione di rimodernare tutti gli uffici. Caleb chiede a Kirsten di licenziare Julie al posto suo, mentre Oliver propone a Marissa di passare insieme il weekend.\nLuke decide di indagare e scopre che non esiste nessuna Natalie e lo rivela a Ryan, che informa Marissa. Credendo che sia una bugia, Marissa scappa da Oliver per passare una serata da lui. Nel frattempo, Seth \u00e8 alle prese con l'improvviso amore di Summer per i fumetti e lo scontento di Anna. Luke, passato a casa di Marissa, trova Julie in lacrime, poich\u00e9 \u00e8 stata appena licenziata da Caleb e la consola.\nAlla reception dell'hotel in cui alloggia Oliver, Marissa scopre che la vera Natalie Bishop \u00e8 una dipendente dell'albergo. Delusa dalle menzogne, quando chiede spiegazioni ad Oliver, lui ha una crisi nervosa. Marissa riesce appena in tempo a chiamare Ryan che, accompagnato da Sandy, corre in suo aiuto e la salva da un Oliver armato di pistola. Anna decide di lasciare Seth perch\u00e9 questi pensa ancora a Summer.\nCuore infranto.\nTrama.\n\u00c8 il giorno di San Valentino, ma l'unica persona entusiasta della ricorrenza pare essere Kirsten, anche perch\u00e9 le cose tra Ryan e Marissa, dopo l'incidente con Oliver, sembrano non essere pi\u00f9 come prima.\nViene organizzato un ballo di San Valentino e Kirsten e Sandy litigano perch\u00e9 quest'ultimo non ci vuole andare, ritenendo San Valentino una festa superficiale. Jimmy riceve un regalo anonimo e Seth si rende conto di aver amato solo Summer e, dopo averglielo dichiarato, i due fanno l'amore. Anche Marissa decide di fare l'amore per farsi perdonare, ma Ryan ancora non se la sente.\nAi preparativi della festa, Ryan incontra Teresa, la sua vecchia fidanzata di Chino, che lavorer\u00e0 durante la serata come cameriera. Solo a lei riesce a raccontare tutto l'accaduto dei giorni precedenti ed i due scoprono d'andare ancora molto d'accordo. Jimmy scopre che \u00e8 stata Hailey ad inviargli i cioccolatini, mentre era ospite su una barca nel porto. I due decidono di passare la serata insieme al ristorante di Jimmy e Sandy.\nDopo l'ennesimo tentativo di riavvicinamento, Ryan confessa a Marissa che non crede di riuscire a continuare la loro storia e quando lei lo vede andare via con Teresa pensa sia davvero finita. Ryan passa la serata a chiacchierare con Teresa, ma dopo che quest'ultima se ne va Marissa lo raggiunge, confermandogli di non voler rinunciare a lui, scusandosi per non avergli creduto su Oliver e promettendogli che non succeder\u00e0 pi\u00f9 che qualcuno si metta in mezzo a loro due. Ryan, ferito dalla totale mancanza di fiducia di Marissa, le fa capire che non ha la forza di dimenticare e la lascia.\nLuke, nel frattempo infatuatosi di Julie, una volta lasciata la festa la raggiunge a casa sua, dichiarandosi. Infine, anche loro faranno l'amore.\nLa telenovela.\nTrama.\nRyan e Marissa decidono di restare amici, cos\u00ec come Anna e Seth. Summer decide di rendere pubblica la sua relazione con Seth, il quale \u00e8 geloso dei suoi rapporti con gli altri ragazzi. Spinto da Anna, per\u00f2, decide di non accettarla in privato finch\u00e9 lei non lo accetter\u00e0 in pubblico.\nNel frattempo, Caleb chiede a Sandy di prestare assistenza legale a Sean, un suo grande amico. Sandy accetta ma quando scopre che sotto potrebbe esserci lo zampino di Caleb, Sean minaccia di raccontare qualcosa di falso su di lui al procuratore. Julie decide di troncare la storia con Luke, consapevole dell'assurdit\u00e0 della stessa, dovendo inoltre rivedere Caleb, che si presenta a casa sua sebbene lo mandi via in malo modo. Ryan scopre che anche Teresa \u00e8 in un momento di pausa con Eddie, il suo ragazzo.\nQuando Eddie va a trovare Ryan per chiedergli se avesse visto Teresa, Ryan scopre che i due in realt\u00e0 sono fidanzati ufficialmente. Sandy decide di rifiutare il caso di Sean, ma Caleb lo costinge a ripensarci facendogli notare che Kirsten potrebbe essere accusata insieme a lui.\nSeth e Summer superano le loro incomprensioni grazie all'aiuto di Anna, mostrandosi in pubblico come una vera coppia. Marissa, intanto, va a trovare Teresa in hotel per mettere in chiaro la situazione, mentre Ryan \u00e8 andato a parlare con Eddie.\nRagazze in partenza.\nTrama.\nCaleb \u00e8 stato nominato \"Uomo dell'anno\" e Kirsten terr\u00e0 un ricevimento a casa in suo onore. Anna comunica a Seth e Summer che torner\u00e0 a Pittsburgh, ma Seth teme che ci\u00f2 possa essere dovuto a causa sua.\nRyan e Teresa continuano a frequentarsi, ma quando Eddie lo scopre non la prende bene e litiga con Ryan. Sandy non \u00e8 ancora convinto del caso di Sean e ne parla con il procuratore, con il quale si mette d'accordo in modo che il querelante abbia dei grandi profitti ritirando l'accusa. Marissa cerca di stringere amicizia con Teresa, invitandola al party di Caleb e prestandole un vestito. Al ricevimento in onore di Caleb partecipa anche Anna, desiderosa di salutare tutti i suoi amici prima della partenza tranne Seth, al quale non sa cosa dire e per questo gli lascia una lettera.\nLuke e Julie decidono di continuare la loro relazione clandestina e Jimmy inizia a sospettare qualcosa. Eddie si presenta al party per parlare con Teresa e lui e Ryan vengono alle mani. Questo la spinge a tornare a Chino senza dirlo a Ryan. Seth corre da Anna per impedirle di partire, la ragazza per\u00f2 sa che nonostante ami Seth andarsene \u00e8 la scelta pi\u00f9 giusta visto che la loro sarebbe stata sempre e solo un'amicizia.\nLa citt\u00e0 incantata.\nTrama.\nRyan e Seth scoprono per caso la relazione fra Luke e Julie al motel dove Teresa alloggiava, mentre Marissa e Summer vengono invitate alla festa di compleanno di un divo del cinema.\nJimmy e Sandy vanno incontro a delle difficolt\u00e0 con il ristorante e sono costretti a chiedere aiuto a Julie e Caleb, rispettivamente come arredatrice e come finanziatore. Per trovare i fondi necessari agli ultimi lavori, organizzano una cena. Ryan comunica a Luke di aver scoperto la sua relazione con Julie e gli intima di interromperla, approfittando del giorno in cui Marissa sar\u00e0 a Los Angeles per la festa. Qui, Marissa e Ryan incontrano Hailey, che lavora come ballerina di lap dance in un locale. Sandy, venutolo a sapere, ordina loro di tornare a casa immediatamente.\nLuke cerca in tutti i modi di parlare con Julie e le comunica di voler troncare la loro storia. Julie subito si consola con Caleb, dandosi un appuntamento. Jimmy arriva al locale di Los Angeles e parla con Hailey, convincendola a tornare a casa. Luke incontra Ryan per comunicargli la fine della relazione con Julie ma Marissa lo sente, scoprendo cos\u00ec della relazione clandestina fra il suo ex fidanzato e sua madre.\nLa nonna.\nTrama.\nMarissa scappa dopo aver scoperto la relazione fra Julie e Luke, ma Ryan non riesce pi\u00f9 a trovarla. Sandy comunica che la madre Sophie, rigida ebrea praticante, verr\u00e0 in visita per festeggiare la Pasqua. Nel frattempo, i rapporti fra Jimmy e Hailey si fanno sempre pi\u00f9 importanti ed intimi.\nRyan intuisce che Marissa possa essere andata da Teresa, trovandola infatti a casa sua, dove scopre che proprio quel giorno si festegger\u00e0 il fidanzamento fra Eddie e Teresa. Marissa pare decisa a voler restare a Chino, nonostante l'insistenza di Ryan.\nIl temuto arrivo di nonna Sohpie sorprende la famiglia Cohen, che stenta a riconoscerla: da cattiva e scortese \u00e8 diventata buona e gentile. Sandy scopre che il suo cambiamento \u00e8 dovuto ad un cancro ai polmoni di stadio molto avanzato. Sophie si rifiuta di farsi curare, Seth lo scopre e la nonna decide di aprirsi con lui.\nA Chino, Ryan ha una lite con Eddie ma, grazie all'intercessione di Marissa, i due si calmano. Sophie alla fine decide di fare la chemioterapia e Marissa di tornare a Newport Beach ed affrontare sua madre.\nLa proposta.\nTrama.\nLuke decide di lasciare Newport Beach, trasferendosi con il padre, ma ritiene giusto dirlo a Marissa. Sandy e Jimmy sono in fermento per la prossima apertura del ristorante, ma il loro entusiasmo viene troncato da una revoca del permesso sulla vendita di bevande alcoliche. Sandy scopre che il nuovo commissario \u00e8 un ex creditore di Jimmy, per colpa del quale ha perso molti soldi: il consiglio \u00e8 di estromettere Jimmy dagli affari.\nRyan e Marissa decidono di tornare insieme ma ricevono una visita di Caleb, che comunica loro la sua intenzione di sposare Julie. All'inaugurazione del ristorante Kirsten scopre la relazione fra Hailey e Jimmy, sebbene i due avessero deciso di tenerlo segreto. Luke arriva alla festa proprio nel momento in cui Caleb si dichiara e se ne va, ubriaco, provocando un incidente dove lui si ferisce gravemente. Sandy comunica a Jimmy il problema e la sua decisione di chiedere aiuto a Caleb.\nLuke e Marissa finalmente riescono a chiarire e anche lui e Ryan si lasciano da buoni amici. Caleb propone a Marissa di tornare a vivere con la madre in cambio dell'aiuto che lui \u00e8 in grado di offrire al padre per quanto riguarda il ristorante e lei \u00e8 costretta ad accettare.\nIl fidanzamento.\nTrama.\nTeresa contatta Sandy per una consulenza legale e recatosi all'appuntamento scopre che Eddie l'ha picchiata. I preparativi per il matrimonio tra Caleb e Julie procedono nella generale scontentezza e Summer decide di presentare Seth al padre.\nMarissa scopre la relazione tra il padre e Hailey e ne \u00e8 felice, ma deve preparare la festa per il matrimonio e per vendicarsi invita la sorella della madre, la zia Cindy, con la quale non si sentivano da diversi anni. Ryan, andato a ritirare un dolce nel negozio dove lavora Teresa, vede i suoi lividi e va su tutte le furie con Eddie e con Sandy che l'ha tenuto all'oscuro di tutto.\nIl ricevimento ha inizio e tutto procede bene finch\u00e9 Cindy, ubriaca, si decide a rivelare dettagli scomodi della vita della sorella; anche Ryan litiga con Teresa perch\u00e9 scopre che non \u00e8 la prima volta che Eddie la picchia e, arrabbiato, torna a Chino per affrontarlo, ma all'ultimo momento capisce di dover parlare solo con lei per convincerla a non tornare a casa; lei decide cos\u00ec di restare un po' dai Cohen.\nSummer comunica a Seth che l'incontro con il padre non \u00e8 andato molto bene e, dal momento che per lei il suo parere \u00e8 importante, non sa pi\u00f9 come comportarsi.\nSenza veli.\nTrama.\nTutti sono invitati all'addio al celibato di Caleb a Las Vegas, e le donne, per non essere da meno, organizzano una festa per Julie. Teresa ha bisogno di denaro per andarsene via e Ryan e Seth decidono di giocare i risparmi di quest'ultimo al black jack per aiutarla; in hotel vanno in piscina e Seth incontra Jenn che approfitta di lui, un cliente dell'albergo, per poter entrare.\nSummer, pentita di averlo lasciato solo a causa del padre, lo chiama proprio mentre lei lo bacia e riattacca infuriata. Jenn propone ai due di andare a giocare ad un torneo di poker e loro accettano, non potendo entrare nei casin\u00f2 perch\u00e9 minori di 21 anni. Nel frattempo a casa Teresa confessa a Marissa di essere incinta e di non sapere se il padre sia Eddie oppure Ryan. Sandy capisce che \u00e8 stato Caleb a non far rilasciare l'autorizzazione necessaria per il ristorante soltanto per poterlo comprare e rivendere ad un prezzo pi\u00f9 alto; si decide cos\u00ec a rivelarlo al potenziale acquirente che rifiuta l'affare; Jimmy lo prende a pugni anche per aver minacciato la figlia.\nDopo aver vinto i soldi necessari Seth invita Jenn e le sue amiche nella suite dove arrivano anche Summer, ancora arrabbiata e il \"titolare\" delle ragazze che, si scopre, sono prostitute. A casa Julie e Hailey si picchiano dopo aver litigato per Jimmy e Caleb. Marissa arrabbiata racconta a Ryan ci\u00f2 che le ha detto Teresa e lui ne resta scioccato.\nI nodi al pettine.\nTrama.\nSandy, andatosi a scusare con Caleb su richiesta di Kirsten, viene a sapere che il Newport Group, l'azienda di famiglia, rischia la bancarotta: era questo il motivo per cui voleva il ristorante. Ryan non riesce a decidere se restare con Marissa oppure occuparsi di Teresa e del bambino, ma quest'ultima mette fine ai suoi dubbi comunicandogli di voler abortire.\nPoco prima del matrimonio Caleb, Julie e le due figlie si trasferiscono nella nuova enorme villa. Kirsten si offre di accompagnare Teresa il giorno dell'operazione e le confida che anche lei in giovent\u00f9 ha dovuto prendere la sua stessa decisione; alla fine la ragazza cambia idea e decide di tenere il bambino e tornare a Chino, chiedendo a Ryan di andare con lei. Durante la cena a casa dei Cohen prima del matrimonio, gli animi degli invitati sono molto tesi e quando Ryan in spiaggia comunica ai suoi amici la decisione di tornare a casa tutti ne restano male, soprattutto Marissa e Seth; questi due litigano incolpandosi a vicenda dell'accaduto.\nArriva finalmente il tanto atteso giorno del matrimonio e Ryan e Marissa si chiariscono con un ballo che decreta la fine della loro storia. Seth, ancora arrabbiato, decide di partire con la sua barca alla volta di Tahiti. Si ripete cos\u00ec la scena sul vialetto di casa Cooper, in cui Ryan e Marissa si scambiano un triste sguardo d'addio proprio come nel primo episodio. La stagione termina con la ragazza che ricomincia a dipendere dall'alcool e Seth sul suo catamarano che abbandona Newport Beach al tramonto."}
{"id": "1726334", "revid": "1568601", "url": "https://it.wikipedia.org/wiki?curid=1726334", "title": "Monte Hector", "text": "Il Monte Hector \u00e8 una montagna del Banff National Park situata nella provincia canadese dell'Alberta.\nDescrizione.\nLa montagna \u00e8 localizzata 17\u00a0km a nord di Lake Luise e ha un'altezza di 3.394 metri sul livello del mare.\nLa prima scalata venne eseguita nel 1895 ad opera di Philip S. Abbot, Charles Fay e Charles S. Thompson."}
{"id": "1726336", "revid": "113168", "url": "https://it.wikipedia.org/wiki?curid=1726336", "title": "Monte Reventino", "text": ""}
{"id": "1726337", "revid": "484362", "url": "https://it.wikipedia.org/wiki?curid=1726337", "title": "Monte Queen Bess", "text": "Il Monte Queen Bess \u00e8 una delle vette principali della Catena Pacifica, gruppo appartenente alla catena montuosa delle Montagne Costiere, localizzate nella regione Sud della provincia canadese della Columbia Britannica.\nIl nome della montagna \u00e8 in onore della Regina Elisabetta I. Ha un'altezza di 3.298 metri sul livello del mare.\nLa prima scalata venne eseguita nel 1942 ad opera di Don Munday, Phyllis Munday e H. Hall.\nVoci correlate.\nMontagne del Canada"}
{"id": "1726341", "revid": "767487", "url": "https://it.wikipedia.org/wiki?curid=1726341", "title": "Hokusai Manga (film)", "text": "Hokusai Manga \u00e8 un film del 1981 diretto da Kaneto Shind\u014d e basato sulla vita del pittore giapponese Katsushika Hokusai."}
{"id": "1726344", "revid": "484362", "url": "https://it.wikipedia.org/wiki?curid=1726344", "title": "Monte Good Hope", "text": "Il Monte Good Hope \u00e8 una delle vette principali della Catena Pacifica, gruppo appartenente alla catena montuosa delle Montagne Costiere, localizzare nella regione Sud della provincia canadese della Columbia Britannica.\nIl nome sembrerebbe derivare da quello del Capo di Buona Speranza (\"Cape of Good Hope\" in inglese) ma in realt\u00e0 deriva dalla nave HMS Good Hope della Royal Navy.\nHa un'altezza di 3.242 metri sul livello del mare. Il nome della montagna \u00e8 in onore dell'incrociatore corazzato inglese HMS Good Hope, che affond\u00f2 al largo delle coste del Cile nella Battaglia di Coronel il 1\u00ba novembre 1914.\nLa prima scalata venne eseguita nel 1922 ad opera di R. Bishop e G. Durham."}
{"id": "1726345", "revid": "15529133", "url": "https://it.wikipedia.org/wiki?curid=1726345", "title": "Raimed", "text": ""}
{"id": "1726350", "revid": "484362", "url": "https://it.wikipedia.org/wiki?curid=1726350", "title": "Monte Monmouth", "text": "Il Monte Monmouth \u00e8 una delle vette principali della Catena Pacifica, gruppo appartenente alla catena montuosa delle Montagne Costiere, localizzare nella regione Sud della provincia canadese della Columbia Britannica.\nHa un'altezza di 3.181 metri sul livello del mare. Il nome della montagna \u00e8 in onore dell'incrociatore corazzato inglese \"Monmouth\", che affond\u00f2 nella Battaglia di Coronel il 1\u00ba novembre 1914.\nLa prima scalata venne eseguita nel 1951 ad opera di A. Melville, I. Kay, N. Carter, T. Marston, D. Blair, W. Sparling e H. Genschorek.\nVoci correlate.\nMontagne del Canada"}
{"id": "1726352", "revid": "72396", "url": "https://it.wikipedia.org/wiki?curid=1726352", "title": "Proposizione consecutiva latina", "text": "La \"proposizione consecutiva latina\" \u00e8 una frase subordinata che esprime la conseguenza di ci\u00f2 che \u00e8 indicato nella reggente, esattamente come quella italiana.\nIn latino sono introdotte dalla congiunzione ut, se sono positive, altrimenti da ut non (\"ut nemo\", \"ut nullus\", \"ut nihil\", \"ut numquam\") se negative. Il verbo \u00e8 al congiuntivo \"presente\" per indicare una conseguenza che avviene nel presente, mentre vengono usati il congiuntivo \"imperfetto\" e \"perfetto\" per esprimere una conseguenza che ricade nel passato, con valore duraturo nel primo caso; con valore momentaneo nel secondo caso. Si tratta in generale, di un congiuntivo che non segue le norme della \"consecutio temporum\" dato che le consecutive non esprimono un rapporto temporale rispetto alla reggente.\nLa proposizione consecutiva pu\u00f2 essere confusa con la proposizione finale poich\u00e9 sono entrambe introdotte da \"ut\", ma nella maggior parte dei casi, la consecutiva \u00e8 anticipata da elementi come pronomi, aggettivi e avverbi con una funzione correlativa, detti appunto \"spie linguistiche\".\nStruttura grammaticale.\nNella reggente della consecutiva, si possono dunque trovare:\nIn assenza di questi antecedenti l\"'ut\" andr\u00e0 tradotto in italiano con \u00abcos\u00ec che\u00bb, \u00abcosicch\u00e9\u00bb oppure \u00abtanto che\u00bb.\nRelative consecutive.\nLa proposizione consecutiva, anzich\u00e9 essere introdotta da \"ut\", pu\u00f2 essere introdotta dal pronome relativo qui, quae, quod (\u00abtroppo grande per/perch\u00e9...\u00bb), in questo caso esiste l'espressione \"maior quam\"; con i costrutti nemo, nullus est qui, nihil est quod (\u00abnon c'\u00e8 nessuno, non si trova nessuno\u00bb. Questa \u00e8 la relativa impropria di natura consecutiva; quella negativa pu\u00f2 essere introdotta da \"quin\".\nConsecutive introdotte da \"quin\".\nLa congiunzione quin (da \"qui\" e \"ne\") introduce varie espressioni consecutive. Si ricordano le seguenti: non dubito quin (= non dubito che); nullum dubium est quin (= non vi \u00e8 dubbio che); quis dubitat quin? (= chi dubita che?); quis dubitet quin? (= chi potrebbe dubitare che?); quis ignorat quin? (= chi ignora che?); nullum tempus dimitto quin (= non lascio passare nessun momento senza...); nullum patior esse diem quin (= non lascio passare giorno che); fac\u0115re non possum quin (= non posso fare a meno di); non multum (oppure: paulum) abest quin (= poco manca che); non longe abest quin (= non \u00e8 lontano da); nihil intermitto (oppure: praetermitto; omitto) quin (= non tralascio di); nullam moram interpono quin (= non frappongo alcun indugio a); temperare (oppure: retin\u0113ri) non possum quin (= non posso trattenermi da); praeterire non possum quin (= non posso passare sotto silenzio che). \nEsempi. \nFac\u0115re non possum quin cotidie ad te mittam litteras [Non posso fare a meno di mandarti ogni giorno una lettera] (Cicerone). \nGermani retin\u0113ri non potu\u0115rant, quin tela in nostros conic\u0115rent [I Germani non avevano potuto trattenersi dallo scagliare le lance contro i nostri] (Cesare).\nAltre espressioni consecutive.\nSono pure di valore consecutivo e si costruiscono con ut (negativo: ut non) e il congiuntivo secondo le norme della consecutio temporum le seguenti proposizioni introdotte da:\nEsempio. Fit ut, ignavus miles abiecto scuto fugiat [Accade che il soldato imbelle scappi dopo aver gettato via lo scudo] (Cicerone);\nEsempio. Accedebat, ut naves tempestatem ferrent facilius [Si aggiungeva che e navi potevano sopportare pi\u00f9 facilmente la tempesta] (Cesare);\nEsempio. Mos est hominum, ut nolint eundem plurimis rebus excell\u0115re [\u00c8 costume degli uomini di non volere che uno si distingua in pi\u00f9 cose] (Cicerone);\nEsempio. Atticus efficiebat, ut nulla intercederet obtrectatio [Attico faceva s\u00ec che non esistesse alcuna animosit\u00e0] (Nepote). \n\"Verba impediendi\" e \"recusandi\".\nSono verbi che reggono delle consecutive. I verbi di impedimento sono: \"impedio\", \"prohibeo\", \"intercludo\" (= proibisco), \"deterreo\" (= distolgo), \"retineor\" (= sono trattenuto da); sono verbi di \"ricusare\": \"obsto\", \"osisto\", \"officio\" (= mi oppongo), \"recuso\" (= rifiuto, ricuso), \"interdico\" (= vieto). Tali verbi se hanno:\nEsempio. Impedior dolore, ne plura dicam [Dal dolore sono impedito di dirti di pi\u00f9] (Cicerone)\nEsempio. Quid obstat, quominus sit beatus deus? [Che cosa impedisce che la divinit\u00e0 sia felice?] (Cicerone)"}
{"id": "1726353", "revid": "767487", "url": "https://it.wikipedia.org/wiki?curid=1726353", "title": "Mouhamadou Dabo", "text": "Carriera.\nDopo essere cresciuto nel settore giovanile del Saint-\u00c9tienne, e aver giocato per sei stagioni con \"les Verts\", il 23 maggio 2010 passa al Siviglia, con cui firma un contratto di 4 anni.\nIl 30 agosto 2011 si trasferisce al Lione per 1 milione di euro pi\u00f9 bonus, legandosi al club francese con un quadriennale.\nIl 14 ottobre 2015 firma, da svincolato, un contratto fino a fine stagione con il Troyes, con opzione per il rinnovo in caso di salvezza.\nDopo la retrocessione del club, lascia il Troyes e il 16 giugno 2016 firma un triennale con il Caen."}
{"id": "1726355", "revid": "287204", "url": "https://it.wikipedia.org/wiki?curid=1726355", "title": "Storia di Vanuatu", "text": "La storia di Vanuatu ha un inizio incerto. Le teorie pi\u00f9 comuni basate sulle testimonianze archeologiche indicano che popolazioni di lingua austronesiana arrivarono su queste isole tra i 4000 e i 6000 anni fa. Frammenti di ceramica rinvenuti sono stati datati intorno al 1300 a.C. Poco si sa del periodo storico antecedente al primo contatto europeo, in gran parte ricostruito da storie e leggende tramandate oralmente. Roy Mata fu uno dei primi re importanti, a cui si riconosce l'aver riunito diverse trib\u00f9 isolane.\nContatto europeo.\nLa prima isola scoperta del gruppo delle Vanuatu fu Espiritu Santo ad opera dell'esploratore portoghese Pedro Fern\u00e1ndez de Quir\u00f3s nel 1606. Egli credeva di aver individuato le coste di un continente. Gli europei non ritornarono fino al 1768, quando Louis Antoine de Bougainville le riscopr\u00ec. Nel 1774 il capitano James Cook le ribattezz\u00f2 Nuove Ebridi, nome che rimase fino alla loro indipendenza. Nel corso degli anni '60 del 1800 il richiamo di lavoratori da parte di Australia, Figi, Nuova Caledonia e Isole Samoa incoraggia l'emigrazione dalle Nuove Ebridi, tanto che al culmine di questo periodo oltre la met\u00e0 della popolazione maschile adulta lavora all'estero. Fu in questo periodo che i missionari, sia cattolici romani che protestanti, arrivarono sulle isole. Arrivarono anche coloni in cerca di terreno sul quale stabilire piantagioni di cotone. Quando i prezzi internazionali del cotone crollarono, si pass\u00f2 ad altre coltivazioni, quali caff\u00e8, cacao, banane e, con successo, le noci di cocco. Inizialmente gli investimenti erano di origine australiana o comunque britannica, ma con l'istituzione della Compagnia della Caledonia e delle Nuove Ebridi nel 1882 ben presto la bilancia inizi\u00f2 a pendere in favore di soggetti francesi. Entro la fine del secolo il rapporto tra francesi e britannici fu di due a uno.\nFranceville.\nLa municipalit\u00e0 di Franceville (oggi Port Vila) sull'isola di \u00c9fat\u00e9 venne fondata durante questo periodo. Nel 1878 la Gran Bretagna e la Francia dichiararono tutte le Nuove Ebridi come territorio neutrale, ma la mancanza di un governo fece crescere il malcontento tra i coloni inglesi e francesi. Elemento di ulteriore contrasto era che la legge francese riconosceva i matrimoni solo quando contratti sotto un potere civile (il pi\u00f9 vicino era in Nuova Caledonia), mentre la legge britannica riconosceva i matrimoni contratti dal clero locale. Il 9 agosto 1889 Franceville si dichiar\u00f2 indipendente sotto la guida del sindaco/presidente Ferdinand Chevillard e con una propria bandiera rosso, bianco e blu con cinque stelle. Questa comunit\u00e0 sotto il proprio auto-governo praticarono il suffragio universale senza distinzione di sesso o razza, anche se nella popolazione del distretto, a quel tempo costituita da circa 500 abitanti, solo i 50 bianchi erano autorizzati a detenere un ufficio.\nCondominio internazionale.\nIl crescere degli interessi francesi e britannici sulle isole port\u00f2 a indire una petizione per potere annettere il territorio ad una delle due potenze coloniali. La Convenzione del 16 ottobre 1887 stabil\u00ec solo una commissione navale comune per il solo scopo di proteggere i cittadini francesi e britannici, ma nulla fu stabilito sulla giurisdizione degli affari interni dei nativi. \nNel 1906, tuttavia, la Francia e il Regno Unito concordarono la gestione congiunta delle isole. Il condominio internazionale franco-britannico fu una forma di governo particolare e per certi versi unica, con sistemi separati di governo riuniti in un solo tribunale comune. L'autorit\u00e0 del condominio fu estesa con il protocollo anglo-francese del 1914, anche se non venne formalmente ratificata fino al 1922. Ai melanesiani fu interdetta l'acquisizione della cittadinanza di una delle due potenza e furono ufficialmente dichiarati apolidi. Per viaggiare all'estero abbisognavano di un documento di identit\u00e0 firmato sia dai commissari inglesi che francesi\nMolti chiamavano il condominio \"Pandemonium\" per la duplicazione delle leggi, delle forze di polizia, delle carceri, della valuta, del sistema di istruzione e della sanit\u00e0.\nChi arrivava da oltremare poteva scegliere tra la legge britannica (considerata pi\u00f9 severa, ma con carceri pi\u00f9 umane) o per il diritto francese.\nIndipendenza.\nIl tentativo di cambiare questa forma di governo inizi\u00f2 nei primi anni del 1940. L'arrivo degli americani contribu\u00ec ad una ricchezza relativa durante la Seconda guerra mondiale, che divenne volano per il nazionalismo delle isole.\nIn quegli anni si diffuse la credenza sulla figura mistica di John Frum che fu la base di un culto indigeno (un movimento che tentava di ottenere beni industriali attraverso la magia) che prometteva la liberazione della Melanesia. Oggi quella di John Frum \u00e8 sia una religione che un partito politico con due membri in Parlamento.\nForse la spinta finale verso l'indipendenza politica fu operata dalle propriet\u00e0 fondiarie sorte nel corso degli anni \u201860.\nLa Francia e la Gran Bretagna si opposero al desiderio di decolonizzare le Nuove Ebridi, temendo che il sentimento dell'indipendenza potesse contagiare anche i possedimenti coloniali ricchi di minerali quali la Nuova Caledonia francese.\nIl primo partito politico nacque nei primi anni \u201870 e inizialmente fu chiamato New Hebrides National Party. Uno dei fondatori fu Walter Lini, un prete anglicano, che pi\u00f9 tardi divenne primo ministro. Lo rinomin\u00f2 Vanua'aku Pati nel 1974 e spinse il partito per l'indipendenza. \nUn'Assemblea Rappresentativa fu creata nel 1975 ma venne disciolta nel 1977. \nNel 1979 i proprietari stranieri vennero espropriati e fu stabilita una data di scadenza per la piena indipendenza.\nUn paio di ribellioni significative si verificarono sull'isola di Tanna e Espiritu Santo. \nIl 31 luglio 1980 fu creata la Repubblica di Vanuatu."}
{"id": "1726356", "revid": "287204", "url": "https://it.wikipedia.org/wiki?curid=1726356", "title": "Dino 206 GT", "text": "La Dino 206 GT, anche nota come Ferrari Dino 206 GT, \u00e8 un'autovettura prodotta dalla casa automobilistica italiana Ferrari dal 1968 al 1969.\nSviluppo.\nLa vettura fa parte della serie \"Dino\", il cui nome era in memoria del figlio del fondatore della casa di Maranello, appunto Dino Ferrari, che aveva oltretutto progettato il suo motore V6 e la cui sigla era il risultato della cilindrata del propulsore 2.000 cm\u00b3, seguita dal 6 che rappresentava il numero dei cilindri.\nSulla vettura non appariva il marchio Ferrari bens\u00ec la scritta \"Dino\" in corsivo su fondo giallo.\nLa sua realizzazione segu\u00ec una lunga gestazione, in quanto ne vennero prodotti sei prototipi dalla Pininfarina tra il 1965 e il 1967, mentre la messa in serie avvenne nel 1968.\nVenne sostituita appena un anno dopo, nel 1969, dalla Dino 246 GT.\nTecnica.\nLa 206 GT era dotata di un propulsore Dino V6 65\u00b0 montato in posizione centrale trasversale abbinato a tre carburatori Weber 40DCNF3 che erogava 180 CV di potenza per una velocit\u00e0 massima di 230\u00a0km/h. Il cambio che lo gestiva era a cinque velocit\u00e0. La lubrificazione era a carter secco.\nLa carrozzeria, costruita dalla Carrozzeria Scaglietti, era interamente in alluminio e avvolgeva un telaio tubolare in acciaio a sezione mista circolare ed ellittica. Nelle sezioni laterali erano presenti delle prese d'aria per il raffreddamento delle componenti meccaniche della vettura, mentre le parabole dei fari erano incassate nei parafanghi.\nI cerchi erano in lega leggera con fissaggio un solo dado a \"gallettone\". Le sospensioni erano a 4 ruote indipendenti con quadrilateri deformabili, molle elicoidali e ammortizzatori idraulici.\nL'impianto frenante prevedeva 4 freni a disco, mentre il serbatoio poteva contenere 62 litri di carburante e aveva il tappo cromato esterno."}
{"id": "1726363", "revid": "889336", "url": "https://it.wikipedia.org/wiki?curid=1726363", "title": "Lo\u00efc Perrin", "text": "Ha legato il suo nome a quello del , con il quale ha disputato tutta la carriera, per un totale di 17 stagioni e 564 presenze. Il 6 dicembre 2021 \u00e8 entrato nella dirigenza del club.\nPresenze e reti nei club.\n\"Statistiche aggiornate al 24 luglio 2020.\" "}
{"id": "1726367", "revid": "767487", "url": "https://it.wikipedia.org/wiki?curid=1726367", "title": "Moustapha Bayal Sall", "text": ""}
{"id": "1726370", "revid": "729019", "url": "https://it.wikipedia.org/wiki?curid=1726370", "title": "Aeroporto di Mosca-Bykovo", "text": "L'aeroporto di Mosca-Bykovo (in inglese: Airport Moscow-Bykovo) (IATA: BKA, ICAO: UUBB) era un aeroporto civile internazionale per i voli nell'area CSI e regionale per i voli russi che serviva la citt\u00e0 di Mosca, in Russia.\nPosizione geografica.\nL'aeroporto Bykovo si trova a circa 31 km a sud-est del centro di Mosca e a soli 15\u00a0km dalla MKAD - la tangenziale di Mosca, lungo l'autostrada e la ferrovia per Rjazan', presso la citt\u00e0 di \u017dukovskij.\nDati tecnici.\nL'aeroporto di Mosca-Bykovo \u00e8 dotato attualmente di una pista di classe B. La lunghezza della pista \u00e8 di 2,210 m \u0445 40 m.\nL'aeroporto era equipaggiato per la manutenzione, l'atterraggio/decollo degli aerei: Yakovlev Yak-42, Yakovlev Yak-40, Let L-410, Antonov An-24, Antonov An-26, Antonov An-26, Antonov An-30, Antonov An-32, Antonov An-74, Tupolev Tu-134 senza alcun restrizione, Ilyushin Il-18, Ilyushin Il-76, Antonov An-12, Tupolev Tu-154 e Tupolev Tu-204 con alcuni restrizioni, tutti i tipi degli elicotteri.\nIl peso massimo al decollo della pista aeroportuale era di 191 tonnellate.\nL'aeroporto di Mosca-Bykovo disponeva di 60 parcheggi per gli aerei di medie/grandi dimensioni.\nTerminal.\nLa capacit\u00e0 del Terminal Nazionale passeggeri dell'Aeroporto di Mosca-Bykovo era di 350 passeggeri/ora. Inoltre, all'aeroporto c'era un Terminal VIP.\nGestione.\nLa gestione dell'aeroporto era affidata alla compagnia aerea russa Center-Avia (66,67%) e alla Fabbrica di Manutenzione degli Aerei di Bykovo (33,33%).\nStrategia.\nL'aeroporto di Mosca-Bykovo inizialmente \u00e8 stato un aeroporto internazionale per i voli di linea, di voli charter e di voli cargo nei paesi della CSI e successivamente \u00e8 stato adibito solo all'uso di voli charter della Centre-Avia.\nL'aeroporto \u00e8 stato aperto 24 ore al giorno che l'utilizzo come uno scalo d'emergenza per gli altri aeroporti moscoviti: Domodedovo, Vnukovo e \u0160eremet'evo in caso di necessit\u00e0.\nAll'aeroporto Bykovo si basa la Fabbrica di Manutenzione degli Aerei di Bykovo o la BARZ (ex-Zavod 402GA) (in cirillico: \u0411\u044b\u043a\u043e\u0432\u0441\u043a\u0438\u0439 \u0430\u0432\u0438\u0430\u0440\u0435\u043c\u043e\u043d\u0442\u043d\u044b\u0439 \u0437\u0430\u0432\u043e\u0434 o \u0411\u0410\u0420\u0417). La BARZ attualmente fa la manutenzione degli aerei Antonov An-24, Tupolev Tu-134, Tupolev Tu-204, Yakovlev Yak-40, Yakovlev Yak-42 e degli elicotteri Mil Mi-2, Mil Mi-8, Kamov Ka-26, Kamov Ka-32.\nNell'ottobre 2010 \u00e8 stata sospesa ogni operazione e l'aeroporto \u00e8 stato chiuso. Nel 2011 l'intera struttura \u00e8 stata demolita\nCollegamenti con Mosca.\nAuto.\nL'aeroporto Bykovo \u00e8 facilmente raggiungibile percorrendo la strada statale Mosca-Rjazan'.\nAutobus.\nL'aeroporto di Mosca-Bykovo era collegato con la citt\u00e0 con due linee di trasporto pubblico \u2116 424 e \u2116 430 che partono dalla Stazione della Metropolitana di Mosca Vychino (in cirillico: \u043c\u0435\u0442\u0440\u043e \"\u0412\u044b\u0445\u0438\u043d\u043e\"). Inoltre, l'aeroporto Bykovo era collegato con la citt\u00e0 con la linea \u2116 441 che parte dalla Stazione della Metropolitana di Mosca Kuz'minki (in cirillico: \u043c\u0435\u0442\u0440\u043e \"\u041a\u0443\u0437\u044c\u043c\u0438\u043d\u043a\u0438\").\nInoltre, dal Terminal dell'aeroporto Bykovo partivano le navette che permettono di raggiungere altri aeroporti moscoviti.\nTreno.\nL'aeroporto di Mosca-Bykovo era raggiungibile con i treni regionali delle Ferrovie russe che partono dalla Stazione di Mosca-Kazanskaja (la Stazione della Metropolitana di Mosca Komsomol'skaja (in cirillico: \u043c\u0435\u0442\u0440\u043e \"\u041a\u043e\u043c\u0441\u043e\u043c\u043e\u043b\u044c\u0441\u043a\u0430\u044f\")). Il tempo di percorrenza era di 50 minuti. La Stazione delle Ferrovie russe Bykovo era collegata con il Terminal dell'aeroporto con due linee urbane \u211622 e \u211623 che partono dalle 6 alle 22 e permettevano di raggiungere in 5 minuti l'aeroporto."}
{"id": "1726371", "revid": "984922", "url": "https://it.wikipedia.org/wiki?curid=1726371", "title": "Monsieur Max", "text": "Monsieur Max \u00e8 un film per la televisione del 2007 diretto da Gabriel Aghion e basato sulla vita del pittore francese Max Jacob."}
{"id": "1726372", "revid": "599013", "url": "https://it.wikipedia.org/wiki?curid=1726372", "title": "Yohan Benalouane", "text": "Caratteristiche tecniche.\nPu\u00f2 giocare sia come difensore centrale che come terzino destro. Forte fisicamente, aggressivo, bravo nel gioco aereo e abile coi piedi. Soprannominato \"L'indomito\" a dimostrazione della sua spiccata caratteristica di spinta senza paura.\nCarriera.\nClub.\nSaint-\u00c9tienne.\nCresciuto nelle giovanili del Saint-\u00c9tienne, dalla stagione 2007-2008 viene aggregato alla prima squadra con la quale esordisce il 12 gennaio 2008 nella sconfitta per 2 a 0 contro il Valenciennes, Yohan gioca gli interi 90 minuti della gara. Conclude la sua prima stagione da professionista con 6 presenze totali in Ligue 1.\nLa stagione successiva diventa titolare dei \"Verts\", esordendo in Coppa UEFA il 2 ottobre 2008 nella vittoria per 2 a 1 contro l'Hapoel Tel Aviv. Il primo gol da professionista lo segna in Coppa UEFA contro il Werder Brema il 18 marzo 2009, solamente 4 giorni dopo si replica, questa volta in Ligue 1, contro il Lorient. Termina la stagione con 40 gare totali tra Campionato, Coppe nazionali ed europee.\nL'anno seguente gioca altre 33 gare tra Ligue 1 e Coppe nazionali mettendo a segno un altro gol il 3 aprile 2010 nella vittoria per 2 a 0 contro il Le Mans.\nCesena e Parma.\nIl 31 agosto 2010 si trasferisce a titolo definitivo per 1,1 milioni di euro nella Serie A italiana per giocare nelle file del . Esordisce in A il 2 ottobre seguente, giocando da titolare la partita persa per 2 a 0 contro l'Udinese. La sua prima stagione lo vede schierato in campo in 16 occasioni tra Serie A e Coppa Italia.\nIl suo primo gol con la maglia bianconera lo realizza invece il 30 novembre 2011 nella gara, valida come Quarto turno della Coppa Italia 2011-2012, vinta per 3 a 0 contro il Gubbio, realizzando il gol del momentaneo 2-0.\nIl 20 agosto 2012 si trasferisce al con la formula del prestito con diritto di riscatto della met\u00e0 del cartellino. Esordisce con la maglia crociata il 22 settembre 2012 nella partita casalinga contro la Fiorentina, terminata 1-1. La sua seconda apparizione ha luogo il 7 ottobre 2012 nella partita persa per 2-0 con il Catania, partita nella quale viene anche espulso per somma di ammonizioni. Segna il suo primo gol con la maglia del (il primo anche in Serie A) il 30 marzo 2013 nel match vinto 3-0 in casa contro il Pescara. Il 20 giugno 2013, dopo 22 partite e 1 gol tra Campionato e Coppa Italia, il Parma riscatta la met\u00e0 del cartellino del calciatore dal Cesena per 650.000 euro.\nAtalanta.\nNelle file del Parma trova poco spazio e il 3 gennaio 2014, dopo solamente 5 presenze totali nella prima parte della stagione 2013-2014, si trasferisce all'Atalanta con la formula del prestito con diritto di riscatto della met\u00e0 del cartellino in possesso del Parma. Esordisce con i bergamaschi il 6 gennaio 2014 allo Stadio Giuseppe Meazza contro il Milan, nella partita persa 3-0. Con l'Atalanta gioca con pi\u00f9 continuit\u00e0, infatti in met\u00e0 stagione viene schierato in campo in 18 occasioni tra Serie A e Coppa Italia.\nL'8 luglio 2014 viene acquistato l'intero cartellino del calciatore dall'Atalanta; il 7 dicembre 2014 segna il suo primo gol con la maglia della squadra bergamasca, nella partita vinta per 3-2 contro il Cesena. Termina la sua seconda stagione in Lombardia con 27 presenze e 1 gol in A e 2 gare di Coppa Italia.\nLeicester City ed il prestito alla Fiorentina.\nIl 2 agosto 2015 si trasferisce a titolo definitivo in Inghilterra, firmando per il Leicester City, squadra di Premier League. Compie il suo debutto in Premier League il successivo 8 agosto, quando gioca gli ultimi 15 minuti della partita vinta per 4-2 contro il Sunderland. In campionato nelle prime 19 giornate gioca solamente in 4 occasioni, tutte da subentrante, per un totale di 64 minuti effettivi, invece \u00e8 utilizzato in tutti e 3 i match di coppa di lega per le intere durate delle gare.\nIl 1\u00ba febbraio 2016 si trasferisce in prestito alla Fiorentina per 300.000 euro, con diritto di riscatto fissato a 6 milioni di euro. In sei mesi non scende mai in campo con la viola. Il 7 maggio \u00e8 presente al King Power Stadium per la festa del Leicester, vincitore del titolo inglese, di cui per\u00f2 il giocatore non si pu\u00f2 fregiare non avendo raggiunto le cinque presenze, soglia minima convenzionalmente richiesta per l'attribuzione del titolo.\nRientrato al Leicester, \u00e8 escluso dalla rosa per la stagione 2016-2017. Nel gennaio 2017 \u00e8 reintegrato in rosa dopo le partenze di Luis Hern\u00e1ndez e Jeffrey Schlupp. Torna in campo l'8 febbraio 2017 nel replay del quarto turno di FA Cup contro il , vinto per 3-1. Nonostante le poche presenze stagionali, debutta da titolare in UEFA Champions League in occasione dei quarti di finale contro l', giocando sia nella gara persa in trasferta per 1-0 dell'andata (per l'infortunio di Wes Morgan) che nella gara di ritorno pareggiata in casa per 1-1 (per la squalifica di Robert Huth). Nel 2017-2018 scende in campo in sole 5 occasioni in tutta la stagione.\nNottingham Forest.\nDopo aver cominciato l'annata 2018-2019 nelle file del Leicester senza mai scendere in campo, il 18 gennaio 2019 firma un contratto di un anno e mezzo con il , squadra della seconda divisione inglese.\nNazionale.\nIl 7 ottobre 2008 viene convocato per la prima volta dalla nazionale Under-21 francese per prendere parte alle gare valide per le qualificazioni ad Euro 2009 del 10 e 14 ottobre seguente contro la Germania; Benalouane esordisce nella seconda gara, persa per 1 a 0, subentrando al 21' minuto al posto dell'infortunato Younes Kaboul.\nNel settembre 2010 viene convocato dalla nazionale maggiore tunisina per prendere parte alle gare di qualificazioni alla Coppa d'Africa 2012 senza per\u00f2 scendere mai in campo.\nRiceve un'altra convocazione nel 2013 che per\u00f2 non accetta.\nNel 2018 torner\u00e0 sui propri passi accettando la chiamata della selezione africana con cui debutta il 23 marzo contro l'Iran in amichevole. Lo stesso anno verr\u00e0 convocato per il Mondiale in Russia, in cui giocher\u00e0 solo la sfida persa per 5-2 contro il Belgio (rilevando al 41\u00ba l'infortunato Syam Ben Youssef) in cui \u00e8 protagonista in negativo della gara.\nStatistiche.\nPresenze e reti nei club.\n\"Statistiche aggiornate al 29 settembre 2019.\""}
{"id": "1726373", "revid": "25152", "url": "https://it.wikipedia.org/wiki?curid=1726373", "title": "Testa di Gufo", "text": ""}
{"id": "1726376", "revid": "339392", "url": "https://it.wikipedia.org/wiki?curid=1726376", "title": "Volokolamskaja (chiusa)", "text": ""}
{"id": "1726380", "revid": "125760349", "url": "https://it.wikipedia.org/wiki?curid=1726380", "title": "Fidenza 1922 Football Club", "text": "Il Fidenza 1922 Football Club S.r.l. (meglio noto come Fidenza), \u00e8 una squadra calcistica con sede nella citt\u00e0 di Fidenza, in provincia di Parma. Fondata nel 1922, disputa le partite casalinghe allo Stadio Comunale Fausto Cavagna di Busseto (PR), impianto dotato di una tribuna coperta e di una capienza di circa 1000 posti.\nStoria.\nLa squadra gioc\u00f2 la sua stagione pi\u00f9 prestigiosa nel 1924-1925, quando fece parte della Lega Nord, la progenitrice della successiva Lega Calcio, ma il relativo sforzo economico ne caus\u00f2 lo scioglimento.\nNel campionato di Eccellenza Emilia-Romagna 2007-2008 la squadra raggiunge il terzo posto a pari merito con il Fiorano, che le d\u00e0 diritto a partecipare ai play-off. La partita viene giocata in casa dei modenesi e termina 0-0 anche dopo i supplementari, facendo cos\u00ec terminare la stagione del Fidenza.\nNella stagione 2010-2011 ha militato nel campionato di Eccellenza Emilia-Romagna, sesta divisione del calcio italiano. Il 26 gennaio 2011 si aggiudica la finale di Coppa Italia regionale di Eccellenza battendo nel campo neutro di Castelfranco il Massalombarda con il risultato di 3-1 grazie alla rete di Cantini e alla doppietta di Franchi vincendo cos\u00ec la Coppa Italia Eccellenza Emilia-Romagna.\nConclude la stagione 2010-2011 al secondo posto, ma perde in Coppa Italia Dilettanti contro il Pisa Sporting Club.\nNella stagione 2011-2012 milita nel campionato nazionale di Serie D, girone B, grazie ad un ripescaggio. Conclude la stagione al 9\u00ba posto.\nNella stagione 2012-2013 milita nel campionato nazionale di Serie D, girone D.\nDurante il periodo invernale Stefano Paraluppi subentra a Gianluca Baratta alla guida della squadra fidentina.\nPer la stagione 2013-2014 il Fidenza Calcio dopo aver confermato l'iscrizione alla Serie D decide di affidare la squadra al tecnico borghigiano Francesco Montanini. Termina per\u00f2 16\u00ba nel girone ed \u00e8 costretto ai play-out. Perde la gara decisiva dei play-out ed \u00e8 retrocesso in Eccellenza.\nTifoseria.\nLa tifoseria del Fidenza calcio non \u00e8 molto nota tra i gruppi ultras emiliani,ma quando c'\u00e8 non fa mancare il suo calore verso la squadra.\nGli ultimi movimenti ultras in questa piccola cittadina in provincia di Parma sono risalenti all'anno 2010 dove essi si fecero conoscere come \"Kaos Fidenza\" poi nome cambiato in \"Pirates Fidenza\". Nelle ultime partite casalinghe si \u00e8 visto esporre anche uno striscione con scritto \"Ultras Fidenza\" probabile segnale che il loro movimento \u00e8 sempre attivo.\nRivalit\u00e0.\nI principali rivali dei fidentini sono i supportes dell'Unione Sportiva Fiorenzuola 1922 e per questioni di dominio cittadino c'\u00e8 una forte rivalit\u00e0 anche con i tifosi granata dell'A.S. Fidentina.\nAltre rivalit\u00e0 abbastanza sentite sono quelle con i concittadini del F.C. Borgo San Donnino Calcio, terza squadra calcistica di Fidenza. La rivalit\u00e0 tra queste due squadre \u00e8 sempre molto accesa, nonostante si incontrino raramente a causa della differenza di categoria.\nAltra rivalit\u00e0, anche questa sentita per entrambe le tifoserie, si ha con i vicini ultras dell\u2019Alsenese Calcio, in particolare con il gruppo pi\u00f9 caldo della tifoseria, le brigate giallobl\u00f9 . Rivalit\u00e0 che intercorre per via della distanza fra le due citt\u00e0.\nLe due squadre si sono sfidate nella stagione 2017-2018 nel campionato di Prima categoria, dopo molti anni passati in campionati differenti.\nSono importanti anche le rivalit\u00e0 con l'A.S.D. Salsomaggiore Calcio 1913, l'F.C. Soragna 1921, il Fontanellato Calcio e il Crociati Noceto.\nAltre rivalit\u00e0, comunque importanti per motivi esclusivamente territoriali, sono quelle con il Piacenza Calcio 1919 e con l'Associazione Sportiva Pro Piacenza 1919."}
{"id": "1726381", "revid": "124808", "url": "https://it.wikipedia.org/wiki?curid=1726381", "title": "Med Kirkeby p\u00e5 L\u00e6s\u00f8", "text": ""}
{"id": "1726382", "revid": "767487", "url": "https://it.wikipedia.org/wiki?curid=1726382", "title": "Laurent Roussey", "text": "Carriera.\nClub.\nAllenatore.\nNel febbraio del 2011 torna alla guida del . Dopo aver vinto una coppa Svizzera d\u00e0 le proprie dimissioni il 23 aprile 2012, all'indomani della pesante sconfitta interna contro il . Il 25 maggio 2012 viene ingaggiato dal Losanna.Dopo aver ottenuto solo 4 punti dopo 12 partite, decide di un comune accordo con la societ\u00e0 vodese di rassegnare le dimissioni il 21 ottobre 2013 per firmare un'intesa lo stesso giorno al ; club che aveva lasciato 18 mesi prima."}
{"id": "1726383", "revid": "1305772", "url": "https://it.wikipedia.org/wiki?curid=1726383", "title": "Agony (videogioco 1992)", "text": "Agony \u00e8 un videogioco di tipo sparatutto a scorrimento orizzontale, sviluppato dalla software house belga Art &amp; Magic e pubblicato nel 1992 dall'inglese Psygnosis per Amiga. L'ambientazione \u00e8 a sfondo fantasy e surreale e il protagonista \u00e8 un rapace notturno, per la precisione un barbagianni.\nTrama.\nSecondo la storia contenuta nel manuale di gioco, il maestro dei \"maghi del sole\" Acanthopsis riesce a scoprire e a padroneggiare una forza chiamata \"Potere Cosmico\", pagandone per\u00f2 il prezzo con la sua stessa vita. Prima di morire, tuttavia, riesce a rivelarne l'esistenza ai suoi discepoli, Alestes e Mentor. Il gioco non presenta alcuna introduzione, tuttavia sia il gioco che il manuale descrivono come Aleste sia stato trasformato in un barbagianni per superare le trappole e il mostri di Mentor, allo scopo di raggiungere la fonte del Potere Cosmico.\nModalit\u00e0 di gioco.\nIl rapace vola attraverso sei mondi pieni di mostri e utilizza come arma le sue ondate di ecolocalizzazione, con le quali il giocatore pu\u00f2 sparare ai nemici. \nIl gioco si caratterizza per la ricca grafica e le musiche di sottofondo. L'azione si svolge su sei livelli, ognuno con un boss finale. Per affrontare le varie difficolt\u00e0, lungo il percorso il giocatore trova delle pozioni e delle formule che potenziano i suoi colpi e gli permettono di lanciare degli incantesimi, come ad esempio per congelare i nemici presenti sullo schermo. Tenendo premuto il pulsante di fuoco si accede a un men\u00f9 di selezione degli incantesimi.\nSviluppo.\nIl gioco fa largo uso delle capacit\u00e0 hardware dell'Amiga, come la gestione di tre strati di scorrimento in parallasse dello sfondo (l'Amiga permette di scorrere due livelli in hardware, mentre \"Agony\" fa scorrere 3 piani diversi ricorrendo a un particolare algoritmo), la sfumatura dei colori fatta utilizzando un interrupt raster agganciato al pennello video per cambiare la tavolozza, la modalit\u00e0 grafica Extra Half Brite per avere ben 64 colori contemporaneamente sullo schermo per le immagini statiche mostrate durante il caricamento dei livelli, e le capacit\u00e0 audio per riprodurre la musica campionata.\nA differenza di altri giochi dell'epoca, in cui le vicende che portano alla situazione che il giocatore si trova ad affrontare nel videogioco sono narrate nell'introduzione grafica dello stesso, \"Agony\" era cos\u00ec ricco di grafiche e musiche che fu deciso, per motivi economici, di distribuirlo usando al massimo tre dischi: fu cos\u00ec tagliata fuori l'introduzione, gi\u00e0 realizzata e mostrata in una demo del gioco. La storia si trova perci\u00f2 nel libretto incluso al gioco.\nIl gioco \u00e8 stato sviluppato dalla Art &amp; Magic, precedentemente nota come \"Ordilogic Systems\" e autrice del gioco \"Unreal\" (1990), di cui \"Agony\" inizialmente avrebbe dovuto essere il seguito. Il codice del gioco \u00e8 stato scritto da Yves Grolet, mentre la grafica \u00e8 stata realizzata da Frank Sauer e Marc Albinet.\nSebbene la figura del barbagianni come protagonista del possa apparire legata alla Psygnosis, che aveva appunto questo rapace nel proprio logo, in realt\u00e0 la scelta di tale figura \u00e8 stata fatta in maniera indipendente dagli sviluppatori, e tale rapace notturno \u00e8 stato scelto per il modo aggraziato di volare e perch\u00e9 si adattava molto bene alle atmosfere del gioco.\nIl logo del gioco \u00e8 stato realizzato da Anthony Roberts e Roger Dean.\nL'artwork per la cover del box di Agony \u00e8 presa da un'illustrazione del 1987 di Tony Roberts, precedentemente utilizzata come box cover per un altro gioco, \u201dAdventure A: Planet of Death\u201d, un'avventura testuale per Sinclair ZX Spectrum, Amstrad CPC e Commodore 64 del 1982 (l'artwork per la copertina venne utilizzato nelle release successive del gioco).\nMusica.\nIl tema iniziale del gioco, eseguito al pianoforte e campionato, \u00e8 stato composto da Tim Wright. Nel gioco tuttavia non \u00e8 stata inclusa la versione originale del tema, ma bens\u00ec una modificata da Frank Sauer. Franck Sauer avvert\u00ec Wright di poter ottenere suoni di piano migliorati per il brano e chiese il permesso di cambiarli. Wright fu d'accordo, ma non sent\u00ec il risultato finale prima della pubblicazione del gioco. Wright afferm\u00f2 quindi che la musica era \"errata\", nel senso che una nota era stata suonata ad un'ottava sotto all'originale, ma Sauer diede una versione differente, e cio\u00e8 che il file del tema era stato spedito con una frequenza di campionamento da lui ritenuta troppo elevata e che lo aveva perci\u00f2 suonato e ricampionato ad una frequenza diversa. Il problema era che una nota non veniva suonata del tutto perch\u00e9 era stata portata troppo in alto ed era fuori dall'intervallo di frequenze riproducibili dal file campionato: la soluzione fu quella di abbassarla appunto di un'ottava per poter essere nuovamente suonata.\nIl tema iniziale \u00e8 stato anche utilizzato dal gruppo black metal Dimmu Borgir, che lo ha utilizzato per la sua canzone \"Sorgens Kammer\" presente nell'album \"Stormbl\u00e5st\" del 1996. I Dimmu Borgir non hanno per\u00f2 accreditato Wright come autore del tema originale per cui, dopo una lunga trattativa, la canzone \u00e8 stata tolta dalla riedizione del 2005 dell'album.\nIl tema finale \u00e8 stato composto da Robert Ling e Martin Wall, le musiche del gioco da Jeroen Tel, e le musiche delle schermate di caricamento da Robert Ling, Martin Wall, Matthew Simmonds, Martin Iveson e Allister Brimble. Brimble \u00e8 accreditato di un tema, anche se poi non \u00e8 stato incluso nella versione finale del gioco."}
{"id": "1726390", "revid": "767487", "url": "https://it.wikipedia.org/wiki?curid=1726390", "title": "3 giorni per la verit\u00e0", "text": "3 giorni per la verit\u00e0 (\"The Crossing Guard\") \u00e8 un film indipendente del 1995, secondo film diretto da Sean Penn, con protagonista Jack Nicholson.\nFu presentato in concorso alla 52\u00aa Mostra internazionale d'arte cinematografica di Venezia.\nTrama.\nFreddy Gale ha passato gli ultimi cinque anni della sua vita covando un forte rancore nei confronti di John Booth, l'uomo che, guidando ubriaco, invest\u00ec ed uccise sua figlia, una bambina di sette anni. Dopo quel tragico evento Freddy ha aspettato che l'assassino di sua figlia uscisse di prigione per potersi vendicare, mentre la sua vita e il suo matrimonio andavano a pezzi. Corroso dal senso di colpa, Booth esce di prigione, ma dovr\u00e0 fare i conti con la rabbia di Gale, introdottosi in casa sua per ucciderlo, ma inaspettatamente Freddy concede all'uomo tre giorni. Tre giorni che separano i due uomini dall'incontro fatale che segner\u00e0 le loro vite.\nAccoglienza.\nIl film \u00e8 uscito il 16 novembre 1995 e ha ricevuto recensioni generalmente positive da parte della critica. Nonostante ci\u00f2, il film \u00e8 stato un fallimento commerciale, incassando solo 869.000 dollari in tutto il mondo, contro un budget di 9 milioni di dollari.\nDistribuzione.\nIl film \u00e8 stato distribuito in svariati paesi, con vari titoli.\nCuriosit\u00e0.\nNel finale del film si pu\u00f2 leggere una dedica ad Henry Charles Bukowski Jr., amico di Sean Penn, con la scritta: \"I miss you\" (mi manchi).\nRiconoscimenti.\nIl film non ha vinto nessun premio, ma \u00e8 stato nominato 4 volte:"}
{"id": "1726396", "revid": "2226803", "url": "https://it.wikipedia.org/wiki?curid=1726396", "title": "Air Support", "text": "Air Support \u00e8 un videogioco strategico sviluppato e pubblicato dalla Psygnosis per Amiga nel 1992 e Atari ST sempre nello stesso anno.\nEsiste anche una versione per la mitica consolle Commodore 64, sviluppata in precedenza nel 1984. Il gioco viene classificato come \"strategy, turn based\", evidenziando le peculiarit\u00e0 in termini di gioco di strategia basato su turni"}
{"id": "1726397", "revid": "721282", "url": "https://it.wikipedia.org/wiki?curid=1726397", "title": "Adidas Power Soccer", "text": "Adidas Power Soccer \u00e8 un videogioco di calcio sviluppato e pubblicato dalla Psygnosis per PlayStation e Microsoft Windows nel 1996."}
{"id": "1726398", "revid": "1714743", "url": "https://it.wikipedia.org/wiki?curid=1726398", "title": "Filippo Luigi del Palatinato-Neuburg", "text": "Biografia.\nEra figlio di Volfango del Palatinato-Zweibr\u00fccken e di Anna d'Assia.\nAlla morte del padre nel 1569, lui e i fratelli si spartirono i domini paterni e a Filippo Luigi tocc\u00f2 il ducato di Neuburg.\nSpos\u00f2 a Neuburg nel 1574 una nipote di Ferdinando I d'Asburgo, in quanto figlia di Maria d'Austria, Anna di J\u00fclich-Kleve-Berg (1552-1632)\nNel 1613 si convert\u00ec al cattolicesimo e venne a far parte della Lega cattolica accanto alla Spagna.\nCon il trattato di Xanten, che sanciva la fine delle ostilit\u00e0 per la successione al ducato J\u00fclich-Cleves-Berg, Filippo Luigi ottenne per s\u00e9 e per i suoi eredi i territori di J\u00fclich-Berg e la citt\u00e0 di Ravenstein.\nMor\u00ec nel 1614 e fu sepolto a Lauingen.\nDiscendenza.\nFilippo Luigi ed Anna ebbero otto figli:"}
{"id": "1726401", "revid": "729019", "url": "https://it.wikipedia.org/wiki?curid=1726401", "title": "Rjazanskij Prospekt", "text": "Rjazanskijy Prospekt , \u00e8 una stazione della Metropolitana di Mosca situata sulla Linea Tagansko-Krasnopresnenskaja. Aperta il 31 dicembre 1966 come parte del ramo \u017ddanovskij, la stazione \u00e8 situata dove la linea, anzich\u00e9 continuare sotto il viale Volgogradskij, inizia a seguire il percorso di viale Rjazan, che si estende per diversi chilometri parallelamente ad esso e che raggiunge la citt\u00e0 di Rjazan'.\nCome tutte le stazioni a bassa profondit\u00e0 costruite all'epoca, il design \u00e8 classico, tuttavia, come nella stazione Volgogradskij Prospekt, la banchina \u00e8 ristretta. La composizione della stazione (affidata agli architetti Nian Aleshina, Yuriy Vdovin e N.G. Smailov) adott\u00f2 i motivi tradizionali di Rjazan' alle mura, dove le piastrelle bianche sono disposte in alternanza con piastrelle rosse. I pilastri sono ricoperti in marmo grigio-indaco, e il pavimento in granito grigio e rosa. Diversamente dalle altre, questa stazione presenta due ingressi in superficie, ognuno posto su un lato di viale Rjazanskij, con accesso anche su via Akademika Skrjabina.\nNel futuro, probabilmente questa stazione si staccher\u00e0 dalla linea Tagansko-Krasnopresnenskaja, e si unir\u00e0 ad altre stazioni dell'altro ramo che corrono lungo viale Rjazanskij.\nNel marzo 2002 la stazione sosteneva un modesto traffico di passeggeri, ammontante a circa 70.410 persone al giorno."}
{"id": "1726402", "revid": "842", "url": "https://it.wikipedia.org/wiki?curid=1726402", "title": "Adventures of Lomax", "text": ""}
{"id": "1726403", "revid": "1573940", "url": "https://it.wikipedia.org/wiki?curid=1726403", "title": "Chiesa di San Zenone (Gallarate)", "text": " \nLa chiesa di San Zenone \u00e8 una chiesa di Gallarate. \nIl culto di san Zenone pare sia stato portato a Gallarate da soldati longobardi provenienti da Verona. La chiesa gi\u00e0 esisteva nel XIV secolo e fu due secoli dopo ricostruita e allargata con nuove cappelle. Nuovamente nel XVIII secolo sub\u00ec un rifacimento radicale; il vecchio campanile fu demolito nel 1897 e sostituito dall'attuale alto pi\u00f9 di 50 metri e sovrastato dalla statua del santo protettore. La facciata fu poi completamente decorata nel 1935.\nBibliografia.\nLuigi Aspesi, \"Gallarate nella storia e nella tradizione\", Varese, Societ\u00e0 Gallaratese di Studi Patri, 1978. "}
{"id": "1726405", "revid": "643494", "url": "https://it.wikipedia.org/wiki?curid=1726405", "title": "Missi Pyle", "text": "Biografia.\nAndrea Kay Pyle, meglio conosciuta con il suo nome d'arte Missi Pyle, \u00e8 la figlia di Frank e Linda Pyle e sorella maggiore di Frank Pyle.\nImmediatamente cap\u00ec che la sua grande passione erano cinema e teatro, cos\u00ec nel 1995, a 23 anni, si laure\u00f2 in cinematografia alla \"North Carolyna School of Arts\". Il suo lancio al cinema per\u00f2 non fu immediato, infatti inizi\u00f2 a fare un provino dopo l'altro senza mai essere scelta. Il suo debutto avvenne nel piccolo schermo nel 1999, nella serie americana prodotta dalla NBC \"Mad About You\", in onda sul canale dal 1992, dove interpret\u00f2 il ruolo di una bellissima donna nell'ultimo episodio della serie che ottenne ascolti altissimi.\nNello stesso anno partecip\u00f2 ad altre due serie, tra cui la famosissima sitcom americana \"Friends\", partecipando per\u00f2 a soli due episodi. Sempre nel 1999 avvenne il suo debutto al cinema, in un ruolo secondario nel film \"Galaxy Quest\", parodia demenziale di \"Star Trek\" con un cast sorprendente formato da attori quali Tim Allen, Alan Rickman e Sigourney Weaver, ma questo non servir\u00e0 a lanciarla poich\u00e9 la giovane attrice dovette continuare a partecipare a tantissimi provini, senza mai essere scelta, tanto che nel 2000 non apparve in nessun film o serie TV.\nLa sua grande occasione avvenne nel 2001 quando venne scelta grazie alla sua grande bravura come attrice comica per il quarto capitolo di \"Mamma, ho perso l'aereo\", intitolato \"Mamma, ho allagato la casa\", che, sebbene non ebbe molto successo, le serv\u00ec come trampolino di lancio verso le grandi produzioni hollywoodiane.\nSebbene abbia sempre recitato in ruoli minori, gli anni seguenti inizi\u00f2 a partecipare a film di enorme successo e con cast \"di Serie A\" quali \"Un ciclone in casa\" con Steve Martin e Queen Latifah, \"50 volte il primo bacio\" a fianco di Adam Sandler e Drew Barrymore (la quale ha detto di ammirare molto Missi), \"Palle al balzo - Dodgeball\" assieme a Vince Vaughn e Ben Stiller, il burtoniano \"La fabbrica di cioccolato\" insieme a Johnny Depp ed il film per ragazzi \"Stormbreaker\", tratto dalla serie di romanzi di Anthony Horowitz. \u00c8 anche apparsa nel passare degli anni in svariate serie di successo, tra cui \"Heroes\", \"Grey's Anatomy\", \"Numb3rs\".\n\u00c8 stata sposata due volte: prima con l'autore Antonio Sacre dal 2000 al 2005 e dal 2008 al 2012 con il conduttore televisivo Casey Anderson.\nHa poi partecipato ad una \"faux cerimony\", sposando la sua ex compagna di band, Shawnee Smith presso l\"'All Love is Equal Launch Party\" ad Hollywood il 18 novembre 2009. Le due attrici lo hanno fatto a sostegno dell'abrogazione della legge Prop 8, che in California vieta il matrimonio fra persone dello stesso sesso. L'attore Hal Sparks, vestito da sacerdote, ha celebrato la cerimonia utilizzando degli hula hoop color arcobaleno come fedi nuziali.\nDoppiatrici italiane.\nNelle versioni in italiano dei suoi film, Missi Pyle \u00e8 stata doppiata da:"}
{"id": "1726407", "revid": "287204", "url": "https://it.wikipedia.org/wiki?curid=1726407", "title": "Knock", "text": ""}
{"id": "1726410", "revid": "1543377", "url": "https://it.wikipedia.org/wiki?curid=1726410", "title": "Mariss Jansons", "text": "Biografia.\nFiglio del direttore d'orchestra Arv\u012bds Jansons e della cantante d'opera Iraida Jansons, di origine ebraica, Mariss viene partorito in un nascondiglio a Riga dopo che il nonno e lo zio materni furono uccisi nel ghetto della citt\u00e0.\nDa bambino inizia lo studio del violino con suo padre, il quale vince nel 1946 il secondo premio in un concorso nazionale e viene scelto da Evgenij Mravinskij come assistente all'Orchestra Filarmonica di Leningrado. Quando la sua famiglia lo raggiunge nel 1956, il giovane Mariss viene ammesso al Conservatorio di Leningrado, dove studia pianoforte e direzione d'orchestra, nonostante l'insistenza del padre a continuare violino. Nel 1969 prosegue i suoi studi a Vienna con Hans Swarowsky e a Salisburgo con Herbert von Karajan, che lo invita a diventare suo assistente nell'orchestra dei Berliner Philharmoniker, ma le autorit\u00e0 sovietiche gli impediscono di espatriare.. Diviene allievo anche del direttore Evgeny Mravinsky.\nNel 1973, Jansons viene nominato direttore associato della Filarmonica di Leningrado, oggi di San Pietroburgo.\nNel 1979 \u00e8 designato alla direzione musicale dell'Orchestra Filarmonica di Oslo, con la quale si esibisce e incide con intensit\u00e0 fino al 2002.\nNel 1981 dirige la prima esecuzione assoluta nell'\u00d8stland Musikkonservatorium di Oslo di \"Pedagogisk Ouverture\" di Olav Anton Thommessen, nel 1982 nel National Teater di Oslo di \"Brunnen\" di Egil Hovland, nel 1983 la prima televisiva postuma nella Norsk rikskringkasting di Oslo di \"Paa Vidderne\" di Frederick Delius e nel 1988 nell'\u00d8stland Musikkonservatorium di Oslo di \"The Great Attractor\" di Olav Anton Thommessen.\nJansons si dimette da quell'incarico nel 2000 dopo contrasti con la citt\u00e0 a proposito dell'acustica dell'Oslo Konserthus\nA Salisburgo dirige nel 1990 un concerto con la Oslo Philharmonic (Oslo-Filharmonien) e Radu Lupu, nel 1992 con la Saint Petersburg Philharmonic Orchestra, nel 1993 un concerto con Yuri Bashmet, nel 1994 un concerto con i Wiener Philharmoniker, nel 1995 e nel 1997 due concerti, nel 1998 un concerto, nel 1999 un concerto con la Pittsburgh Symphony Orchestra, nel 2002 tre concerti, nel 2003 tre concerti, nel 2006 un concerto con la Orchestra reale del Concertgebouw ed Alfred Brendel e la Sinfonia n. 6 (Mahler), nel 2007 un concerto con la Symphonieorchester ed il Coro della Bayerischer Rundfunk, nel 2008 un concerto con El\u012bna Garan\u010da, nel 2009 un concerto, nel 2010 un concerto con Ferruccio Furlanetto, nel 2011 due concerti con Lang Lang e nel 2012 un concerto con Le\u014dnidas Kavakos ed uno con Nina Stemme.\nNel 1992, Jansons viene nominato direttore ospite principale della London Philharmonic Orchestra.\nAl Teatro alla Scala di Milano nel 1992 dirige tre concerti.\nNel 1997 \u00e8 direttore musicale della Pittsburgh Symphony Orchestra. Il suo contratto iniziale durava tre anni, ma i suoi rinnovamenti successivi erano annuali. Nel giugno 2002 dichiara l'intenzione di voler lasciare l'orchestra nel 2004.\nNell'aprile 1996 a Oslo, Jansons rischia seriamente la vita durante la conduzione delle ultime pagine della \"Boh\u00e8me\" in seguito ad un infarto. Scampato il pericolo, il direttore d'orchestra lettone si prende una pausa per la riabilitazione in Svizzera. Pi\u00f9 tardi, un'\u00e9quipe di chirurghi a Pittsburgh gli impianta un defibrillatore nel torace: Nel caso di un altro infarto, questo impianto gli avrebbe dato una scossa elettrica. I suoi problemi cardiaci sono congeniti: Nel 1984 Arv\u012bds Jansons, suo padre, muore dirigendo la Hall\u00e9 Orchestra. Mariss Jansons dichiar\u00f2 di soffrire molto il jet lag e questa fu una delle ragioni che lo convinsero a lasciare gli Stati Uniti.\nAll'inizio della stagione musicale 2003-2004, Jansons ottenne la direzione dell'Orchestra sinfonica della Radio Bavarese (BRSO), per un contratto iniziale di tre anni.. Il suo ingaggio con la BRSO \u00e8 per 10 settimane ogni stagione. Nel settembre 2006, Jansons estende il suo iniziale contratto con la BSO fino all'agosto 2009. Nel luglio 2007 lo estende ulteriormente, fino al 2012.\nNell'ottobre 2002 Jansons diventa il sesto direttore dell'Orchestra reale del Concertgebouw (KCO) di Amsterdam, ma in effettivo dal 1\u00ba settembre 2004, quando succede a Riccardo Chailly rimanendo fino al 2015.\nAl Teatro La Fenice di Venezia nel 2003 dirige in concerto i Wiener Philharmoniker.\nNel 2006, Mariss Jansons dirige il Concerto di Capodanno di Vienna.\nAncora alla Scala nel 2007 dirige in concerto la Symphonie Orchester des Bayerischen Rundfunks e nel 2008 la Royal Concertgebouw Orchestra.\nNell'ottobre 2007, Jansons, che era luterano, dirige la Nona Sinfonia di Beethoven con l'Orchestra sinfonica della Radio Bavarese per Papa Benedetto XVI e altri 7000 presenti all\"'Auditorio Paolo VI\". Il concerto viene trasmesso in Mondovisione.\nIl 1\u00ba gennaio 2012 torna invece sul podio dei Wiener Philharmoniker per dirigere nuovamente il Concerto di Capodanno di Vienna ed in settembre dirige Ein deutsches Requiem al Concertgebouw.\nNel 2015 dirige lo Stabat Mater (Dvo\u0159\u00e1k) con l'Orchestra sinfonica della Radio Bavarese a Lucerna.\nIn occasione dei concerti di Capodanno del 2016 ha ricoperto per la terza volta tale incarico.\nNel 2018 \u00e8 stato nominato membro onorario dei Berliner Philharmoniker.\nNell'aprile 2019 ha ricevuto il Premio Herbert von Karajan al Festival di Pasqua di Salisburgo. Da anni era alla guida della Bavarian Radio Symphony Orchestra di Monaco. Le sue registrazioni pi\u00f9 note riguardano, in particolare, le sinfonie di Mahler per cui era celeberrimo, e la musica di Strauss; secondo i critici fu ineguagliabile per la capacit\u00e0 di collocare precisamente i musicisti nell'orchestra.\n\u00c8 morto a San Pietroburgo il 1 dicembre 2019.\nVita privata.\nJansons si \u00e8 sposato due volte. La sua prima moglie, di nome Ira, gli diede una figlia, Ilona, ora pianista al teatro Mariinsky. Il primo matrimonio finisce durante la permanenza di Jansons a Oslo. Si \u00e8 sposato in seconde nozze con Irina, una logopedista, a San Pietroburgo."}
{"id": "1726411", "revid": "729019", "url": "https://it.wikipedia.org/wiki?curid=1726411", "title": "Vychino", "text": "Vychino \u00e8 una stazione della metropolitana di Mosca, situata sulla linea Tagansko-Krasnopresnenskaja. Inaugurata il 31 dicembre 1966 come tratta finale del ramo \u017ddanovskij, la fermata \u00e8 stata per quasi 50 anni il capolinea meridionale della linea fino a quando nel 2013 sono state inaugurate le stazioni di Lermontovskij Prospekt e di \u017dulebino. Questa stazione \u00e8 unica per molti aspetti: prima di tutto, \u00e8 stata l'ultima stazione di Mosca (non considerando la ricostruzione di Vorob'\u0451vy Gory nel 2002 e della metropolitana leggera nel 2003) ad essere in superficie, ed \u00e8 stata l'ultima ad avere le banchine ai lati. Infatti, la stazione della metropolitana \u00e8 solo parte del complesso punto di interscambio tra la metropolitana e le principali linee ferroviarie interurbane (dirette a Kazan').\nDisegnata da A.F. Strelkov e V.F. Cheremin, l'intero complesso presenta quattro banchine, due delle quali a isola. La ferrovia utilizza quattro dei sei binari, mentre la metropolitana utilizza gli altri due. \u00c8 impossibile accedere a una banchina da un'altra senza lasciare la metropolitana; esistono due sottopassi pedonali che permettono il trasbordo tra le banchine. Il collegamento ferrovia-metropolitana \u00e8 possibile solamente dai treni diretti da Mosca verso il centro, dove la banchina \u00e8 condivisa da treni e metropolitana.\nQuando l'intero punto di trasferimento fu costruito, fu progettato nella prospettiva della sottostima del carico di passeggeri. In aggiunta al traffico ferroviario, Vychino pu\u00f2 anche contare su una vicina stazione di autobus, pertanto molti passeggeri provenienti dall'Oblast di Mosca giungono a tale stazione. Di conseguenza, la piccola stazione, nel mese di marzo 2002, ebbe uno dei maggiori carichi di passeggeri della rete, che si attest\u00f2 a 174.250 persone.\nInizialmente, i treni viaggiatori si fermavano poco al di fuori della stazione, ma dal 2000 fu chiaro che la stazione necessitava di una grande opera di ristrutturazione. Nel 2004 fu chiusa la fermata, ma solo per i treni delle ferrovie, per consentire i lavori; gli utenti dei treni dovevano utilizzare la stazione ferroviaria Kazanskij. Durante questo periodo, le vecchie tettoie in cemento degli anni sessanta furono abbattute, e sostituite con moderne tettoie trasparenti bianche e verdi, pi\u00f9 decorative. Le scale vennero coperte da tettoie e il pavimento in cemento fu sostituito da pavimento in pietra. La banchina centrale triplic\u00f2 quasi la sua superficie. La parte della stazione utilizzata dalla metropolitana mantenne le tettorie, che furono per\u00f2 completamente riverniciate e i vecchi elementi di illuminazione vennero sostituiti, dando alla banchina un aspetto pi\u00f9 pulito. I sottopassi furono allargati e le vecchie piastrelle furono sostituite da marmo. Il complesso fu riaperto al pubblico il 2 ottobre 2004.\nNon essendoci collegamenti tra le banchine della metropolitana, il cambio di direzione del treno avviene a Rjazanskij Prospekt. Oltre la stazione, vi \u00e8 un binario utilizzato per il cambiamento di senso di marcia dei treni e il collegamento che conduce al deposito Vychino.\nIn origine, la stazione era chiamata \u017ddanovskaja (da qui il nome dell'intero ramo della linea), in onore del famoso rivoluzionario e politico Andrej \u017ddanov; nel 1988 il nome \u00e8 stato cambiato e portato a quello attuale, Vychino, preso dal nome del quartiere in cui sorge la stazione."}
{"id": "1726413", "revid": "767487", "url": "https://it.wikipedia.org/wiki?curid=1726413", "title": "Alpha Ethniki 1982-1983", "text": "L'Alpha Ethniki 1982-1983 fu la 47\u00aa edizione della massima serie del campionato di calcio greco, conclusa con la vittoria del Olympiacos, al suo ventiquattresimo titolo e quarto consecutivo.\nCapocannoniere del torneo fu Nikos Anastopoulos (Olympiacos), con 29 reti.\nFormula.\nCome nella stagione precedente le squadre partecipanti furono 18 e disputarono un girone di andata e ritorno per un totale di 34 partite.\nIn vista di una riduzione del numero di club le ultime quattro classificate furono retrocesse in Beta Ethniki.\nIl punteggio prevedeva due punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono quattro: i campioni alla Coppa dei Campioni 1983-1984, la vincitrice della coppa nazionale alla Coppa delle Coppe 1983-1984 e seconda e terza classificata alla Coppa UEFA 1983-1984.\nClassifica finale.\nLegenda:\nNote:\nSpareggio salvezza.\nPanionios e Makedonikos terminarono il campionato a pari punti e disputarono uno spareggio in gara unica per determinare la quarta squadra retrocessa a Volos il 3 luglio 1983."}
{"id": "1726417", "revid": "287204", "url": "https://it.wikipedia.org/wiki?curid=1726417", "title": "Loic Perrin", "text": ""}
{"id": "1726418", "revid": "287204", "url": "https://it.wikipedia.org/wiki?curid=1726418", "title": "Jeremie Janot", "text": ""}
{"id": "1726420", "revid": "287204", "url": "https://it.wikipedia.org/wiki?curid=1726420", "title": "Siaka Tiene", "text": ""}
{"id": "1726421", "revid": "287204", "url": "https://it.wikipedia.org/wiki?curid=1726421", "title": "Cedric Varrault", "text": ""}
{"id": "1726422", "revid": "287204", "url": "https://it.wikipedia.org/wiki?curid=1726422", "title": "Etienne Didot", "text": ""}
{"id": "1726423", "revid": "287204", "url": "https://it.wikipedia.org/wiki?curid=1726423", "title": "Romain Danze", "text": ""}
{"id": "1726425", "revid": "10873", "url": "https://it.wikipedia.org/wiki?curid=1726425", "title": "Canadarm 2", "text": ""}
{"id": "1726426", "revid": "4711", "url": "https://it.wikipedia.org/wiki?curid=1726426", "title": "Stephane M'Bia", "text": ""}
{"id": "1726427", "revid": "287204", "url": "https://it.wikipedia.org/wiki?curid=1726427", "title": "Mickael Pagis", "text": ""}
{"id": "1726428", "revid": "287204", "url": "https://it.wikipedia.org/wiki?curid=1726428", "title": "Jerome Leroy", "text": ""}
{"id": "1726431", "revid": "287204", "url": "https://it.wikipedia.org/wiki?curid=1726431", "title": "Djimi Traore", "text": ""}
{"id": "1726433", "revid": "287204", "url": "https://it.wikipedia.org/wiki?curid=1726433", "title": "Gregory Bourillon", "text": ""}
{"id": "1726435", "revid": "36426", "url": "https://it.wikipedia.org/wiki?curid=1726435", "title": "Mura di Rocchette di Fazio", "text": "Le mura di Rocchette di Fazio costituiscono il sistema difensivo dell'omonimo borgo castellano del territorio comunale di Semproniano.\nStoria.\nIl sistema murario difensivo fu costruito dagli Aldobrandeschi durante il Duecento, a protezione dell'antico castello aldobrandesco di Rocchette di Fazio.\nLa struttura fu dotata di alcune torri di avvistamento e del complesso fortificato della rocca aldobrandesca, che fu completamente ricostruita dai Senesi in epoca quattrocentesca.\nLa parte bassa del centro storico di Rocchette di Fazio, sviluppatasi dal tardo Medioevo in poi, rimase priva di strutture difensive di rilievo poich\u00e9 non venne mai realizzata una cinta muraria esterna, a differenza di ci\u00f2 che avveniva in altre localit\u00e0 della zona.\nNell'insieme il complesso architettonico militare conobbe periodi di forte degrado, sia nel tardo Seicento che sul finire del secolo successivo; recenti restauri hanno permesso il recupero del sistema murario difensivo.\nDescrizione.\nLe mura di Rocchette di Fazio delimitano la parte sommitale del borgo, occupata dal complesso del castello aldobrandesco di epoca medievale.\nIl sistema difensivo \u00e8 costituito da una cortina muraria in pietra, con alcuni tratti a vista ed altri incorporati nelle mura perimetrali esterne di edifici castellani; la cerchia muraria si sviluppa a forma esagonale e presenta due porte di accesso ad arco tondo, delle quali una \u00e8 denominata \"porta del Castello\".\nLungo il percorso delle mura si elevano cinque torri che in passato svolgevano funzioni di avvistamento; quella pi\u00f9 alta, situata lungo il lato orientale del perimetro murario, costituisce parte della rocca aldorandesca, incorporata lungo il suddetto tratto del sistema difensivo."}
{"id": "1726437", "revid": "1745361", "url": "https://it.wikipedia.org/wiki?curid=1726437", "title": "Amazzonomachia", "text": "L'amazzonomachia \u00e8 un tema iconografico dell'arte greca e da qui passata anche all'arte etrusca, consistente nella rappresentazione della lotta tra Greci e Amazzoni. In molti casi, simboleggia la vittoria greca contro i Persiani o altre popolazioni esterne.\nSi tratta soprattutto di scene di combattimento che vedono opposto questo popolo mitico di donne guerriere contro eroi, come Teseo, che cattura la regina Pentesilea, Achille che sconfigge Pentesilea davanti a Troia, o ancora Eracle.\nIl tema \u00e8 raffigurato in molte diverse rappresentazioni nella ceramica greca e in fregi templari o sculture frontonali: particolarmente celebre il fregio scolpito dagli scultori Timoteo, Briasside, Scopas e Leocare per il mausoleo di Alicarnasso. Anche le metope del lato occidentale (posteriore) del Partenone, oggi molto rovinate, riportavano questo tema.\nAltri monumenti decorati con Amazzonomachie sono il Tempio di Apollo ad Eretria, il tesoro degli Ateniesi di Delfi e il tempio di Apollo Epicurio a Bassae. "}
{"id": "1726439", "revid": "858648", "url": "https://it.wikipedia.org/wiki?curid=1726439", "title": "Maria Luisa De Crescenzo", "text": "Biografia.\nNata a Roma, debutta come attrice nel film \"Il pi\u00f9 bel giorno della mia vita\" (2002), diretto da Cristina Comencini. Nel 2004 \u00e8 nel cast del film francese \"La scoperta del mondo\" di Ivan Taieb, dove \u00e8 coprotagonista.\nIn televisione esordisce nel 2003, interpretando il ruolo di \"Caterina\" nella miniserie tv \"Il Papa buono\", regia di Ricky Tognazzi, e successivamente nel ruolo di \"Lucy\" in \"Incantesimo 6\", entrambe fiction tv di Rai 1. Nel 2008 interpreta il ruolo di \"Lorella\" nella serie televisiva di Canale 5, \"R.I.S. 4 - Delitti imperfetti\".\nNel 2009 lavora al film \"Il compleanno\", regia di Marco Filiberti. Inoltre nello stesso anno partecipa alla terza stagione de \"I Cesaroni\", dove interpreta il ruolo di Fabiana.\nNel 2012 interpreta Annalisa nel docufilm \"Young Europe\", regia di Matteo Vicino e prodotto nell'ambito del Progetto Icaro, per la sensibilizzazione sulla sicurezza stradale."}
{"id": "1726443", "revid": "1921292", "url": "https://it.wikipedia.org/wiki?curid=1726443", "title": "Movimento Associativo Italiani all'Estero", "text": "Il Movimento Associativo Italiani all'Estero (MAIE) \u00e8 un partito politico italiano fondato in Argentina nel 2007 da Ricardo Antonio Merlo.\nStoria.\nNato da una scissione interna alle Associazioni Italiane in Sud America di Luigi Pallaro, ha debuttato alle elezioni politiche del 2008, ottenendo un seggio alla Camera dei deputati ed uno al Senato della Repubblica: a Montecitorio Ricardo Antonio Merlo, gi\u00e0 deputato per AISA, e Palazzo Madama Mirella Giai, ex DS e gi\u00e0 candidata nel 2006 dall'Unione. Entrambi i parlamentari provengono dall'Argentina.\nAlle elezioni europee del 2009 si presenta in lista unica con i Liberal Democratici. Il 20 marzo il deputato Merlo aderisce al gruppo parlamentare \"Liberal Democratici-Repubblicani\", che in seguito, con l'abbandono dei deputati del PRI, assume la denominazione \"Liberal Democratici-MAIE\".\nAlle elezioni politiche italiane del 2013 il partito elegge tre deputati: Ricardo Antonio Merlo e Mario Borghese, medico nato in (Argentina) sotto il proprio simbolo nella ripartizione America Meridionale e, Fucsia Fitzgerald Nissoli (Stati Uniti) all'interno della lista Con Monti per l'Italia nella ripartizione America Settentrionale e Centrale. Al Senato, invece, elegge Claudio Zin (Argentina) nella ripartizione America Meridionale.\nIl 10 aprile 2013, tuttavia, Fucsia Fitzgerald Nissoli abbandona definitivamente il partito per aderire a Scelta Civica per l'Italia, a Democrazia Solidale di Lorenzo Dellai, e nel 2017 a Forza Italia.\nAlle elezioni europee del 2014 il MAIE ha presentato i propri candidati congiuntamente a Io Cambio, che presentava come capolista l'ideatore del cosiddetto metodo Stamina Davide Vannoni; tale cartello elettorale non \u00e8 per\u00f2 riuscito ad ottenere alcun seggio, fermandosi allo 0,2% su base nazionale e al 3% nella circoscrizione estera, al di sotto del quorum del 4% necessario per entrare nell'assise comunitaria.\nAlle elezioni politiche italiane del 2018 il MAIE presenta candidati in entrambe le ripartizioni americane, riuscendo a pervenire all'elezione di Mario Borghese alla Camera dei deputati e Ricardo Merlo al Senato della Repubblica (nella ripartizione sudamericana). \nNel corso della legislatura confluiscono inoltre nella componente MAIE i deputati Silvia Benedetti, Andrea Cecconi, Salvatore Caiata, Antonio Tasso e Catello Vitiello (eletti col Movimento 5 Stelle e sospesi dal partito) e il senatore Adriano Cario (unico eletto dell'USEI alla camera alta).\nFiducia ai Governi.\nIl 14 maggio 2008, in occasione della fiducia iniziale al Governo Berlusconi IV, Merlo decide di non dare l'appoggio alla coalizione vincente, come invece aveva fatto nel 2006 con il Governo Prodi II, e si astiene. Il giorno successivo la senatrice Giai esprime lo stesso voto che per\u00f2, dato il regolamento del Senato, ha effetto di voto contrario.\nIl MAIE ha sostenuto il governo Renzi alla nascita di quest'ultimo nel mese di febbraio 2014, quando tutti suoi parlamentari hanno espresso voto favorevole in occasione della fiducia sia alla Camera che al Senato; il 31 marzo 2014 il MAIE annuncia tuttavia il passaggio all'opposizione. Il MAIE successivamente nega la fiducia anche al Governo Gentiloni.\nNel giugno 2018 i parlamentari MAIE votano la fiducia al Governo Conte I e Merlo diventa sottosegretario agli Esteri.\nNel settembre 2019 i parlamentari MAIE votano la fiducia al Governo Conte II e Merlo viene riconfermato sottosegretario agli Esteri.\nGruppo parlamentare.\nNella XVI legislatura della Repubblica Italiana, il MAIE ha fatto parte del Gruppo misto alla Camera dei deputati, mentre al Senato della Repubblica ha costituito una componente con UDC, SVP e Autonomie.\nNella XVII legislatura della Repubblica Italiana, alla Camera, ha costituito la componente MAIE-API all'interno del Gruppo misto. Nel settembre 2015, sette deputati di Alleanza Liberalpopolare-Autonomie (fuoriusciti da Forza Italia), vicini alle posizioni politiche di Denis Verdini, aderiscono alla componente del MAIE e dell'API nel gruppo misto della Camera dei Deputati, denominata \"Movimento Associativo Italiani all'Estero (MAIE) - Alleanza per l'Italia (API)\", che dopo il loro ingresso muta il nome in \"Alleanza Liberalpopolare-Autonomie (ALA) - Movimento Associativo Italiani all'Estero (MAIE)\".\nNell'ottobre 2016, sia il MAIE che l'ALA di Denis Verdini abbandonano il gruppo misto per creare un gruppo parlamentare autonomo insieme ai deputati di Scelta Civica che hanno seguito Enrico Zanetti. Il nuovo gruppo \u00e8 denominato \"Scelta Civica verso cittadini per l'Italia-MAIE\".\nIl voto di tale gruppo parlamentare \u00e8 stato determinante sia per la tenuta del governo Renzi che per il successivo Governo Gentiloni, sulla base di valutazioni \"provvedimento per provvedimento\", anche se in queste votazioni i parlamentari del MAIE si sono astenuti o erano assenti.\nAl Senato, Claudio Zin ha aderito al gruppo Scelta Civica per l'Italia fino all'8 luglio 2013, e dal giorno successivo \u00e8 entrato nel gruppo per le autonomie che da quel momento assume la denominazione Per le Autonomie (SVP-UV-PATT-UpT)-PSI-MAIE.\nNella XVIII legislatura della Repubblica Italiana il deputato Mario Borghese aderisce al Gruppo misto.\nIl 20 aprile 2018 Borghese e altri 5 deputati eletti nel Movimento 5 Stelle, ma espulsi, costituiscono la componente \"MAIE-Movimento Associativo Italiani all'Estero\".\nAnche il senatore Ricardo Merlo aderisce al gruppo misto e costituisce insieme al senatore Riccardo Nencini la componente \"PSI-MAIE\". \nDopo l\u2019abbandono dell\u2019USEI da parte del senatore Adriano Cario e l\u2019adesione al MAIE, Nencini crea la componente \u201cPSI\u201d, mentre Cario e Merlo aderiscono alla componente \u201cMAIE\u201d. Il 18 febbraio 2019 viene sciolta la componente \u201cMaie-Sogno Italia\u201d alla Camera, tuttavia il 19 febbraio 2019 i deputati Mario Alejandro Borghese, Antonio Tasso e Andrea Cecconi costituiscono la componente \u201cMAIE\u201d. I deputati Silvia Benedetti, Catello Vitiello e Salvatore Caiata non aderiscono alla componente, restando tra i Non iscritti.\nIl 27 gennaio 2021 al Senato nasce Europeisti-MAIE-Centro Democratico, gruppo di 10 parlamentari del Misto di diversa provenienza (MAIE, ex M5S, ex PD, ex FI); il gruppo viene sciolto due mesi dopo."}
{"id": "1726448", "revid": "56818", "url": "https://it.wikipedia.org/wiki?curid=1726448", "title": "An Cnoc", "text": ""}
{"id": "1726450", "revid": "56818", "url": "https://it.wikipedia.org/wiki?curid=1726450", "title": "Cnoc Mhuire", "text": ""}
{"id": "1726451", "revid": "110157", "url": "https://it.wikipedia.org/wiki?curid=1726451", "title": "After School Session", "text": "After School Session \u00e8 il primo album in studio del cantante rock statunitense Chuck Berry pubblicato il 1\u00ba maggio 1957 sotto l'etichetta Chess."}
{"id": "1726452", "revid": "767487", "url": "https://it.wikipedia.org/wiki?curid=1726452", "title": "Per Kirkeby - vinterbillede", "text": "Per Kirkeby - vinterbillede \u00e8 un documentario del 1996 diretto da Jesper Jargil e basato sulla vita del pittore danese Per Kirkeby."}
{"id": "1726454", "revid": "547034", "url": "https://it.wikipedia.org/wiki?curid=1726454", "title": "Costantino Costantini", "text": "Si \u00e8 distinto per le sue opere architettoniche e per la decorazione del Ponte Vittorio Emanuele II.\nBiografia.\nSuo \u00e8 il progetto della piscina monumentale coperta nel complesso del \"Foro Mussolini\", oggi Foro Italico e della sede nazionale della GIL a ponte Milvio."}
{"id": "1726457", "revid": "1543377", "url": "https://it.wikipedia.org/wiki?curid=1726457", "title": "Age Ain't Nothing but a Number", "text": "Age Ain't Nothing but a Number \u00e8 l'album di debutto della cantante statunitense R&amp;B Aaliyah, scritto, prodotto e arrangiato interamente da R. Kelly e pubblicato il 24 maggio 1994.\nL'album si \u00e8 rivelato un successo immediato per l'allora adolescente Aaliyah, conquistando in poco tempo il disco di platino e scalando le classifiche di \"Billboard\", dove ha raggiunto la top5 della classifica R&amp;B/Hip-Hop e la top20 della Billboard 200.\nAccoglienza.\nCritica.\nL'album \u00e8 stato accolto positivamente dalla critica, la quale ha notato la bont\u00e0 dell'interpretazione e della voce della cantante, nonostante la sua giovanissima et\u00e0. \"Entertainment Weekly\" ha descritto la voce di Aaliyah come \"le En Vogue impacchettate in un corpo adolescente e sostenute dallo \"Svengali\" dell'hip-hop R. Kelly\". Il critico della rivista statunitense ha particolarmente elogiato la voce della cantante, definendo i suoi vocalizzi vellutati \"pi\u00f9 agili di quelli dell'autoproclamata regina dell'hip-hop soul Mary J. Blige\".\nStephen Thomas Erlewine di \"AllMusic\" ha riconosciuto il valore della voce di Aaliyah, ma ha attribuito alla produzione di R. Kelly la responsabilit\u00e0 della riuscita dell'album, affermando che \"Kelly avvolge la voce di Aaliyah in strati sintetizzatori lussuosi e groove intensi, mentre aggiunge canzoni che sono spesso migliori di quelle presenti sul suo stesso album, 12 Play\".\nSal Cinquemani di \"Slant\" ha dato tre stelle su cinque al disco, dichiarando che \"l'album fonde abilmente il new jack swing di Kelly con la voce sensuale di Aaliyah, aiutando a definire la sonorit\u00e0 rilassata del R&amp;B di met\u00e0 anni novanta\".\nChristopher John Farley del Time ha definito l'album \"un lavoro meravigliosamente sobrio\" in cui \"la voce femminile, ansimante [di Aaliyah] cavalcava con calma i ritmi ruvidi di R. Kelly\".\nPubblico.\n\"Age Ain't Nothing But a Number\" \u00e8 entrato nella Billboard 200 alla posizione numero 24, vendendo 74.000 copie nella prima settimana di pubblicazione. Durante la settimana del 13 agosto 1994 l'album \u00e8 entrato nella top20, per poi arrivare alla posizione numero 18 alcune settimane pi\u00f9 tardi. Nella Billboard R&amp;B/HIp-Hop Albums il disco ha raggiunto la posizione numero 3. L'album ha ricevuto la certificazione di disco d'oro dalla RIAA il 25 luglio 1994, e quella di disco di platino il 1\u00ba settembre dello stesso anno, a meno di quattro mesi dalla pubblicazione. Negli anni seguenti l'album ha continuato a vendere in maniera costante, finch\u00e9 il 24 ottobre del 2001, dopo la morte della cantante, ha ricevuto il doppio disco di platino.\nIn Canada l'album ha debuttato in classifica alla posizione numero 29, per poi arrivare fino alla posizione numero 20, dove \u00e8 rimasto per due settimane non consecutive. L'album ha speso un totale di venticinque settimane in classifica ed \u00e8 stato certificato disco d'oro dalla CRIA il 12 dicembre 1994.\nAnche nel Regno Unito l'album \u00e8 entrato nella top40, ed ha ricevuto la certificazione di disco d'argento dalla BPI.\nIn Giappone l'album ha venduto oltre 120.000 copie, ottenendo in questo modo il disco d'oro.\nRiconoscimenti.\nL'album ha ottenuto una nomination ai Soul Train Music Award del 1995 come Miglior Album R&amp;B/Soul di un'artista femminile; nello stesso anno Aaliyah fu nominata come Miglior artista esordiente. Il successo di \"Age Ain't Nothing but a Number\" permise all'artista di ricevere una nomination anche agli American Music Awards come Miglior artista esordiente.\nTracce.\nTutte le tracce sono state scritte e prodotte da R. Kelly a eccezione di \"At Your Best\", scritta da Ronad Isley Marvin Isley, O'Kelly Isley, Ernie Isley e Chris Jasper."}
{"id": "1726462", "revid": "767487", "url": "https://it.wikipedia.org/wiki?curid=1726462", "title": "Walter Foini", "text": "Biografia.\nInizia giovanissimo lo studio del pianoforte e da ragazzo, nel 1966, entra nel complesso beat \"Le Anime\" come cantante.\nNel decennio successivo, dopo aver imparato a suonare la chitarra e il basso, si dedica alla composizione (sua \u00e8 la musica di \"L'amoroso\", incisa nel 1974 da Orietta Berti, con il testo di Vito Pallavicini), e nel 1975 inizia l'attivit\u00e0 solista; l'anno successivo vince il Festival di Castrocaro a pari merito con il complesso dei Collage.\nOttenuto un contratto discografico con la Polydor, nel 1977 consegue un buon successo con il primo album \"Compro tutto\" e il 45 giri omonimo.\nCompositore delle musiche, si avvale, per la stesura di molti testi delle canzoni dei suoi album, del paroliere Alberto Salerno (figlio di Nisa e marito di Mara Maionchi).\nIl 1978 \u00e8 l'anno della prima partecipazione al Festivalbar, con quella che resta la sua canzone pi\u00f9 nota, \"Una donna...una storia\": e in seguito, tradotto in spagnolo, diventa un successo anche in America Latina.\nAl Festivalbar torner\u00e0 nuovamente nel 1979 con \"Bella d'agosto\", nel 1981 con \"Non va che torno\" e nel 1982 con \"Canzone dedicata\", abbandonando la collaborazione con Salerno e lavorando con il paroliere Luigi Albertelli.\nLa pubblicazione di altri brani su 45 giri non ottiene lo stesso riscontro delle precedenti cosicch\u00e9 Foini abbandona l'attivit\u00e0 discografica continuando per\u00f2 l'attivit\u00e0 \"live\"."}
{"id": "1726465", "revid": "767487", "url": "https://it.wikipedia.org/wiki?curid=1726465", "title": "Slottet i Italien", "text": "Slottet i Italien \u00e8 un documentario del 2000 diretto da Anne Wivel e basato sulla vita del pittore danese Per Kirkeby."}
{"id": "1726475", "revid": "767487", "url": "https://it.wikipedia.org/wiki?curid=1726475", "title": "Antonio Ligabue, pittore", "text": "Antonio Ligabue, pittore \u00e8 un documentario del 1965 diretto da Raffaele Andreassi e basato sulla vita del pittore italiano Antonio Ligabue.\nTrama.\nIl documentario si concentra sulla vita del pittore nell'anno della sua morte e i motivi che lo portarono alla notoriet\u00e0.\nProduzione.\nIl cortometraggio, prodotto da Carlo Ponti per la Compagnia Cinematografica Champion, fu realizzato dopo la morte del pittore e nel 1966 fu premiato dal Sindacato nazionale giornalisti cinematografici italiani con un nastro d'argento.\nRaffaele Andreassi aveva gi\u00e0 incontrato Ligabue nel 1961 mentre si trovava nella bassa reggiana per realizzare un documentario sull'ambiente e la vita intorno al Po. In quell'occasione gir\u00f2 il documentario di sedici minuti \"Lo specchio, la tigre e la pianura\". Le riprese di \"Antonio Ligabue, pittore\" sono iniziate nel 1962.\nDistribuzione.\nIl materiale girato da Andreassi fu in seguito utilizzato anche per il documentario di quattordici minuti \"Il vero naif\" della RAI, andato in onda il 13 dicembre 1977, e per il lungometraggio di centottanta minuti \"I lupi dentro\" del 2000, dello stesso autore.\nNel 2007 \u00e8 stato inserito e trasmesso al Bellaria Film Festival in un omaggio al pittore Andreassi. Inoltre, \u00e8 stato riproposto anche dal canale Rai Storia."}
{"id": "1726483", "revid": "767487", "url": "https://it.wikipedia.org/wiki?curid=1726483", "title": "Una notte per decidere", "text": "Una notte per decidere (\"Up at the Villa\") \u00e8 un film del 2000 diretto da Philip Haas, scritto da Belinda Haas e interpretato da Kristin Scott Thomas, Sean Penn, Anne Bancroft, James Fox, Jeremy Davies e Derek Jacobi. Il film \u00e8 un adattamento cinematografico del romanzo \"In villa\" di W. Somerset Maugham.\nTrama.\nFirenze 1938. Mary Panton \u00e8 un'affascinante vedova inglese, rimasta senza soldi che vive in una villa nella campagna toscana, grazie all'aiuto di alcuni amici. Sir Edgar Swift le chiede di sposarlo, ma lei non lo ama e lo tiene sulle spine. Una notte incontra Karl, un giovane rifugiato austriaco, con il quale ha un rapporto fisico occasionale, ma il giovane si illude che possa nascere qualcosa di pi\u00f9 profondo, cos\u00ec si dichiara alla donna che lo respinge. Distrutto per il rifiuto Karl si toglie la vita. Spaventata per l'accaduto, Mary chiede aiuto al playboy americano Rowley Flint, conosciuto durante una festa organizzata dalla principessa San Ferdinando. Flint sprona la donna a non sposare Sir Edgar Swift, perch\u00e9 lui pu\u00f2 darle la felicit\u00e0 che lei cerca, ma Flint viene arrestato, perch\u00e9 sospettato della morte di Karl."}
{"id": "1726484", "revid": "6923", "url": "https://it.wikipedia.org/wiki?curid=1726484", "title": "Pando (Ruiloba)", "text": "Pando \u00e8 una localit\u00e0 del municipio di Ruiloba (Cantabria, Spagna). Nell'anno 2006 contava una popolazione di 143 abitanti (INE). La localit\u00e0 sorge a 50 metri sopra il livello del mare, e a 2 kilometri ad est dalla capitale municipale, La Iglesia.\nDal suo patrimonio evidenzia il Monastero di San Giuseppe, un convento di appartenenza all'Ordine dei Carmelitani Scalzi. L'edificio \u00e8 stato costruito nel XVIII secolo in stile barocco con facciata classica. Le monache che vi abitano si dedicano alla decorazione delle porcellane. Il paesaggio \u00e8 tipico delle Asturie Santillana, con file di case con facciate in muratura di mattoni a vista e balconi in legno dipinto."}
{"id": "1726490", "revid": "110157", "url": "https://it.wikipedia.org/wiki?curid=1726490", "title": "Numero bizzarro", "text": "In matematica, un numero bizzarro \u00e8 un numero naturale abbondante ma non semiperfetto, ovvero \"n\" \u00e8 bizzarro se la somma dei suoi divisori (escluso il numero stesso) \u00e8 maggiore di \"n\" ma non esiste nessun sottoinsieme di questi divisori la cui somma \u00e8 \"n\".\nIl pi\u00f9 piccolo numero bizzarro \u00e8 70; un esempio di numero abbondante ma non bizzarro \u00e8 12, i cui divisori propri sono 1, 2, 3, 4 e 6 (che sommati danno 16) ma 2+4+6=12.\nI primi numeri bizzarri sono 70, 836, 4030, 5830, 7192, 7912, 9272, 10430, ... \u00c8 stato dimostrato che esistono infiniti numeri bizzarri, e che la sequenza di questi numeri ha una densit\u00e0 asintotica positiva.\nNon \u00e8 noto se esistano numeri bizzarri dispari; se ne esistono, devono essere maggiori di formula_1.\nStanley Kravitz ha dimostrato che se \"k\" \u00e8 un intero positivo e \"Q\" un numero primo tali che\n\u00e8 primo, allora\n\u00e8 un numero bizzarro. Con questa formula, trov\u00f2 il numero bizzarro \nche per decenni rimase il numero bizzarro primitivo pi\u00f9 grande conosciuto. Attualmente il record \u00e8 \nun numero di 5328 cifre."}
{"id": "1726495", "revid": "287204", "url": "https://it.wikipedia.org/wiki?curid=1726495", "title": "Battaglia di Chalgrove Field", "text": "La battaglia di Chalgrove Field fu una battaglia combattuta durante i primi anni della guerra civile inglese tra le forze del sovrano Carlo I Stuart e quelle del Parlamento. Ebbe luogo nella regione dell'Oxfordshire.\nLo scontro ebbe inizio alle ore 9:00 del mattino del 18 giugno 1643 a Chalgrove Field, tra i villaggi di Chalgrove e Chiselhampton; la vittoria fu riportata dai realisti, che riuscirono a sconfiggere le truppe parlamentari. Durante il combattimento fu ferito uno dei maggiori ufficiali dell'esercito parlamentare, John Hampden che mor\u00ec pochi giorni dopo."}
{"id": "1726496", "revid": "3082", "url": "https://it.wikipedia.org/wiki?curid=1726496", "title": "Anonymous Valesianus", "text": ""}
{"id": "1726498", "revid": "44654", "url": "https://it.wikipedia.org/wiki?curid=1726498", "title": "Fresella", "text": ""}
{"id": "1726499", "revid": "21880", "url": "https://it.wikipedia.org/wiki?curid=1726499", "title": "Aree naturali della Serbia", "text": ""}
{"id": "1726501", "revid": "228587", "url": "https://it.wikipedia.org/wiki?curid=1726501", "title": "Principe della Chiesa di Asti", "text": "Principe della Chiesa di Asti \u00e8 un titolo nobiliare accordato al vescovo di Asti dal Re di Sardegna Vittorio Amedeo III di Savoia il 7 luglio 1784, in seguito alla cessione degli ultimi feudi vescovili antico retaggio medievale del potere temporale.\nLa pi\u00f9 antica donazione che si conosca alla Chiesa di Asti venne fatta da Ludovico il Cieco con due diplomi concessi a Pavia nel 18 giugno 901 e 25 febbraio 902.\nNel primo diploma, al vescovo Eilulfo venne concessa la propriet\u00e0 della corte imperiale di Bene Vagienna e tutti i territori annessi, nel secondo diploma, riconfermando i territori precedenti, aggiunse l'abbazia di Borgo San Dalmazzo.\nNei secoli seguenti, i vari reggenti che si avvicendarono sul trono d'Italia confermarono ed aumentarono il numero dei dominii vescovili, al punto tale che nel 1041, con il diploma di Enrico III del 26 gennaio, conferm\u00f2 al vescovo Pietro:\nottenute dalle donazioni degli imperatori e re precedenti.\nIl Vescovo-Conte.\nNel XII secolo, il vescovo Oddone III filoimperiale e partigiano dell'antipapa Clemente III, salito sulla cattedra della diocesi astigiana, fu un avversario tenace della contessa Adelaide di Susa, che cerc\u00f2 prepotentemente di impossessarsi del potere civile della citt\u00e0.\nCon l'aiuto dei \"cives\" astigiani e dell'imperatore Enrico IV, il vescovo lott\u00f2 duramente contro di lei per reimpossessarsi dei terreni della diocesi di Asti che negli anni gli erano stati sottratti da Adelaide.\nNel 1089 le due parti giunsero ad una tregua in cui il vescovo cedendo i suoi territori pi\u00f9 distanti (la contea di Bredulo), riottenne quelli limitrofi (l'abbazia di San Dalmazzo, la pieve di Levadigi e la selva di Banale).\nNel 1091 la debole tregua cadde e la contessa incendi\u00f2 per la seconda volta Asti (la prima era avvenuta nel 1070, al rifiuto da parte degli astigiani dell'imposizione del vescovo Ingone) e se ne impadron\u00ec, ma nello stesso anno mor\u00ec senza lasciare successori diretti.\nIl vescovo Oddone, a questo punto, beneficiando dei dissidi tra i discendenti di Adelaide, ottenne da Enrico IV, il formale riconoscimento della carica di Vescovo-Conte della citt\u00e0 di Asti, ma la successiva nascita del libero comune nel 1095, decret\u00f2 la fine dell'egemonia vescovile sulla citt\u00e0 e sul contado.\nI contrasti tra vescovo e Comune.\nNei secoli successivi a pi\u00f9 riprese , i successori di Oddone cercarono di ritornare in possesso degli antichi domini feudali della Chiesa di Asti con alterne fortune.\nNel 1348, il vescovo Baldracco Malabayla appena insidiatosi sulla cattedra episcopale, per rafforzare la signoria ecclesiastica riun\u00ec tutti i diplomi, le concessioni, gli atti pubblici e privati di pertinenza della Chiesa di Asti, convoc\u00f2 tutti i vassalli ecclesiastici e li obblig\u00f2 a fare atto di sottomissione.\nLa raccolta dei documenti ecclesiastici venne da allora denominata \"Libro Verde della Chiesa di Asti\".\nI contrasti con i Savoia.\nIn seguito alla caduta del Comune di Asti, la citt\u00e0 attravers\u00f2 un periodo di guerre e dominazioni che fecero decadere il potere e l'influenza astigiana sui propri territori.\nNel 1531 Carlo V don\u00f2 la citt\u00e0 a sua cognata Beatrice del Portogallo (1504-1538), moglie del duca Carlo III di Savoia.\nIl residuo di feudi vescovili della Chiesa astigiana gener\u00f2 continui screzi con i duchi sabaudi : Carlo Emanuele I cerc\u00f2 con qualsiasi mezzo di ottenerne il dominio ma pi\u00f9 volte la Santa Sede si oppose con fermezza perch\u00e9 considerate \"terre buone\", ma al contrario i vescovi astigiani le vedevano solamente come un'incombenza.\nIl nunzio apostolico Riccardi scrivendo al cardinale di Como in merito alla questione affermava che il duca per mettere fine a questa annosa faccenda intendeva:\nLe contestazioni tra la Chiesa e il duca andarono avanti fino al 10 marzo 1611, dove si stipul\u00f2 l'accordo che il vescovo Aiazza cedeva a titolo di permuta perpetua al duca Carlo Emanuele I di Savoia ed ai suoi successori i diciassette feudi appartenenti alla Chiesa astense.\nIl duca per contro, donava al vescovo e ai suoi successori, il feudo di Montechiaro d'Asti con il titolo comitale, Capitanato e diocesi di Asti, e una rendita di duemila aurei l'anno.\nNonostante il parere favorevole del vescovo la Santa Sede fu irremovibile e non accett\u00f2 l'accordo.\nPrincipe della Chiesa di Asti.\nA pi\u00f9 riprese i successori del vescovo Aiazza tentarono di validare l'accordo con casa Savoia e la richiesta si fece ancora pi\u00f9 insistente dal XVIII secolo quando i sovrani sabaudi imposero il diritto di nominare i vescovi per le diocesi nei propri dominii.\nFinalmente il 7 luglio 1784, il vescovo Caissotti ebbe il nulla-osta della Santa Sede:\nIn controparte, il Re corrispose alla Chiesa di Asti di una rendita annua di 12.000 lire e venne accordato per il vescovo ed i suoi successori il titolo e dignit\u00e0 di Principe.\nDa quel momento in poi lo stemma dei vescovi astigiani oltre al caratteristico Galero ebbe il diritto di fregiarsi della corona di principe.\nI feudi cos\u00ec ceduti furono: Castagnito, Castellinaldo, Castello di Menab\u00f2, Castellino dei Volti, Cellarengo, Cisterna, Corveglia, Cossombrato, Govone, Magliano Alfieri, Montaldo Roero, Monteu Roero, Monticelli, Piobesi, Piea, Pocapaglia, Salmour (per diritto di decima), Santo Stefano Roero, Santa Vittoria d'Alba, Vezza d'Alba."}
{"id": "1726502", "revid": "125850936", "url": "https://it.wikipedia.org/wiki?curid=1726502", "title": "Zagarolo", "text": "Zagarolo \u00e8 un comune italiano di abitanti della citt\u00e0 metropolitana di Roma Capitale nel Lazio.\nGeografia fisica.\nTerritorio.\nZagarolo si trova sui 310 metri sul livello del mare, estrema propaggine meridionale dei monti Prenestini. La citt\u00e0, posta a 36 chilometri da Roma, sorge su una collina tufacea lunga circa due chilometri, \u00e8 fiancheggiata da due valloni e circondata da boschi. Il centro storico \u00e8 di origine medievale e la sua urbanistica risale al XVI secolo.\nOrigini del nome.\nL'etimologia del nome \"Zagarolo\" \u00e8 incerta; un'etimologia popolare la fa derivare da \"sagum\" (l'attuale saio) la mantella di colore rosso granata usata dagli antichi legionari romani.\nStoria.\nBench\u00e9 l'abitato fosse popolato gi\u00e0 all'epoca romana, nel XII secolo si costitu\u00ec il castello fortificato dei Colonna, che entrarono subito in lotta col Papato, subendo attacchi. Nel 1439 Zagarolo fu in guerra con la famiglia Vitelleschi. Nel 1580 Pompeo Colonna ricostru\u00ec e ampli\u00f2 il paese sotto il castello, in stampo rinascimentale, ristrutturando anche la chiesa parrocchiale della Santissima Annunziata.\nIl castello fu venduto per debiti il secolo successivo alla famiglia Rospigliosi.\nSimboli.\nLo stendardo comunale di Zagarolo vede lo stemma di azzurro con i tre colli, in riferimento alla collocazione del territorio sui colli dei Castelli Romani, e le lettere S.P.Q.G. \"(Senatus Populusque Gazarolensis)\" di color oro, tutto su sfondo rosso granato.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2010 la popolazione straniera residente era di persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nRomania 9,33%\nCultura.\nMusei.\nIl museo del giocattolo si trova a Zagarolo per volere del consiglio comunale che nel 1998 ne ha deliberato l'istituzione con sede nell'ala est del palazzo Rospigliosi. Il museo offre una ricostruzione sociale del gioco e del giocattolo attraverso una serie di sezioni che attraversano le varie epoche del XX secolo fino ai nostri giorni.\nEconomia.\nArtigianato.\nTra le attivit\u00e0 economiche pi\u00f9 tradizionali, diffuse e rinomate vi sono quelle artigianali, come la produzione di mobili in stile.\nInfrastrutture e trasporti.\nFerrovie.\nDopo la chiusura delle stazioni di Zagarolo Paese, Zagarolo Bivio e Zagarolo Scalo, il comune \u00e8 servito dall'omonima stazione, posta sulla linea Roma-Napoli via Cassino.\nMobilit\u00e0 urbana.\nI trasporti interurbani di Zagarolo vengono svolti con autoservizi di linea gestiti da Cilia Italia s.r.l.\nNella cultura di massa.\nIl regista Nando Cicero ha dedicato al comune il film \"Ultimo tango a Zagarol\" nel 1973.\nNel romanzo ucronico e fantapolitico Roma senza papa di Guido Morselli, pubblicato nel 1974 e ambientato alla fine del ventesimo secolo, l'immaginario papa in carica, Giovanni XXIV, ha clamorosamente spostato la sua sede dal Vaticano a Zagarolo. Piazza San Pietro \u00e8 vuota, Roma \u00e8 orfana, e i romani si sentono vilmente traditi.\n\"Super Bunny in orbita!\" (1979) animazione, Bugs Bunny chiede indicazioni per Zagarolo."}
{"id": "1726512", "revid": "117242139", "url": "https://it.wikipedia.org/wiki?curid=1726512", "title": "Evoluzione chimica", "text": "Con il termine evoluzione chimica si possono designare due differenti teorie. \nLa prima si riferisce alle teorie di evoluzione degli elementi chimici nell'universo, subito dopo il Big Bang e attraverso la nucleosintesi nelle stelle e nelle supernove.\nIl secondo uso del termine (anche detto chemiosintesi) sta ad indicare le ipotesi per spiegare come la vita si possa essere sviluppata ed evoluta dalla non-vita. Vari esperimenti sono stati effettuati per mostrare i vari aspetti di questo processo, i primi dei quali furono compiuti dal chimico Stanley Miller negli anni Cinquanta e denominati attualmente \"esperimento di Miller\". Tuttavia sono stati cos\u00ec ottenuti solamente mattoncini organici molto semplici. L'obiettivo \u00e8 quello di ottenere molecole complesse fortemente organizzate.\nl\u2019evoluzione chimica spiega, infatti, la comparsa delle biomolecole in un modo diverso da come viene affrontata nella teoria extraterrestre, secondo questa, appunto, le biomolecole si sarebbero originate grazie alle particolari condizioni, anche climatiche, presenti sul pianeta terra primordiale.\nalcuni scienziati, successivamente, hanno cercato di ricreare queste condizioni anche in laboratorio.\nL'ipotesi \u00e8 che semplici composti possano catalizzare la creazione di copie di se stessi (qualcosa di simile alla formazione di un cristallo o di un polimero) in un ambiente ricco dei necessari materiali. A seguito della replicazione, possono essere creati alcuni composti con leggere differenze casuali, simili alla mutazione biologica. Questi replicatori potrebbero aver prodotto protocellule."}
{"id": "1726513", "revid": "110157", "url": "https://it.wikipedia.org/wiki?curid=1726513", "title": "Nationwide Arena", "text": "La Nationwide Arena \u00e8 un'arena coperta situata a Columbus, Ohio. Inaugurata nel 2000, attualmente ospita le partite dei Columbus Blue Jackets di NHL, e dei Columbus Destroyers della AFL. Tra il 2001 e il 2003 ha ospitato i Columbus Landsharks della NLL.\nL'arena inoltre \u00e8 una delle tre strutture di Columbus (insieme al Greater Columbus Convention Center e al Franklin County Veterens Memorial Auditorium) sede di eventi dell'annuale Arnold Classic, una competizione di culturismo ideata dall'ex culturista e attuale governatore della California Arnold Schwarzenegger.\nIl nome dell'arena deriva dalla societ\u00e0 che la possiede, il gruppo finanziario Nationwide, la cui sede \u00e8 situata nella stessa strada dove sorge l'arena.\nStoria e caratteristiche.\nLa Nationwide Arena sorge in quella che viene chiamata \"Arena District\", una zona di Columbus che ospita diversi bar, locali e cinema. Insieme al \"Lifestyle Communities Pavilion\" e all\"'Arena Grand Theatre\" costituisce un complesso d'intrattenimento.\nL'arena ospita anche un piccolo campo di hockey chiamato Dispatch IceHaus che viene utilizzato per gli allenamenti dei Blue Jackets e per partite delle serie giovanili. Questo fa dell'arena la prima arena NHL ad avere al proprio interno un sito di allenamento e una delle due arene NHL con questa caratteristica (l'altra arena \u00e8 il Prudential Center, casa dei New Jersey Devils).\nIl 16 marzo 2002 la tredicenne Brittanie Cecil, che stava assistendo in tribuna alla partita tra i Blue Jackets e i Calgary Flames, venne colpita alla tempia dal puck dopo un tiro di Espen Knutsen deviato da Derek Morris. La ragazza mor\u00ec due giorni dopo a causa del danno subito ad un'arteria del collo. In seguito all'incidente la National Hockey League ordin\u00f2 l'installazione in tutte le arena di una rete di nylon che fosse in grado di trattenere i puck che superassero il tradizionale vetro di protezione.\nAlcune persone sostengono che esista una maledizione sull'arena, in quanto venne costruita dove in precedenza sorgeva la Prigione di stato dell'Ohio. Qualcuno sostiene anche che la sedia elettrica della prigione era situata dove oggi c'\u00e8 il centro del campo, ma in realt\u00e0 l'arena \u00e8 stata costruita sopra il parcheggio della prigione, mentre \u00e8 il parcheggio dell'arena a sorgere nel luogo in cui si trovava la prigione. Alcuni spettatori e impiagati dell'arena hanno raccontato di attivit\u00e0 paranormali, mentre alcuni tifosi dei Blue Jackets hanno scherzosamente additato gli eventi sovrannaturali come responsabili degli scarsi risultati della squadra dallo spostamento in questa arena.\nRiconoscimenti.\n\"ESPN The Magazine\" ha dichiarato la Nationwide Arena \"the No. 1 stadium experience in professional sports\", cio\u00e8 il migliore stadio di tutte le leghe professionistiche, e \"The Ultimate Sports Road Trip\" l'ha classificata come la migliore arena di tutta l'NHL."}
{"id": "1726514", "revid": "179777", "url": "https://it.wikipedia.org/wiki?curid=1726514", "title": "Persicus maximus", "text": ""}
{"id": "1726516", "revid": "179777", "url": "https://it.wikipedia.org/wiki?curid=1726516", "title": "Parthicus maximus", "text": ""}
{"id": "1726517", "revid": "179777", "url": "https://it.wikipedia.org/wiki?curid=1726517", "title": "Carpicus maximus", "text": ""}
{"id": "1726518", "revid": "287204", "url": "https://it.wikipedia.org/wiki?curid=1726518", "title": "Chioma (astronomia)", "text": "La chioma di una cometa \u00e8 un'atmosfera temporanea che si forma in vicinanza del passaggio al perielio per effetto dell'azione della radiazione solare, in seguito alla sublimazione delle sostanze volatili presenti sulla superficie del nucleo cometario. La chioma pu\u00f2 raggiungere dimensioni notevoli, fino ad oltre 1 milione di km di diametro; nell'ultravioletto sono state osservate chiome di idrogeno fino a 10 milioni di km di diametro. Usualmente la chioma comincia a formarsi a distanze dal Sole inferiori a quella del pianeta Giove: sono state osservate anche chiome ad oltre 10 UA.\nLa sonda spaziale Stardust della NASA ha raccolto dei campioni dalla chioma della cometa Wild 2 che ha riportato a Terra il 15 gennaio 2006.\nNel passaggio del 2007, la cometa Holmes \u00e8 entrata in \"outburst\", termine inglese utilizzato per indicare un repentino cambiamento nell'attivit\u00e0 di un nucleo cometario, che conduce ad una rapida espansione della chioma. Nel tardo ottobre 2007 il diametro della chioma raggiunse il milione di chilometri; a met\u00e0 novembre, per il materiale della chioma \u00e8 stata stimata una velocit\u00e0 di espansione di 500\u00a0m/s, ed un diametro di 1,4 milioni di chilometri, pari a quello del Sole. Per un brevissimo periodo, la cometa ha posseduto l'atmosfera pi\u00f9 estesa del Sistema solare. La cometa Holmes \u00e8 un esempio di un piccolo numero di comete della Famiglia delle comete gioviane, che hanno esibito \"outburst\" che hanno determinato un incremento della luminosit\u00e0 di 9 magnitudini o pi\u00f9. Le altre sono state: la 41P/Tuttle-Giacobini-Kres\u00e1k nel 1973, la 98P/Takamizawa nel 1984 e la 97P/Metcalf-Brewington nel 1991. Comunque l'incremento mostrato dalla cometa Holmes \u00e8 stato un centinaio di volte maggiore che negli altri casi.\nLa cometa Schwassmann-Wachmann 1, durante episodici \"outburst\" che si ripetono anche una volta all'anno, sviluppa una chioma che conduce ad un incremento della sua luminosit\u00e0 mediamente di quattro magnitudini."}
{"id": "1726519", "revid": "119371679", "url": "https://it.wikipedia.org/wiki?curid=1726519", "title": "Knock, ovvero il trionfo della medicina", "text": "Knock, ovvero il trionfo della medicina (\"Knock ou Le triomphe de la m\u00e9decine\") \u00e8 la pi\u00f9 conosciuta opera teatrale di Jules Romains, scritta nel 1923. Nei quattro anni che seguirono venne messo in scena circa 1400 volte.\nTrama.\nStanco della sua intellettualmente e finanziariamente piatta vita nello sperduto paesino di Saint-Maurice, il dottor Parpalaid, medico condotto del villaggio, prevedendo di trasferirsi in una grande citt\u00e0, forse Lione, offre il suo posto a un dottore poco pi\u00f9 che quarantenne, tale Knock. Durante il colloquio tra i due, Knock si informa sulla tipologia dei pazienti di Parpalaid con domande abbastanza precise, indagatorie e di natura privata. Scopre cos\u00ec, dispiaciuto, che a Saint-Maurice la maggior parte delle persone gode di ottima salute.\nAppena arrivato al paese fa cos\u00ec annunciare che si rende disponibile per consultazioni gratuite il luned\u00ec. Consultazioni che si rivelano essere ben presto fruttuose: Knock \u00e8 abilissimo nell'insinuare nel suo interlocutore l'idea di essere in realt\u00e0 ammalato e di aver bisogno del suo aiuto. Riesce a instaurare per tutti una terapia di lungo corso, facendo affari col farmacista del paese Mousquet e trasformando il municipio in una clinica. I malati vengono anche dalle contrade vicine, nonostante le cifre che Knock \u00e8 arrivato a chiedere. Parpalaid, venuto a sapere dei movimenti di pecunia a Saint-Maurice, torna da Knock tre mesi dopo, tentando di riottenere il suo vecchio posto, ma la forza oratoria di Knock convince lo stesso Parpalaid di essere ammalato, ottenendo di farsi curare.\nContesto storico.\nLa pi\u00e8ce ebbe subito fortuna per diversi motivi. Prima di tutto a causa della satira sui medici, ma soprattutto per il fatto che nella pi\u00e8ce, scritta in un'epoca dove le prime pubblicit\u00e0 di stampo intensivo venivano esportate da oltre Atlantico in Europa (con favorevoli effetti), Romains ipotizz\u00f2 di applicare la pubblicit\u00e0 alla medicina, sortendo esiti comici.\nUlteriore risonanza ebbe nel periodo storico successivo: la capacit\u00e0 retorica di Knock e l'abilit\u00e0 volta a piegare a piacimento la mente di tutti, persino del suo vecchio collega Parpalaid, sembrava funesta predizione della salita al potere della dittatura nei diversi stati europei.\nTrasposizioni radiofoniche.\nIn lingua italiana ci sono stati due diversi adattamenti radiofonici di \"Knock ou Le triomphe de la m\u00e9decine\":\nTrasposizioni cinematografiche.\nCi sono state diversi adattamenti cinematografici. Tra questi: \nEdizioni Home Video.\nDal 2021 \u00e8 disponibile un dvd prodotto da DNA Srl, in lingua italiana e francese. Questa edizione, che \u00e8 stata editata con il contributo dello studioso di Storia del Cinema Riccardo Cusin, \u00e8 disponibile anche in streaming su alcune piattaforme. Il dvd contiene, come extra, il film \u201cVOLPONE, L\u2019AVVENTURIERO DI VENEZIA\u201d (1941), tratto da un altro adattamento teatrale di Jules Romains, quello del romanzo \u201cVolpone or The Fox\u201d di Ben Jonson (in versione originale, con sottotitoli in italiano a cura di Anna Maria Fontanini)."}
{"id": "1726520", "revid": "1543377", "url": "https://it.wikipedia.org/wiki?curid=1726520", "title": "One in a Million (album Aaliyah)", "text": "One in a Million \u00e8 il secondo album della cantante R&amp;B statunitense Aaliyah. L'album segna un cambiamento musicale e stilistico decisivo rispetto al disco precedente della cantante, e porta sulla scena uno stile completamente nuovo grazie agli allora sconosciuti musicisti Timbaland e Missy Elliott, i quali hanno curato rispettivamente la produzione e i testi della maggior parte dei brani dell'album. Il disco \u00e8 entrato nella top20 della Billboard 200 negli Stati Uniti, e in meno di un anno dalla pubblicazione ha ottenuto la doppia certificazione di platino, con oltre due milioni di copie vendute. La critica musicale ha accolto positivamente l'album, notando gli aspetti innovativi delle produzioni musicali uniti alla voce della cantante, e l'abilit\u00e0 dell'artista nel superare senza problemi la fase del primo album.\nLavorazione e genesi.\nIl primo album di Aaliyah, \"Age Ain't Nothing but a Number\", aveva venduto pi\u00f9 di un milione di copie e quindi ottenuto il disco di platino. Di conseguenza le aspettative per il secondo lavoro erano molto alte. \"Age Ain't Nothing but a Number\" era interamente prodotto e scritto da R. Kelly, che era diventato una sorta di mentore per la cantante allora appena quindicenne. Ma quando la rivista \"Vibe\" pubblic\u00f2 un presunto certificato di matrimonio tra i due artisti, la stampa e l'opinione pubblica gridarono allo scandalo a causa dell'et\u00e0 di Aaliyah, che non aveva ancora raggiunto l'et\u00e0 legale per sposarsi. Entrambi hanno negato di essersi mai sposati e di aver mai avuto una relazione, ma dopo il caso creato dai media hanno deciso di separarsi artisticamente. L'esecutivo della Blackground nonch\u00e9 cugino della cantante Jomo Hankerson dichiar\u00f2 che, a parte Jermaine Dupri e Puff Daddy (quest ultimo non comparir\u00e0 poi nell'album), fu arduo trovare produttori e musicisti disposti a collaborare al nuovo disco dell'artista dopo lo scandalo del presunto matrimonio illegale e che l'industria musicale aveva colpevolizzato in particolare la giovane per il fatto. Aaliyah e la sua etichetta hanno quindi optato per rivolgersi a un nuovo team di produttori e autori che potesse portare lo stile musicale della cantante a un gradino successivo, differenziandosi dal precedente lavoro. La scelta cade su due musicisti hip-hop pressoch\u00e9 sconosciuti originari della Virginia, il produttore Timothy \"Timbaland\" Mosley e la cantautrice Missy \"Misdemeanor\" Elliott, i quali erano stati inseriti precedentemente in un progetto musicale di DeVante Swing dei Jodeci, ma il progetto era fallito. I due artisti vennero invitati a Detroit affinch\u00e9 i membri della Blackground Records potessero testare le loro qualit\u00e0 e il loro materiale, per capire se la loro musica avrebbe funzionato per il secondo album della cantante. La stessa Missy Elliott ricorda quel momento:\n\"[Aaliyah] stava uscendo dal progetto con R. Kelly e immagino volessero provare dei nuovi produttori. Eravamo piuttosto agitati perch\u00e9 non avevamo mai prodotto dischi per artisti di quel calibro, ma quando l'abbiamo conosciuta, ci ha trattato come se ci conoscesse da anni, come se fossimo cresciuti con lei. Fu sempre molto dolce e sorridente, e ci fece sentire come dei grandi produttori quando invece non avevamo nessun disco in circolazione. Anche se veniva da un album di successo, non ci ha mai trattato come se fossimo al di sotto di lei.\nIo e Tim, il nostro sound era cos\u00ec diverso che era piuttosto difficile per le persone. Lo apprezzavano, ma non sapevano se a loro piacesse \"davvero\", perch\u00e9 era cos\u00ec diverso da qualsiasi altra cosa che veniva passata alla radio. Ma la cosa strana fu che, appena portammo alla luce \"One in a Million\", lei pens\u00f2 immediatamente che sarebbe stato un successo. Non dovevamo convincerla, lei disse, Ve lo dico, \u00e8 formidabile. Sapevo che c'era un'alchimia. Lei non era chiusa mentalmente. Era un'artista che capiva al volo.\"\nIl nuovo disco segna anche il passaggio della cantante e della Blackground all'Atlantic Records, i cui dirigenti non avevano intenzione di sbagliare, per cui assoldarono, insieme agli emergenti Timbaland ed Elliott, un manipolo di veterani composto da Jermaine Dupri, Jay Dibbs, Vincent Herbert e Kay Gee. Venne chiamata anche la nota cantautrice Diane Warren per scrivere una ballata romantica, che diverr\u00e0 \"The One I Gave My Heart to\", brano decisamente diverso dal resto dell'album ma che come singolo avr\u00e0 parecchio successo. Aaliyah venne coinvolta maggiormente nel progetto, anche nella direzione creativa. La cantante ha dichiarato alla rivista \"Billboard\" nell'agosto del 1996:\n\"Volevo mantenere la mia immagine musicale di strada morbida ma anche essere funky, sexy e sofisticata al tempo stesso\"\nIl disco vede la partecipazione dei rapper Slick Rick e Treach dei Naughty by Nature. Inoltre, tra i produttori, c'\u00e8 anche un allora sconosciuto Rodney \"Darkchild\" Jerkins, che si imporr\u00e0 pochi anni pi\u00f9 tardi con musicalit\u00e0 pi\u00f9 convenzionali.\nRicezione.\nCritica.\nL'album \u00e8 stato accolto positivamente dalla critica, che ha elogiato il nuovo stile della cantante e la produzione di Timbaland e Missy Elliott. I critici musicali hanno lodato la nuova maturit\u00e0 di Aaliyah, nonostante fosse ancora adolescente, e la musicalit\u00e0 dell'album cos\u00ec lontana da tutto quello che c'era in circolazione. \"Vibe\" ha notato la dolcezza felina, non zuccherosa, della cantante, aggiungendo anche che \"la voce di Aaliyah \u00e8 morbida ma pi\u00f9 forte del falsetto anemico di Janet Jackson, ma possiede lo stesso appeal pop.\" Dream Hampton di Vibe ha elogiato anche l'aspetto musicale dell'album, notando che \"la produzione ispirata dall'hip-hop \u00e8 solida e di sostegno, e la voce di Aaliyah \u00e8 bella e chiara.\" Il critico ha trovato sorprendente la cover di \"Got to Give it Up\" di Marvin Gaye, definendola \"piacevolmente accurata\", e l'ha trovata pi\u00f9 adatta a lei rispetto alla cover ordinaria di \"At Your Best (You Are Love)\".\nLa rivista \"Q (rivista)\" ha dato 3 stelle su 5 all'album, notando che \"con la sua voce morbida e dolcemente seducente che va avanti con fermezza, [Aaliyah] lavora attraverso un insieme fatto di numeri prevalentemente lenti e dal beat swing sensuale, ritmi interamente sincopati, melodie lussuose e armonie sognanti\".\nLa rivista hip-hop \"The Source\" ha dichiarato che \"\"One in a Million\" risiede in un mondo diverso rispetto alla legione di secondi album che producono solo uno o due singoli di valore [...]. Aaliyah \u00e8 pronta a mostrare il suo lato maturo. Le sue canzoni migliori sono riguardo disavventure sentimentali.\"\nLeo Stanley di \"AllMusic\" ha affermato che la grandezza dell'album non risiede solo nella grande variet\u00e0 delle produzioni, ma soprattutto nella voce di Aaliyah, \"pi\u00f9 omogenea, pi\u00f9 seducente e pi\u00f9 forte rispetto a prima\". Secondo il critico il disco mostra pi\u00f9 spessore e talento rispetto all'album precedente, e ha dichiarato che \"potrebbe anche non essere la macchina commerciale di \"Age Ain't Nothin' but a Number\", ma \"One in a Million\" \u00e8 un album di gran lunga pi\u00f9 soddisfacente.\"\nSal Cinquemani di \"Slant\" ha dato all'album 3 stelle e mezzo su 5, definendolo \"uno dei pi\u00f9 influenti album R&amp;B degli anni novanta\", che ha creato il sodalizio tra Aaliyah e Timbaland, \"un'innegabile forza nell'hip-hop\".\nConnie Johnson del \"Los Angeles Times\" ha recensito positivamente l'album con 3 stelle e mezzo su 4, riconoscendo il valore artistico di Aaliyah, che ha saputo migliorare in assenza del suo precedente produttore e mentore R. Kelly, dimostrando di essere \"pi\u00f9 della semplice appendice carina di un'icona R&amp;B.\" Secondo il critico \"Aaliyah ha le sue doti, che vengono mostrate nel competente duetto con Treach, \"A Girl Like You\", e nell'irresistibile versione di \"Got to Give it Up\" di Marvin Gaye, dove appare anche Slick Rick\".\nPubblico.\n\"One in a Million\" ha debuttato durante la settimana del 14 settembre 1996 alla posizione numero 4 della Billboard R&amp;B/Hip-Hop Albums e alla numero 20 della Billboard 200 con 40.500 copie vendute. L'album \u00e8 poi sceso di posizione per risalire nei mesi successivi grazie al successo radiofonico del secondo singolo \"One in a Million\". Il 28 dicembre 1996 rientra nella top10 della classifica R&amp;B/Hip-Hop, grazie a un incremento di 71.000 copie, per arrivare fino alla posizione numero 2 durante la settimana dell'8 febbraio 1997. Nella Billboard 200 invece l'album \u00e8 rientrato in top20 alla posizione numero 18 il 1\u00ba febbraio 1997. L'album ha ricevuto la certificazione di disco d'oro dalla RIAA il 23 ottobre 1996 e quella di disco di platino il 5 febbraio 1997. Il doppio disco di platino \u00e8 arrivato il 16 giugno 1997. Si tratta del primo album di Aaliyah ad esser diventato disco multi-platino, sebbene il precedente \"Age Ain't Nothin' but a Number\" ricever\u00e0 il secondo disco di platino nel 2001.\nIn Canada l'album \u00e8 entrato nella classifica degli album pi\u00f9 venduti alla posizione numero 35 il 9 settembre 1996, per poi raggiungere la numero 33 la settimana successiva. Il disco ha ricevuto in Canada il disco d'oro dalla CRIA il 28 maggio 1997.\nRiconoscimenti.\nL'album ha ricevuto una nomination ai Soul Train Music Award del 1997 come Miglior Album R&amp;B/Soul femminile, e a quelli del 1998 nella categoria Miglior Singolo R&amp;B/Soul femminile grazie al singolo omonimo.\n\"Rolling Stone\" ha inserito l'album nella sua lista dei 100 migliori album degli anni novanta, paragonando la cantante all'abilit\u00e0 di Michael Jackson da giovane. La rivista ha dichiarato che \"se il giovane MJ cantava d'amore, Aaliyah era una Lolita nera, un'adolescente tentatrice con un potere seducente nella sua morbida voce. A differenza di Brandy, Aaliyah cantava di sesso caldo come il fuoco e del fatto di essere un'amante esigente (in riferimento alle canzoni \"Hot like Fire\" e \"Choosy Lover\", ndt).\" La rivista ha inoltre sottolineato l'importanza dell'album nel definire un nuovo stile, \"il futuristico funk di Virginia Beach che presto avrebbe invaso le radio\".\n\"Vibe\" ha inserito l'album tra i 150 pi\u00f9 rappresentativi del periodo che va dal 1992, anno di pubblicazione del primo numero della rivista, al marzo 2007, in cui usc\u00ec il numero speciale che festeggiava la 150\u00aa pubblicazione. Aaliyah, che \u00e8 presente nella lista anche con l'album successivo, viene definita in questo lavoro \"sexy con spensieratezza\"."}
{"id": "1726521", "revid": "339392", "url": "https://it.wikipedia.org/wiki?curid=1726521", "title": "Crepuscopoli", "text": ""}
{"id": "1726523", "revid": "287204", "url": "https://it.wikipedia.org/wiki?curid=1726523", "title": "Hans-Jurgen Dorner", "text": ""}
{"id": "1726525", "revid": "798140", "url": "https://it.wikipedia.org/wiki?curid=1726525", "title": "L. S. Lowry", "text": "Biografia.\nMolti dei suoi disegni e dipinti ritraggono Salford e le aree circostanti, tra cui Pendlebury, dove visse e lavor\u00f2 per pi\u00f9 di quaranta anni.\nLowry \u00e8 famoso per i ritratti di scene di vita nei distretti industriali dell'Inghilterra settentrionale durante i primi anni del XX secolo. Ebbe uno stile distintivo di pittura ed \u00e8 meglio conosciuto per i ritratti di persone di periferia.\nA causa del suo uso di figure stilizzate e delle particolarit\u00e0 dei suoi dipinti \u00e8 a volte definito come un pittore \"na\u00eff\", sebbene non \u00e8 in tale sezione che viene posto nelle gallerie retrospettive sui suoi lavori.\nUna gran collezione del lavoro di Lowry \u00e8 in mostra permanente nella galleria d'arte situata nei \"Salford Quays\", appropriatamente definita \"The Lowry\".\nNel 1987 viene girato il film tv \"A Simple Man\" di Christopher Gable e Gillian Lynne sulla sua figura. \nNel 2019 viene presentato il film Mrs Lowry &amp; Son di Adrian Noble interpretato da Timothy Spall e Vanessa Redgrave, incentrato sul rapporto madre-figlio."}
{"id": "1726529", "revid": "125718595", "url": "https://it.wikipedia.org/wiki?curid=1726529", "title": "Vette alpine superiori a 4000 metri", "text": "Le Vette alpine superiori a 4000 metri rappresentano le maggiori vette della catena montuosa delle Alpi, distribuite lungo l'arco alpino occidentale e centrale: la definizione del numero \u00e8 stata stabilita dall'Unione Internazionale delle Associazioni Alpinistiche (UIAA) nel 1993 che fissa in tutto 82 vette (128 considerando anche le vette sussidiarie), collocate rispettivamente in ordine per numero in Svizzera, Italia e Francia.\nStoria.\nIn passato non esisteva una lista unica delle vette che superavano i 4.000 m s.l.m. In effetti i geografi e gli alpinisti dei differenti Paesi non utilizzavano i medesimi criteri di selezione. Nel 1993 l'Unione Internazionale delle Associazioni Alpinistiche (UIAA) ha deciso di stabilirne una lista ed ha creato un gruppo di lavoro per definirne i criteri:\nIl primo criterio \u00e8 stato considerato (con pochissime eccezioni) sufficiente; ove non verificato, si \u00e8 tenuto anche conto degli altri due criteri. In questo modo il gruppo defin\u00ec una lista di 82 vette; defin\u00ec inoltre altre 46 vette sussidiarie per coprire una lista allargata di 128 vette.\nDescrizione.\nI 4000 delle Alpi si trovano nelle seguenti sottosezioni/massicci alpini:\nLista delle vette principali.\nDi seguito sono riportate le 82 vette selezionate in base ai criteri di cui sopra.\nNumero di vette per paese (il numero totale \u00e8 superiore a causa delle vette situate sul confine):\nLista delle vette secondarie.\nQuesta lista comprende quelle vette superiori ai 4.000 m, che per\u00f2 in base ai criteri sopra esposti non sono considerate vette a s\u00e9 stanti. La lista comprende 46 vette secondarie, riportate di seguito nell'ordine in cui erano riportate nel documento originale UIAA. Questo divideva le vette per zone geografiche, secondo la seguente partizione:\nAlpinismo.\nLa conquista delle pi\u00f9 alte vette delle Alpi ha sempre interessato gli alpinisti. Tra il 1810 e il 1865 furono conquistati 42 \"Quattromila\". L'ultimo 4000 ad essere vinto \u00e8 stata la Punta Mediana du Tacul nel 1926.\nKarl Blodig (1859-1956), alpinista austriaco, era soprannominato \"il re dei 4000\" perch\u00e9 aveva salito tutte le vette al tempo ritenute tali. In effetti ne ha salite solamente una sessantina. Eustache Thomas (1869-1960) in soli sei anni ne ha saliti una settantina. Il primo alpinista ad aver concluso la salita a tutti gli 82 4000 \u00e8 stato Luciano Ratto.\nNel 1993 nasce il Club 4000 fondato da Luciano Ratto e da Franco Bianco che raccoglie gli alpinisti che hanno salito almeno 30 dei 4000 delle Alpi.\nNel 2008 gli alpinisti Franco Nicolini e Diego Giovannini scalano tutti le 82 cime in soli 60 giorni. Era con loro anche Mirko Mezzanotte, che a causa di un infortunio ha dovuto rinunciare alla scalata di una ventina di cime.\nNel 2015 l'alpinista svizzero Ueli Steck con il progetto \"82 Summits\" scala tutti i \"Quattromila\" in 62 giorni, due in pi\u00f9 del record di Nicolini e Giovannini."}
{"id": "1726530", "revid": "110157", "url": "https://it.wikipedia.org/wiki?curid=1726530", "title": "R\u00fcckersdorf (Brandeburgo)", "text": "R\u00fcckersdorf \u00e8 un comune di 1.694 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 parte della comunit\u00e0 amministrativa (\"Amt\") dell'Elsterland.\nSuddivisione amministrativa.\nIl territorio comunale si divide in 3 zone (\"Ortsteil\"), corrispondenti al centro abitato di R\u00fcckersdorf e a 2 frazioni:"}
{"id": "1726538", "revid": "6923", "url": "https://it.wikipedia.org/wiki?curid=1726538", "title": "Parco nazionale dei Monti \u0160ar", "text": "Il Parco nazionale dei Monti \u0160ar \u00e8 un'area protetta situata in Kosovo; copre un territorio di 390\u00a0km\u00b2, estendendosi sul versante settentrionale della catena dei Monti \u0160ar.\nTerritorio.\nIl Parco nazionale dei monti \u0160ar \u00e8 ricco di ruscelli, torrenti e piccoli fiumi che scorrono nei comuni di Uro\u0161evac, Suva Reka, Ka\u00e7anik e Prizren (nel Kosovo) e Jegunovce, Tearce, D\u017eep\u010di\u0161te, Tetovo e Gostivar (nella Repubblica di Macedonia).\nFlora.\nFra la flora presente in questo parco nazionale (tra cui pi\u00f9 di 1500 specie di piante vascolari), importanti sono in particolare arbusti endemici come il pino macedone e il pino dalla corteccia bianca, oltre alla rosa alpina.\nLa localit\u00e0 chiamata \"Gine voda\" \u00e8 nota per la presenza in una area molto piccola di una ricca flora di arbusti come il pino dalla corteccia nera, il pino macedone, il pino silvestre l'abete rosso e il .\nFauna.\nTra le specie animali si possono ricordare le linci, gli orsi, i camosci, i caprioli e le volpi."}
{"id": "1726542", "revid": "767487", "url": "https://it.wikipedia.org/wiki?curid=1726542", "title": "A Simple Man", "text": "A Simple Man \u00e8 un film del 1987 diretto da Christopher Gable.\nPellicola musicale basata sulla vita del pittore inglese L. S. Lowry."}
{"id": "1726545", "revid": "56620", "url": "https://it.wikipedia.org/wiki?curid=1726545", "title": "Elio Giangreco", "text": "Biografia.\nLaureatosi presso l'Universit\u00e0 di Napoli in ingegneria industriale nel 1946 e in scienze matematiche nel 1949, Elio Giangreco ha poi svolto attivit\u00e0 didattica fin dal 1950 come libero docente e poi, dal 1955 al 1960 come professore ordinario all'Universit\u00e0 di Bari e dal 1960 al 1996 all'Universit\u00e0 degli Studi di Napoli Federico II; all'epoca della sua nomina, risultava essere il pi\u00f9 giovane professore ordinario d'Italia.\n\u00c8 stato sicuramente una figura di spicco nel mondo universitario dell'ingegneria civile nel secondo novecento in Italia.\n\u00c8 autore di moltissime pubblicazioni di alto livello su problemi di ingegneria strutturale, inerenti temi di grande attualit\u00e0 nel campo delle costruzioni in acciaio, in cemento armato e in calcestruzzo armato precompresso, con studi di spiccata originalit\u00e0 sugli aspetti della plasticit\u00e0, della dinamica e della stabilit\u00e0.\nHa tenuto lezioni e conferenze presso Universit\u00e0 italiane ed estere soprattutto in Francia, in Inghilterra, negli Stati Uniti, in Messico, nell'Unione Sovietica, in Romania, in Giappone, in Argentina, in Ecuador negli anni tra il 1955 e il 1996.\nAutore di alcuni manuali universitari di scienza delle costruzioni e di tecnica delle costruzioni tra cui il trattato in tre volumi \"Ingegneria delle strutture\", edito da UTET nel 2002, testo di cui \u00e8 stato il direttore e il coordinatore dei diversi coautori.\nDurante la sua carriera \u00e8 stato membro di importanti commissioni e associazioni, nazionali e internazionali; in particolare, nell'ambito del Consiglio Nazionale delle Ricerche:\nInoltre, \u00e8 stato:"}
{"id": "1726546", "revid": "69794", "url": "https://it.wikipedia.org/wiki?curid=1726546", "title": "Chris Moneymaker", "text": "La sua vittoria \u00e8 generalmente considerata la causa del boom del poker degli anni successivi alla sua vittoria (il cosiddetto \"effetto Moneymaker\").\nNel 2019 \u00e8 stato inserito nella Poker Hall of Fame.\nCarriera.\nMoneymaker ha frequentato la Farragut High School a Farragut e dopo ha preso un master universitario in contabilit\u00e0 all'Universit\u00e0 del Tennessee. Era un membro della confraternita \"Pi Kappa Phi\" durante i suoi anni al college.\nMoneymaker lavorava come contabile quando vinse un posto all'evento principale delle World Series of Poker, che ha come quota d'iscrizione (buy-in) di 10.000 dollari, del 2003 attraverso un torneo satellite di 39 $ giocando on-line su PokerStars. Bench\u00e9 fosse sconosciuto prima del torneo, il primo giorno del torneo ottenne con la sua abilit\u00e0 l'attenzione dell'assegnatore di handicap Lou Diamond, che chiam\u00f2 Moneymaker il suo \u00abcavallo nero per vincere l'intero torneo\u00bb. Moneymaker riusc\u00ec a vincere il primo premio di 2,5 milioni di $, diventando subito una stella del poker. Era il suo primo torneo di poker dal vivo.\nUna delle mani pi\u00f9 memorabili fu quella che ebbe nella partita contro Sam Farha, quando sul river ha bluffato facendo un all-in con solo un Re come carta alta. Farha lasci\u00f2 con una coppia di nove, cambiando rapidamente lo slancio della partita. Moneymaker alla fine vinse le World Series of Poker quando la sua mano vinse contro il di Farha con come carte comuni, avendo Moneymaker realizzato un full. Farha comunque vinse una partita di rivincita su Pokerstars un mese dopo.\nMoneymaker ha continuato a giocare nel World Poker Tour, giungendo secondo allo Shooting Stars event del 2004 vincendo 200.000 $..\nDopo aver vinto le World Series of Poker, ha lasciato il suo lavoro per fare il portavoce per i campionati di poker di Harrah's Entertainment e di PokerStars. Ha anche cominciato a viaggiare per giocare in tornei pi\u00f9 grandi.\nMoneymaker \u00e8 sposato ed ha una figlia di nome Ashley, nata 3 mesi dopo la sua vittoria alle World Series of Poker. La sua autobiografia, \"Moneymaker: how an amateur poker player turned $ 40 into $ 2,5 million at the World Series of Poker\", \u00e8 stata pubblicata nel marzo del 2005.\nCuriosit\u00e0.\nIl cognome di Moneymaker \u00e8 un attronimo. Il suo cognome non \u00e8 uno pseudonimo ed \u00e8 in effetti il suo vero nome di nascita. \"Moneymaker\" \u00e8 infatti una modifica di un cognome tedesco, che \u00e8 approssimativamente \"Nurmacher\"."}
{"id": "1726547", "revid": "59976", "url": "https://it.wikipedia.org/wiki?curid=1726547", "title": "Christopher Bryan Moneymaker", "text": ""}
{"id": "1726550", "revid": "791427", "url": "https://it.wikipedia.org/wiki?curid=1726550", "title": "Cipriano Piccolpasso", "text": "Biografia.\nAppartenente a una famiglia dell'aristocrazia bolognese che si era stabilita a \"Casteldurante\" (attualmente Urbania), centro importante per la produzione della ceramica, ricevette una buona educazione umanistica e scientifica. Dopo l'iniziale attivit\u00e0 di architetto di fortificazioni militari nell'Italia centrale (Ancona, Fano, Perugia e Spoleto) ritorn\u00f2 a Casteldurante dove fond\u00f2 una rinomata fabbrica di maioliche. Il suo trattato in tre libri sull'arte della ceramica, pubblicato a stampa per la prima volta a Roma nel 1857- 58, \u00e8 fonte di straordinaria importanza sulla storia della ceramica d'arte e sulle tecniche adoperate in Italia in et\u00e0 rinascimentale. Anche la sua precedente esperienza nel campo dell'ingegneria militare \u00e8 stata esposta in un trattato riguardante le fortezze e le piante dell'Umbria."}
{"id": "1726552", "revid": "110157", "url": "https://it.wikipedia.org/wiki?curid=1726552", "title": "Schilda", "text": "Schilda \u00e8 un comune di 530 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 parte della comunit\u00e0 amministrativa (\"Amt\") dell'Elsterland."}
{"id": "1726553", "revid": "466539", "url": "https://it.wikipedia.org/wiki?curid=1726553", "title": "Alma Mahler (film)", "text": "Alma Mahler \u00e8 un film del 2001 diretto da Tomislav Zaja e basato sulla vita della figlia del pittore Jacob Schindler, Alma Mahler Schindler, che divenne moglie di Gustav Mahler."}
{"id": "1726557", "revid": "484362", "url": "https://it.wikipedia.org/wiki?curid=1726557", "title": "Regionalista", "text": ""}
{"id": "1726558", "revid": "115337", "url": "https://it.wikipedia.org/wiki?curid=1726558", "title": "Proteina transmembrana", "text": ""}
{"id": "1726559", "revid": "185700", "url": "https://it.wikipedia.org/wiki?curid=1726559", "title": "Autonomista", "text": ""}
{"id": "1726567", "revid": "3831", "url": "https://it.wikipedia.org/wiki?curid=1726567", "title": "Sixtynine (album)", "text": ""}
{"id": "1726571", "revid": "110157", "url": "https://it.wikipedia.org/wiki?curid=1726571", "title": "Sch\u00f6nborn (Brandeburgo)", "text": "Sch\u00f6nborn \u00e8 un comune di 1.820 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 capoluogo della comunit\u00e0 amministrativa (\"Amt\") dell'Elsterland.\nSuddivisione amministrativa.\nIl territorio comunale si divide in 4 zone (\"Ortsteil\"), corrispondenti al centro abitato di Sch\u00f6nborn e a 3 frazioni:"}
{"id": "1726578", "revid": "767487", "url": "https://it.wikipedia.org/wiki?curid=1726578", "title": "Bride of the Wind", "text": "Bride of the Wind \u00e8 un film del 2001 diretto da Bruce Beresford e basato sulla vita della pittrice austriaca Alma Mahler Schindler."}
{"id": "1726588", "revid": "697352", "url": "https://it.wikipedia.org/wiki?curid=1726588", "title": "Sch\u00f6nborn (disambigua)", "text": ""}
{"id": "1726592", "revid": "767487", "url": "https://it.wikipedia.org/wiki?curid=1726592", "title": "Les Silences de Manet", "text": "Les Silences de Manet \u00e8 un documentario del 1989 diretto da Didier Baussy e basato sulla vita del pittore francese \u00c9douard Manet."}
{"id": "1726593", "revid": "770813", "url": "https://it.wikipedia.org/wiki?curid=1726593", "title": "T\u00fcrk Hava Kuvvetleri", "text": "La T\u00fcrk Hava Kuvvetleri \u00e8 l'attuale aeronautica militare della Turchia e parte integrante delle forze armate turche.\nNel 2013 l'aviazione militare turca \u00e8 stata considerata la terza per grandezza tra tutti i paesi della NATO dopo la United States Air Force statunitense e la Royal Air Force britannica. Secondo la fonte specialistica Flight International e l'International Institute for Strategic Studies, la Turkish Air Force \u00e8 costituita da 60000 effettivi e ha in dotazione approssimativamente 643 aeromobili pilotati.\nLa forza armata fa risalire le sue origini al giugno 1911 quando fu fondata dall'Impero Ottomano col nome di Osmanl\u0131 tayyare b\u00f6l\u00fckleri, sebbene come forza aerea come oggi \u00e8 conosciuta \u00e8 stata fondata nel 1923 con la creazione delle Repubblica di Turchia.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "1726597", "revid": "61051", "url": "https://it.wikipedia.org/wiki?curid=1726597", "title": "Aeronautica militare turca", "text": ""}
{"id": "1726600", "revid": "110157", "url": "https://it.wikipedia.org/wiki?curid=1726600", "title": "Tr\u00f6bitz", "text": "Tr\u00f6bitz \u00e8 un comune di 788 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 parte della comunit\u00e0 amministrativa (\"Amt\") dell'Elsterland."}
{"id": "1726603", "revid": "61051", "url": "https://it.wikipedia.org/wiki?curid=1726603", "title": "Turkish Air Force", "text": ""}
{"id": "1726604", "revid": "827882", "url": "https://it.wikipedia.org/wiki?curid=1726604", "title": "Biblioteca di Babele (collana)", "text": "La Biblioteca di Babele \u00e8 una collana libraria creata dall'editore parmense Franco Maria Ricci e diretta dal bonaerense Jorge Luis Borges, il quale sceglie tutti i titoli e ne scrive l'introduzione.\nL'unica eccezione \u00e8 costituita dal n. 19, \"Venticinque agosto 1983 e altri racconti inediti\", che viene curato da Ricci all'insaputa di Borges: il libro infatti \u00e8 un \"regalo\" per gli 80 anni dell'argentino e vede la prima traduzione italiana di alcuni suoi racconti all'epoca inediti.\nIn seguito, poco prima della scomparsa di Borges, l'editore Ricci aggiunge:\nIl titolo della collana si rif\u00e0 al racconto \"La Biblioteca di Babele\" di Borges (raccolto oggi in \"Finzioni\"). I volumi, rilegati in brossura, hanno misure di cm 22,5 \u00d7 12 e sono stampati in caratteri bodoniani."}
{"id": "1726605", "revid": "123367", "url": "https://it.wikipedia.org/wiki?curid=1726605", "title": "Majakowskij", "text": ""}
{"id": "1726607", "revid": "76963", "url": "https://it.wikipedia.org/wiki?curid=1726607", "title": "Vera Vassalle", "text": "Biografia.\nDopo il conseguimento del diploma all'Istituto Magistrale di Pisa viene assunta presso la filiale di Viareggio della Cassa di Risparmio di Lucca.\nSubito dopo l'armistizio entra nelle file partigiane e, nonostante fosse leggermente claudicante per i postumi della poliomielite che l'aveva colpita poco dopo la nascita, unendosi al gruppo di resistenti coordinati dal cognato Manfredo Bertini che sarebbe poi caduto nel novembre del 1944, e le viene affidato il compito di raggiungere gli alleati nell'Italia gi\u00e0 liberata, per richiedere lanci di armi per i partigiani della Versilia.\nPer questo viene mandata dagli Alleati a Taranto, dove gli esperti dell'OSS (il servizio segreto statunitense) la addestrano per un breve periodo.\nQuindi, con il nome di battaglia di \"Rosa\", riparte verso la Versilia, raggiunge la Corsica e il 18 gennaio 1944 sbarca da un sommergibile presso Orbetello insieme con un radiotelegrafista.\nDa qui raggiunge Viareggio ma, nonostante abbia stabilito il collegamento tra il CLN toscano e il comando alleato, non riesce nella sua missione.\nPerso il contatto con il telegrafista si sposta a Milano dove riesce ad ottenere nuovi piani di trasmissione e un nuovo radiotelegrafista. A marzo, sull'Alpe delle Tre Potenze, \u00e8 paracadutato Mario Robello (nome di battaglia \"Santa\"): la coppia Vassalle-Robello dar\u00e0 vita ad un'attivit\u00e0 frenetica che, di l\u00ec all'estate, invier\u00e0 oltre trecento messaggi, dai quali deriveranno anche sessantacinque aviolanci di armi e di rifornimenti a brigate partigiane toscane e liguri.\nIl 2 luglio 1944, dopo che i tedeschi individuano la ricetrasmittente con cui tenevano i contatti con gli alleati, fuggono dopo aver distrutto codici, documenti e l'apparecchio radio. Si spostano in Lunigiana, aggregandosi alla formazione partigiana Giustizia e Libert\u00e0 \"Marcello Garosi\" e, da Lucca, con una nuova ricetrasmittente, continuano l'attivit\u00e0 di missione, fino alla liberazione della zona, avvenuta il 5 settembre 1944.\nRichiamata al comando dell'OSS a Siena, continua l'attivit\u00e0 di sostegno alleato ai partigiani italiani.\nNel dopoguerra Vera si sposa con Robello. Dopo la liberazione insegna alla scuola elementare Edoardo Riboli di Lavagna e successivamente alla scuola elementare di Cavi di Lavagna, che le \u00e8 stata intitolata dopo la sua morte. Il 29 novembre 2003 a Vera Vassalle la Regione Toscana ha assegnato, alla memoria, il \"Gonfalone d'Argento\", in occasione della festa regionale dedicata ai disabili.\nMor\u00ec nel 1985: il comune di Viareggio le dedic\u00f2 una strada. La sua vicenda \u00e8 ricordata nel romanzo \"Il clandestino\" di Mario Tobino, del 1962."}
{"id": "1726608", "revid": "439868", "url": "https://it.wikipedia.org/wiki?curid=1726608", "title": "Neviano", "text": "Neviano (\"Nianu\" in dialetto salentino) \u00e8 un comune italiano di abitanti della provincia di Lecce in Puglia.\nSituato nel versante centro-occidentale del Salento, nel territorio delle serre salentine, dista 31,2\u00a0km dal capoluogo provinciale e 11\u00a0km dal mare Ionio.\nGeografia fisica.\nTerritorio.\nNeviano sorge sulle propaggini settentrionali della serre salentine a 108 m s.l.m. Il moderno centro urbano si \u00e8 sviluppato nel corso del XX secolo verso ovest, nell'area pi\u00f9 pianeggiante, creando una separazione con il centro storico posizionato a una quota leggermente superiore. Il territorio si caratterizza per essere fortemente carsico ed \u00e8 privo di corsi d'acqua di superficie; le acque pluviali filtrano nel terreno e alimentano la falda acquifera, particolarmente ricca.\nIl comune, che si estende su una superficie di 16,06\u00a0km\u00b2, \u00e8 compreso tra gli 80 m s.l.m. (altezza minima) e i 180 m s.l.m. (altezza massima). L'agro nevianese \u00e8 quasi del tutto coltivato; le colture principali sono l'olivo e la vite dal quale si producono l'olio Terra d'Otranto e pregiati vini che caratterizzano l'economia locale. Il territorio del comune confina a nord con i comuni di Galatone, Secl\u00ec e Aradeo, a est con il comune di Cutrofiano, a sud con i comuni di Collepasso e Parabita, a ovest con i comuni di Tuglie e Sannicola.\nClima.\nLa stazione meteorologica di riferimento \u00e8 quella di Lecce Galatina.\nDal punto di vista meteorologico Neviano rientra nel territorio del basso Salento che presenta clima mediterraneo con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +9\u00a0\u00b0C, mentre quella del mese pi\u00f9 caldo, agosto, si aggira sui +25,1\u00a0\u00b0C. Le precipitazioni medie annue, che si aggirano intorno ai 676\u00a0mm, presentano un minimo in primavera-estate e un picco in autunno-inverno. Facendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle serre salentine che creano un sistema a scudo. Al contrario le correnti autunnali e invernali da sud-est, favoriscono in parte l'incremento delle precipitazioni, in questo periodo, rispetto al resto della penisola.\nStoria.\nNeviano, come tutta l'area della provincia, ha origini legate alla preistoria, perch\u00e9 l'intera Puglia presenta insediamenti umani sin dal periodo paleolitico.\nSecondo la tradizione, il paese \u00e8 stato fondato da alcuni fuggiaschi del casale di \"Fulcignano\" che, persa la battaglia con Galatone, si rifugiarono nelle campagne circostanti fondando nuovi centri. I primi documenti scritti testimoniano l'esistenza di Neviano gi\u00e0 nel XII secolo quando Tancredi, re di Sicilia e conte di Lecce, un\u00ec il casale nevianese alla contea di Lecce. Si ipotizza anche che le origini risalgono ai Greci ai quali seguirono i romani e i bizantini. L'origine del nome potrebbe derivare dalla desinenza latina \"Niveo\" (rappresentativo del punto nevoso) da cui il volgo ne ha derivato \"Niano\", diventato poi Neviano. Tale ipotesi \u00e8 avvalorata dalla presenza di numerose \"neviere\", una sorta di moderni freezer per la conservazione della neve. Il toponimo potrebbe anche essere un prediale, dal nome di un valoroso militare chiamato \"Nevius\" che distinguendosi nella battaglia dei \"Campi Latini\" (\"Campi Latini\" \u00e8 un toponimo locale derivante secondo la tradizione dal fatto che durante la guerra contro Pirro, truppe romane si accamparono in questa zona) gli fu fatto dono delle terre che per derivazione da \"Nevius\" e \"anus\" (terra di Nevio) furono conosciute con il nome di Neviano.\nFonti scritte pi\u00f9 attendibili vengono riportate dai registri angioini in cui Neviano, nel 1269 essendo rimasto dalla parte di Carlo I d'Angi\u00f2 anche in seguito all'arrivo di Corradino di Svevia, insieme con il Casale di Macugno venne dato ai fratelli Teobaldo e Rodolfo Bellerio. A partire dal XIV secolo i casali di Neviano e Macugno passarono agli Amendolia, ai Minutoli Capece, agli Orsini Del Balzo (1463), ai Di Capua (1525), ai Pirelli (1608) e ai Cicinelli (1696), i quali li cedettero in subfeudo ai Piccioli che assunsero il titolo di baroni fino al 1806, quando la feudalit\u00e0 fu abolita. Quanto alla popolazione i primi dati sono del 1532: Neviano fu tassata per 27 fuochi (nuclei familiari) che divennero 65 nel 1595. Con il censimento francese del 1804 Neviano risult\u00f2 di 700 abitanti; 1.725 nel censimento italiano del 1881; 3.365 nel censimento del 1911.\nSimboli.\nDescrizione dello stemma:\nDescrizione araldica del gonfalone:\nMonumenti e luoghi d'interesse.\nArchitetture religiose.\nLa chiesa madre di San Michele Arcangelo \u00e8 una costruzione della seconda met\u00e0 del XIX secolo. Ingloba l'originario edificio sacro cinquecentesco che attualmente costituisce il transetto. Presenta una sobria facciata neoclassica costituita da un unico portale d'accesso inquadrato da due coppie di colonne con capitelli ionici che sorreggono l'architrave e il timpano. Il prospetto laterale \u00e8 caratterizzato da un bassorilievo di san Cristoforo. L'interno, a croce latina con presbiterio, possiede una copertura a botte; nell'incrocio tra i bracci del transetto e della navata si innalza una grande cupola. L'aula \u00e8 scandita da cinque cappelle, due sul lato destro e tre sul lato sinistro, ospitanti altrettanti altari con relative tele ottocentesche, dedicati all'Immacolata Concezione, ai santi Medici, a san Giovanni Battista, a sant'Oronzo e a san Donato. Il transetto ospita gli altari di san Michele Arcangelo e della Madonna della Neve. L'abside accoglie l'altare maggiore e un altorilievo raffigurante la Crocifissione.\nIl santuario della Madonna delle Nevi, un tempo chiamato \"Santa Maria dei Casili\", risale alla prima met\u00e0 del XVII secolo e la sua costruzione \u00e8 legata ad una leggenda che ancora si tramanda oralmente. Secondo la tradizione due mercanti gallipolini, sorpresi da un temporale, si rifugiarono in una grotta e vi passarono la notte. Il mattino seguente ripresero il loro cammino ma il quadro della Madonna delle Nevi che portavano con loro rimase incastrato nella roccia. Quel segno fu interpretato come un volere della Vergine di restare a Neviano e venne dunque edificato un tempio. L'edificio presenta un prospetto diviso in due ordini da una cornice ed \u00e8 sormontato da un timpano. Inquadrato da due alte paraste, \u00e8 caratterizzato da un portale architravato posto in asse con un rosone finemente decorato da una cornice. L'interno, a navata unica, ospita due altari laterali, dedicati al Cuore di Ges\u00f9 e a santa Filomena, e l'altare maggiore sormontato da una grande tela della \"Madonna delle Nevi,\" opera del pittore Raffaello Salines del 1837 e da un mosaico che ricorda la storia della fondazione del santuario.\nLa chiesa di San Giuseppe Patriarca fu edificata nel XVIII secolo su una cappella preesistente, sede dell\u2019antica confraternita del santo che nel paese esisteva gi\u00e0 nella seconda met\u00e0 del settecento. Originariamente, l\u2019attuale chiesa, costituiva un unico blocco con l\u2019adiacente palazzo Maruccio. Le prime notizie sulla Confraternita si hanno con un documento del 1762 che portava il timbro di Ferdinando II, re delle II Sicilie. Pare infatti, che a quel tempo, l'attivit\u00e0 delle congregazioni fosse controllata dello Stato. La facciata, rifatta nel 1930, \u00e8 inquadrata da due coppie di paraste e da un'aggettante trabeazione al di sopra della quale si innalza un fastigio curvilineo contenente un bassorilievo in maiolica raffigurante san Giuseppe. L'interno presenta un'unica navata con altare maggiore e un altare laterale dedicato al Santissimo Sacramento. \nL'abbazia di San Nicola di Macugno sorge a circa 2,5\u00a0km in direzione sud-est dell'abitato di Neviano e rappresenta una testimonianza dell'esistenza dell'antico casale di Macugno. L'abbazia viene censita nel 1378 quale pertinenza di Neviano. Del complesso rimangono due grotte scavate nella roccia, una integra e l'altra semi crollata, una torre fortificata con a lato un ampio locale con volta a botte, due silo, due forni di cui uno realizzato con pietre a secco, una grande cisterna a forma di campana ed una strada carraia che presenta dei solchi molto profondi a testimonianza dell'alta frequentazione del sito sin da tempi remoti. Sulla facciata della torre vi sono due piccole nicchie affrescate poste ai lati della porta d'ingresso, a sinistra san Nicola e a destra santa Lucia.\nAd ovest dell'antico casale \u00e8 ancora presente un tratto delle mura medievali (denominate \u201cparetone\u201d) che oltre a delimitare e proteggere l'insediamento, svolgevano probabilmente, anche una funzione di terrazzamento a tutela delle grotte. Il territorio \u00e8 segnato da numerosi muri a secco (circa 140 chilometri) e dalla presenza di moltissime costruzioni in pietra, come i furnieddhi (sono stati censiti in numero di 436), che caratterizzano la zona come \"Paesaggio della pietra\". Tutta l'area dell'insediamento, recentemente recuperata e resa fruibile anche con la realizzazione di una pista ciclabile, \u00e8 sede del Laboratorio eco-museale del Paesaggio delle Serre della citt\u00e0 di Neviano finanziato dal Consorzio Universitario Interprovinciale Salentino.\nLa chiesa rupestre della Madonna della Croce \u00e8 una costruzione rurale realizzata con pietre a secco nel XVII secolo. Presenta una volta a botte e sulla parete di fondo \u00e8 affrescata l'immagine della Deposizione dalla Croce.\nArchitetture civili.\n\u00c8 una delle pi\u00f9 importanti dimore signorili di Neviano, riconosciuto di particolare pregio storico-nazionale con D.M. del 30/10/1990 dal Ministro per i Beni Culturali ed Ambientali. \u00c8 ubicata in Piazza Vittorio Emanuele, risale al XVI secolo. Il portone di ingresso al Palazzo \u00e8 sormontato dallo stemma dell'originario proprietario, il Marchese Dott. Antonio Romano, che si distinse per cultura e umanit\u00e0.\nMor\u00ec nel 1819 e fu seppellito nella Chiesa di San Michele Arcangelo, in Neviano, come riportato nella dichiarazione di morte dal Curato d'epoca Arciprete Achille Perillo, che scrive testualmente: \"Corpus eius sepultum fuit in hac Parochiali Ecclesia\". La baronessa Antonietta Romano, figlia del March. Antonio Romano, sposa il nobile Bar. Pasquale Tafuri che in seguito al matrimonio si trafer\u00ec nel piccolo paese. Dal matrimonio Tafuri - Romano nacquero due figli: Arturo Tafuri, avvocato e annoverato tra i pi\u00f9 grandi poeti del Salento di fine Ottocento e Carmelo Tafuri, musicista e letterato.\nLa cappella del palazzo \u00e8 dedicata a San Liborio, la cui effigie era raffigurata su un\u2019importante pala seicentesca posizionata sopra l\u2019altare e successivamente rimossa. Ancora oggi, una piccola lapide sul prospetto del palazzo sovrasta l\u2019ingresso della cappella: \u201cQui non si gode immunit\u00e0\u201d, si legge. Si tratta di un residuo storico di un antico privilegio riservato ai luoghi di culto pubblico, in forza del quale se una persona si nascondeva in quella Chiesa non poteva essere perseguitata o arrestata, perch\u00e9 il tempio, come luogo pubblico, era considerato extra-territoriale. Successivamente la cappella ebbe il privilegio di cappella pubblica ed infatti l\u2019accesso dalla strada venne aperto in occasione della celebrazione della messa ed in occasione della festa del santo patrono, San Michele Arcangelo, la cui statua effettuava ritualmente una sosta davanti alla cappella stessa durante la processione. Nel palazzo sono state custodite in una teca, sino ai primi del 1950, le spoglie di San Valeriano Martire tramandate dai Romano ai Tafuri nel corso dei secoli. In punto di morte le spoglie del Santo furono poi donate alla Chiesa di San Michele Arcangelo.\nSul retro del Palazzo si articola un ampio giardino con rampe di accesso al piano superiore e alle terrazze. Nel giardino figurano due grandi nicchie affrescate da maestranze locali, una di esse raffigura la Piet\u00e0 su uno sfondo paesaggistico; in alto si nota una schiera di cherubini e ai lati, la gloria dei Santi.\nUn elegante palazzotto dei primi del '900, ristrutturato negli anni '50, caratterizzato da motivi architettonici in stile Liberty.\nArchitetture militari.\nIl primo nucleo del castello fu voluto nella prima met\u00e0 del XV secolo da Giovanni Antonio Orsini Del Balzo per difendere l'abitato dalle incursioni nemiche provenienti dal mare e dalle vallate circostanti. Sub\u00ec radicali trasformazioni nel corso del Seicento, con l'aggiunta di nuovi vani, ed era circondato da un fossato. L'edificio presenta tutti gli elementi tipici delle fortezze; \u00e8 infatti dotato di piombatoie, feritoie e termina con una cornice sostenuta da beccatelli. L'interno ospita ampie stanze distribuite su due piani. Parte della struttura fu demolita negli anni Settanta del Novecento perch\u00e9 ritenuta pericolante.\nSi trova nel centro storico del paese e risale alla fine dell'800. Unisce la parte alta con la parte bassa di Neviano, dalla quale si pu\u00f2 raggiungere l'Oratorio Parrocchiale e il Santuario di S. Maria delle Nevi. \u00c8 chiamata cos\u00ec perch\u00e9 lungo la sua estensione si incontravano numerosi pozzi dai quali un tempo si attingeva l'acqua. Oggi, di quei pozzi, ne \u00e8 rimasto solo uno all'interno del parco dell'oratorio. La suggestivit\u00e0 di questa strada ha ispirato molti pittori che l'hanno immortalata sulla tela. \nSociet\u00e0.\nEtnie e minoranze straniere.\nAl 31 dicembre 2017 a Neviano risultano residenti 75 cittadini stranieri. Le nazionalit\u00e0 principali sono:\nLingue e dialetti.\nIl dialetto parlato a Neviano \u00e8 il dialetto salentino nella sua variante centrale che corrisponde al dialetto leccese. Il dialetto salentino si presenta carico di influenze riconducibili alle dominazioni e ai popoli stabilitisi in questi territori che si sono susseguite nei secoli: messapi, greci, romani, bizantini, longobardi, normanni, albanesi, francesi, spagnoli.\nReligione.\nLa religione pi\u00f9 diffusa \u00e8 il cattolicesimo. Il comune \u00e8 incluso nella diocesi di Nard\u00f2-Gallipoli e suddiviso nelle parrocchie di San Michele Arcangelo e di San Giuseppe da Copertino. Vi ha sede inoltre l'istituto religioso delle suore Adoratrici del Preziosissimo Sangue di Cristo.\nEconomia.\nNell'ambito dell'economia regionale i settori tradizionali dell'economia di Neviano sono l'agricoltura e l'industria di trasformazione ad essa legata. Importanti sono le coltivazioni di ulivo e vite con produzione olio extravergine d'oliva e vini rossi e rosati. La coltivazione di ortaggi \u00e8 presente mentre \u00e8 del tutto scomparsa quella del tabacco. Negli ultimi anni si \u00e8 sviluppato il settore turistico con una crescita notevole delle presenze turistiche nel Salento. Esiste un nascente settore industriale.\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali interne: \"SP42 Secl\u00ec-Neviano-Collepasso\", \"SP50 Sannicola-Aradeo intersezione con SP42\", \"SP196 Neviano-Tuglie\", \"SP271 Neviano-intersezione con SP41 Collepasso-Galatina\".\nFerrovie.\nLa stazione ferroviaria pi\u00f9 vicina \u00e8 quella di Secl\u00ec-Neviano-Aradeo posta lungo la linea Novoli-Gagliano del Capo delle Ferrovie del Sud Est.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nLa squadra di calcio locale \u00e8 il Real Neviano, che milita nel girone C pugliese di Seconda Categoria."}
{"id": "1726610", "revid": "1714743", "url": "https://it.wikipedia.org/wiki?curid=1726610", "title": "Filippo Guglielmo di Brandeburgo-Schwedt", "text": "Biografia.\nFilippo Guglielmo era figlio di Federico I Guglielmo di Brandeburgo e della sua seconda moglie Sofia Dorotea di Schleswig-Holstein-Sonderburg-Gl\u00fccksburg. Il padre, viste le aspirazioni che aveva per tutti i suoi figli, due anni dopo la nascita di Filippo cre\u00f2 il margraviato di Schwedt che assegn\u00f2 alla moglie, ingrandendolo successivamente con nuovi territori.\nNel 1689, alla morte della madre, Filippo eredit\u00f2 i territori di Schwedt. Nel 1692 si accord\u00f2 con il fratellastro Federico I di Prussia per il riconoscimento dei propri territori e per l'appannaggio che gli spettava, coerentemente a quanto indicato nel testamento del padre. Filippo dovette rinunciare alla sovranit\u00e0, a causa dell'indivisibilit\u00e0 del dominio; in cambio fu garantito, a lui e ai suoi discendenti, un appannaggio di talleri.\nIl titolo di Filippo, successivamente all'incoronazione del fratellastro come re di Prussia, fu \"Principe in Prussia, Margravio di Brandeburgo\" con anche il titolo di \"Altezza Reale\". Il nome di \"Brandeburgo-Schwedt\" \u00e8 una denominazione del XIX secolo, usata per distinguere tra i vari rami della dinastia degli Hohenzollern.\nFilippo partecip\u00f2 alle campagne contro la Francia del 1697, il fratello Federico gli affid\u00f2 il comando di numerosi reggimenti.\nMatrimonio ed eredi.\nNel 1699, Filippo spos\u00f2 Giovanna Carlotta di Anhalt-Dessau, figlia di Giovanni Giorgio II di Anhalt-Dessau. Da questo matrimonio nacquero i seguenti figli:"}
{"id": "1726616", "revid": "2214902", "url": "https://it.wikipedia.org/wiki?curid=1726616", "title": "Miosite", "text": "Le miositi sono un gruppo eterogeneo di malattie muscolari acquisite, accomunate dall'infiammazione del tessuto muscolare striato; esse fanno parte del pi\u00f9 ampio gruppo delle connettiviti, tra le cui forme pi\u00f9 frequenti rientrano la polimiosite e la dermatomiosite. Una delle possibili cause viene individuata nell'infiammazione muscolare secondaria a un processo autoimmune, cio\u00e8 ad un'auto-aggressione del muscolo da parte del sistema immunitario che si verifica per cause sconosciute. Tra le possibili cause scatenanti o esacerbanti si ipotizza il ruolo delle infezioni.\nClinica.\nClinicamente si caratterizzano per la comparsa di debolezza muscolare (paresi) e atrofia muscolare. Di solito hanno un esordio acuto (giorni/settimane) oppure nella miosite da corpi inclusi la sintomatologia pu\u00f2 esordire dopo mesi o anni. \nGeneralmente i capi muscolari pi\u00f9 colpiti sono quelli prossimali delle braccia e delle gambe, con un coinvolgimento dei muscoli della deglutizione e del collo. Nelle forme autoimmuni \u00e8 possibile un interessamento cardiaco con alterazioni elettrocardiografiche, pericardite, cardiomiopatia dilatativa, insufficienza cardiaca. \nDal punto di vista istologico si riscontra la presenza di infiltrati infiammatori nel muscolo scheletrico.\nClassificazione.\nLe varianti note di miosite nell'uomo sono:\nUna classificazione alternativa \u00e8 proposta da Mastaglia F.L., (2008).\nTra le miositi di interesse veterinario: \nEpidemiologia.\nL'incidenza annuale di questa patologia \u00e8 di 5-10/milione nuovi casi l'anno tra gli adulti e 10-15/milione nuovi casi in et\u00e0 pediatrica; la prevalenza invece \u00e8 di 50-100 casi/milione.\nStudi epidemiologici hanno contribuito a definire la prevalenza e l'incidenza di Polimiosite, Dermatomiosite, e miosite da corpi inclusi (IBM), mostrando differenze di rischio tra uomini e donne ed anche rispetto l'et\u00e0 di esordio per le diverse forme di miosite. \nInoltre, questi studi hanno dimostrato che vi \u00e8 un rischio sostanzialmente maggiore di Polimiosite e Dermatomiosite in alcuni gruppi etnici, cosa che evidentemente \u00e8 geneticamente determinata.\nSintomatologia.\nLa manifestazione tipica della polimiosite \u00e8 il progressivo indebolimento dei muscoli prossimali, spesso caratterizzato da un'insorgenza subdola. La componente dolorosa \u00e8 di solito poco rappresentata, mentre prevale il senso di fatica e la progressiva difficolt\u00e0 a compiere movimenti che prima venivano eseguiti senza sforzo, come salire le scale o muovere i muscoli del collo. In seguito pu\u00f2 comparire disfagia e indebolimento dei muscoli respiratori.\nI segni clinici pi\u00f9 utili per riconoscere e/o sospettare la patologia sono:\nTutti da ricercare durante l'esame obiettivo del paziente.\nEziologia.\nLa causa normalmente \u00e8 sconosciuta, probabile la natura autoimmune. \nLa causa \u00e8 nota solo in alcuni casi specifici come la miosite traumatica (miosite ossificante), causata da un trauma fisico, o parassiti fra cui la Trichinella spiralis.\nComunemente la miosite \u00e8 una complicanza di comuni infezioni virali come l'influenza da virus A e B, le infezioni da virus Coxsackievirus, Covid-19 e da virus HIV.\nSpesso le statine e i fibrati sono causa di miositi iatrogene.\nDiagnosi.\nEsami ematochimici.\nL'esame ematochimico pi\u00f9 utile per riconoscere la patologia \u00e8 il dosaggio dell'enzima sierico della creatinchinasi (CK) (valori normali: &lt; 130 U/l); enzima che normalmente aumenta in corso di numerose affezioni che interessano il muscolo e la sua innervazione motoria.\nLa creatinchinasi \u00e8 valutata in tutte le sue varianti enzimatiche: CK-Mi, CK-B, CK-M, CK-MB, inoltre \u00e8 utile la valutazione della L-lattato deidrogenasi, dell'aldolasie dell'glutammato-ossalacetato transferasi (SGOT) oltre alla valutazione della mioglobina.\nTerapie.\nI corticosteroidi ad alte dosi iniziali, sono la terapia di prima linea, si usano anche farmaci immunosoppressori come la ciclosporina e le immunoglobuline umane polivalenti per via endovenosa nei casi resistenti agli steroidi. \u00c8 stato proposto di recente anche il Rituximab.\nSulla rivista scientifica Lancet nel novembre 2015 sono stati pubblicati i risultati di un Randomized controlled trial policentrico multinazionale nelle dermatomiosite giovanile: \"Prednisone versus prednisone plus ciclosporin versus prednisone plus methotrexate in new-onset juvenile dermatomyositis: a randomised trial.\" I risultati confermano la superiorit\u00e0 sul controllo dei sintomi della terapia combinata corticosteroide pi\u00f9 immuno soppressore.\nLegislazione.\nSecondo la normativa italiana la dermatomiosite e la polimiosite sono inserite nel Codice di esenzione per le malattie rare."}
{"id": "1726618", "revid": "1305772", "url": "https://it.wikipedia.org/wiki?curid=1726618", "title": "Leonov", "text": "Leonov, in russo \u041b\u0435\u043e\u043d\u043e\u0432, \u00e8 un cognome russo che indica numerose personalit\u00e0, tra le quali\nindica inoltre:"}
{"id": "1726619", "revid": "536103", "url": "https://it.wikipedia.org/wiki?curid=1726619", "title": "Scala a chiocciola", "text": "La scala a chiocciola \u00e8 un tipo di scala il cui percorso, circolare, prosegue con un andamento elicoidale.\nSpesso, il percorso si snoda intorno a un asse centrale verticale (\"piantone\"); altre volte, manca invece il piantone per cui la scala si limita a girare intorno al cosiddetto \"occhio\".\nLe scale a chiocciola vennero ideate e realizzate in passato per accedere in cima a torri e minareti. Questo avveniva a causa della loro principale peculiarit\u00e0, quella di occupare poco spazio rispetto alle scale a rampe, tanto da arrivare a essere usate anche all'interno di colonne monumentali o pilastri. Grazie a questa caratteristica, sono tuttora utilizzate.\nUna scala a chiocciola pu\u00f2 essere ottenuta sovrapponendo due rampe, ad esempio riservandone una all'ascesa e l'altra alla discesa. \u00c8 questo, ad esempio, il caso della famosa scala elicoidale del Castello di Chambord (l'introduzione di questa struttura doppia viene attribuita a Leonardo da Vinci).\nLe scale a chiocciola possono seguire anche un andamento a pianta quadrata."}
{"id": "1726621", "revid": "114830017", "url": "https://it.wikipedia.org/wiki?curid=1726621", "title": "Return Merchandise Authorization", "text": "La Return Merchandise Authorization detta anche RMA, \u00e8 un'autorizzazione comunicata dall'azienda preposta alla riparazione o sostituzione di un prodotto elettronico in periodo di garanzia. In Italia la garanzia generalmente ha una durata di 24 mesi dalla data d'acquisto. Viene comunicata direttamente al rivenditore o al cliente, che precedentemente hanno richiesto l'assistenza alla riparazione o eventuale sostituzione del prodotto tramite compilazione di moduli, telefonicamente o via posta elettronica. Generalmente in assenza dello scontrino fiscale o fattura o altro documento che attesti la data di acquisto, pu\u00f2 non essere accettata la richiesta di assistenza.\nGeneralmente viene associato per ogni pratica RMA un codice univoco."}
{"id": "1726623", "revid": "1442080", "url": "https://it.wikipedia.org/wiki?curid=1726623", "title": "Nikola Manev", "text": "Biografia.\nFino al 1962 lavora a Parigi per poi diplomarsi all'Accademia delle Belle Arti.\nHa realizzato pi\u00f9 di 80 esibizioni personali in tutto il mondo ed ha partecipato a numerose esibizioni in gruppo e biennali. Pi\u00f9 di 2000 dei suoi lavori sono in collezioni private o nazionali e nei musei di pi\u00f9 di 30 stati.\nNei suoi lavori segue molti temi, tra i quali uno \u00e8 ricorrente: la visione romantica dei tetti e dei camini parigini.\nA un certo punto della sua carriera, avendo viaggiato estensivamente in Tunisia e Algeria, scopre il deserto, che diviene anch'esso motivo ricorrente nei suoi lavori."}
{"id": "1726625", "revid": "149727", "url": "https://it.wikipedia.org/wiki?curid=1726625", "title": "Troebitz", "text": ""}
{"id": "1726626", "revid": "149727", "url": "https://it.wikipedia.org/wiki?curid=1726626", "title": "Schoenborn", "text": ""}
{"id": "1726627", "revid": "149727", "url": "https://it.wikipedia.org/wiki?curid=1726627", "title": "Rueckersdorf", "text": ""}
{"id": "1726635", "revid": "122764522", "url": "https://it.wikipedia.org/wiki?curid=1726635", "title": "Carlos Ponce", "text": "Carlos ha frequentato la \"South Miami High School\" di Miami.\nVita privata.\nNell'ottobre 1996 ha sposato la fotografa Ver\u00f3nica Rubio con la quale ha 4 figli: Giancarlo (nato nel 1999), Sebasti\u00e0n Joel (nato nel 2001) e le due gemelle Siena Natasha e Savana Ala, adottate in russia (la prima nel 2002, la seconda nel 2003). Nel 2010 la coppia ha divorziato e dal 2010 al 2016 l'attore \u00e8 stato fidanzato con l'attrice colombiana Ximena Duque.\nCarriera.\nHa iniziato la sua carriera nel 1994 con il telefilm \"Control\" e ha recitato dal 1994-1995, poi nel 1996 ha recitato nella serie \"Sentimientos ajenos\", nel 1998 ha recitato solo per un episodio in \"Beverly Hills 90210\" interpretando Tom Savin.\nPer un certo periodo \u00e8 stato conosciuto dal pubblico nei panni di Carlos Rivera, marito di Mary, nel telefilm \"Settimo Cielo\", nel quale ha recitato tra il 1998 e il 2006, con apparizioni sporadiche.\nNel 2001 ha dato voce nel cartone \"Lilli e il Vagabondo II - Il cucciolo ribelle\", ha recitato poi in \"The Other End of the Telescope\" nel 2001 interpretando Giancarlo.\nNel 2008 ha partecipato a quattro episodi del telefilm \"Lipstick jungle\", nei panni di Rodrigo.\nNel 2009 ha recitato la parte di Salvadore nel film \"L'isola delle coppie\".\nNel 2012 he recitato nella parte di Max Duran nel telefilm americano \"Hollywood Heights\".\nNel 2016 entra nel cast della serie \"Devious Maids\", nel ruolo di Ben, un manager di una star del cinema.\nDoppiatori italiani.\nDa doppiatore \u00e8 sostituito da:"}
{"id": "1726637", "revid": "406204", "url": "https://it.wikipedia.org/wiki?curid=1726637", "title": "Edward Kofler", "text": "Biografia.\nNato il 16 novembre 1911 a Brzezany, in Russia (oggi Ucraina) ha studiato matematica presso l'Universit\u00e0 di Leopoli e presso l'Universit\u00e0 Jagellonica di Cracovia come assistente di Hugo Steinhaus e di Stefan Banach con i quali ha studiato la teoria dei giochi. Dopo la laurea nel 1939 Kofler torn\u00f2 presso la sua famiglia a Kolomyia (Kolomea, oggi in Ucraina), dove ha insegnato matematica in una scuola superiore polacca. Dopo l'attacco tedesco della citt\u00e0, il 1\u00ba luglio 1941 \u00e8 riuscito a trasferirsi in Kazakistan insieme a sua moglie. Qui, a Alma-Ata, ha gestito una scuola con annesso orfanotrofio polacco e ha lavorato come insegnante di matematica. Dopo la fine della seconda guerra mondiale ha fatto ritorno in patria con la moglie e il figlio neonato. Dal 1959 ha accettato la posizione di ricercatore presso l'Universit\u00e0 di Varsavia e la facolt\u00e0 di economia. Nel 1962 ha consequito un dottorato con la tesi dal titolo \u201cDecisioni economiche, l'applicazione di teoria dei giochi\u201d. Nel 1962 \u00e8 diventato docente e Professore associato presso la facolt\u00e0 di scienze sociali e la stessa universit\u00e0, specializzata in econometria.\nNel 1969 \u00e8 emigrato a Zurigo, in Svizzera, dove \u00e8 stato assunto come Professore Straordinario presso \u201cl'Istituto per la ricerca empirica in economia\u201d presso l'Universit\u00e0 di Zurigo e consulente scientifico presso lo \u201cFondazione Nazionale di scienza della Svizzera\u201d (Schweizerischen Nationalfonds zur F\u00f6rderung der wissenschaftlichen Forschung). A Zurigo nel 1970 Kofler sviluppato la sua teoria sull'informazione parziale linearizzata (LPI), che consente di quantificare le decisioni che saranno effettuati sulla base di logica diffusa o informazioni incomplete.\nKofler \u00e8 stato Professore a contratto presso la Universit\u00e0 di San Pietroburgo (ex Leningrado, Unione Sovietica), Universit\u00e0 di Heidelberg (Germania), la Universit\u00e0 McMaster di Hamilton (Ontario, Canada) e Universit\u00e0 di Leeds (Inghilterra). Ha collaborato con molti ben noti specialisti in teoria dell'informazione, come ad esempio R. Oskar Lange, in Polonia, Nicolai Vorobiev in Unione Sovietica, G\u00fcnter Menges, in Germania, e Heidi Schelbert e Peter Zweifel a Zurigo. \u00c8 autore di molti libri e articoli. Mor\u00ec il 22 aprile a Zurigo."}
{"id": "1726638", "revid": "438678", "url": "https://it.wikipedia.org/wiki?curid=1726638", "title": "Vite nascoste (film 1998)", "text": "Vite nascoste (\"Get Real\") \u00e8 un film del 1998, diretto da Simon Shore. \u00c8 basato sulla \"pi\u00e8ce\" teatrale di Patrick Wilde \"What's Wrong With Angry?\".\nTrama.\nLa vicenda \u00e8 ambientata nel 1998 a Basingstoke, Inghilterra.\nIl protagonista \u00e8 Steven Carter, liceale di sedici anni. Intelligente e introverso (caratteristiche che lo rendono il bersaglio preferito degli studenti dell'ultimo anno) ha la passione per il giornalismo e dei genitori borghesi perennemente distratti, che vedono in lui una persona molto diversa da quella reale. Solo la sua migliore amica e vicina di casa, Linda, rotonda, spiritosa e materna, sa della sua omosessualit\u00e0, la quale lo porta a cercare incontri rischiosi nel bagno pubblico del parco per sfogarsi.\nUn giorno, incontra in quello stesso bagno John Dixon, atleta considerato uno dei ragazzi pi\u00f9 belli della scuola e ammirato da lontano dal protagonista. Dopo un attimo di imbarazzo, Steven si confronta con lui e gli parla senza paura del suo essere gay, cosa che intriga John al punto da seguirlo a casa. L\u00ec, in un momento di foga, John sta per baciarlo, ma torna in s\u00e9 e spaventato fugge via. Continua con questo atteggiamento a scuola, ignorando Steven che \u00e8 sempre pi\u00f9 esasperato con s\u00e9 stesso, i suoi genitori e gli altri. Intanto decide di entrare nel giornalino della scuola e si iscrive a un concorso dove deve presentare un pezzo su cosa significa crescere nel nuovo millennio. Nervoso com'\u00e8, per\u00f2, non riesce a finirlo, ma il padre lo invia a sua insaputa al periodico del concorso.\nLa vita scorre tranquilla e monotona fino al ballo del liceo. In seguito, Johnny si presenta ubriaco a casa sua e gli racconta di una sua precedente infatuazione per un altro ragazzo, e bench\u00e9 stia cercando di seppellire quello che prova, non ci riesce pi\u00f9. I due passano il weekend insieme e instaurano una bella ma difficile relazione, la quale, su insistenza di John, rimane segreta.\nLa polizia per pochissimo non trova i due ragazzi nel bosco, ma prende Steve e lo riporta a casa. Frustrato, arrabbiato, incapace di dire la verit\u00e0 ai suoi, preoccupato per cosa star\u00e0 facendo il suo ragazzo allora ed esausto dell'intera segretezza della sua vita, Steven scrive un articolo intitolato \"Get Real\" (in italiano \"sii te stesso\") e riesce con uno stratagemma ad inserirlo nel giornale della scuola.\nDopo una lite con John (uscito con Christina perch\u00e9, insicuro della sua sessualit\u00e0, voleva dimostrare ai suoi amici di stare con la ragazza pi\u00f9 bella della citt\u00e0) in cui gli fa sapere che non ce la fa pi\u00f9 a vedersi ignorato a scuola e tenuto all'oscuro di tutto, il loro legame cambia, si fa pi\u00f9 intenso: passano un altro, splendido weekend da John e diventano ancora pi\u00f9 vicini.\nTuttavia la felicit\u00e0 \u00e8 destinata a durare poco: il giorno delle gare sportive a scuola, la notizia dell'articolo gay di un anonimo (Steve) censurato dal preside si diffonde rapidamente e John si infuria minacciando di lasciarlo. Come se non bastasse, gli amici di lui scoprono che Steven \u00e8 innamorato di John; quest'ultimo cerca di proteggerlo e finge di volerlo picchiare da solo per una questione d'onore, in modo che gli altri vadano via. Ma quando tornano lui, sebbene non voglia, \u00e8 costretto a dargli veramente un calcio pur di salvare la faccia.\nSteven arriva a saturazione e, davanti all'intero istituto, ritirando il premio per il concorso del periodico, compie il coming out; cos\u00ec facendo conquista l'ammirazione di alcuni suoi compagni, si riavvicina alla madre e a differenza di John, rimasto bloccato nella sua situazione di paura e angoscia, esce rafforzato dalla propria esperienza e guarda dritto davanti a s\u00e9, sapendo che adesso \u00e8 davvero s\u00e9 stesso: infatti lo scopo del film, come dell'omonimo articolo di Steve, \u00e8 invitare a fare altrettanto.\nRiconoscimenti.\nIl film si posizion\u00f2 al 34\u00ba posto nella classifica dei 50 Best High School Movies su Entertainment Weekly e vinse il British Independent Film Awards 1999. Fu inoltre candidato ad altri otto premi minori nell'anno in cui fu distribuito, vincendone sei."}
{"id": "1726639", "revid": "767487", "url": "https://it.wikipedia.org/wiki?curid=1726639", "title": "Henri Matisse (film)", "text": "Henri Matisse \u00e8 un documentario cortometraggio del 1998 diretto da Fran\u00e7ois Campaux e basato sulla vita del pittore francese Henri Matisse."}
{"id": "1726640", "revid": "33888", "url": "https://it.wikipedia.org/wiki?curid=1726640", "title": "Giangiuseppe Origlia", "text": ""}
{"id": "1726643", "revid": "767487", "url": "https://it.wikipedia.org/wiki?curid=1726643", "title": "Lunar and Planetary Institute", "text": "Il Lunar and Planetary Institute (LPI) \u00e8 un istituto di ricerca finanziato dalla NASA, dedicato allo studio del Sistema solare, alla sua formazione ed evoluzione. L'istituto \u00e8 parte della \"Universities Space Research Association\" ed \u00e8 situato a Houston, in Texas.\nL'istituto conserva una grande collezione di dati lunari e planetari; promuove la libera conoscenza delle scienze dello spazio. Il \"Lunar and Planetary Institute\" partecipa all'organizzazione di numerose conferenze nel corso dell'anno ed in particolare la \"Lunar and Planetary Science Conference\"."}
{"id": "1726644", "revid": "350082", "url": "https://it.wikipedia.org/wiki?curid=1726644", "title": "Caldarola", "text": "Caldarola (\"Cardar\u00f2la\" in dialetto maceratese) \u00e8 un comune italiano di abitanti della provincia di Macerata nelle Marche.\nIl paese \u00e8 risultato fortemente danneggiato dalla sequenza sismica del 2016/17 \"Amatrice - Norcia - Visso\", soprattutto dalle scosse del 26 ottobre e del 30 ottobre 2016, che hanno rovinato in maniera irreparabile gran parte del patrimonio storico e gli edifici scolastici.\nGeografia fisica.\nCaldarola \u00e8 un paese che si eleva dai 259 ai , ma la casa comunale si trova a .\nCaratteristiche del territorio.\nIl comune di Caldarola, insieme con i comuni di Belforte del Chienti, Camporotondo di Fiastrone, Cessapalombo e Serrapetrona, fa parte dei cosiddetti \"Cinque comuni\", che occupano la porzione centrale dell'entroterra maceratese per una estensione di pari al 4,3% della superficie dell'intera provincia di Macerata. Il territorio \u00e8 allungato in senso nord-sud e si estende alle pendici dell'dorsale appenninica umbro-marchigiana. Il dislivello altimetrico \u00e8 di , la zona a quota pi\u00f9 alta \u00e8 quella della sorgente Ribotto che si trova nel comune di Cessapalombo nel suo punto pi\u00f9 meridionale, sotto il Pizzo di Chioggia; la zona a quota pi\u00f9 bassa \u00e8 nel comune di Belforte del Chienti, a nord-est del territorio in esame, in contrada Moricuccia nel punto dove il Chienti affluisce nel lago Le Grazie.\nI \"Cinque comuni\" sono compresi nella Comunit\u00e0 montana dei Monti Azzurri che ha sede a San Ginesio, gli altri comuni che ne fanno parte sono: Colmurano, Gualdo, Loro Piceno, Monte San Martino, Penna San Giovanni, Ripe San Ginesio, Sant'Angelo in Pontano, San Ginesio, Sarnano e Tolentino.\nI rilievi che costituiscono la zona occidentale del territorio comunale non raggiungono notevoli altitudini e fanno parte della dorsale marchigiana nella fascia pi\u00f9 esterna della catena appenninica umbro-marchigiana (catena montuosa che fa da spartiacque fra il versante adriatico e quello tirrenico). I maggiori rilievi, nel territorio comunale, caratterizzati da forme morbide ed arrotondate, sono Poggio la Pagnotta () e Poggio la Serra ().\nLa perimetrazione del Parco nazionale dei Monti Sibillini non interessa il comune di Caldarola, seppure si trova molto in prossimit\u00e0.\nLa montagna occupa una discreta parte della superficie di tutta l'area; la parte restante \u00e8 costituita prevalentemente da colline di altezza inferiore ai 700 metri, mentre le zone con quote al di sotto dei 300 metri occupano un'estensione estremamente ridotta e limitata alla stretta fascia dei solchi fluviali.\nLe colline degradano dolcemente costruendo un paesaggio estremamente variato con pendii a volte anche ripidi a fronte dei versanti incisi dai corsi d'acqua.\nL'utilizzazione di questa fascia collinare \u00e8 stata tradizionalmente di tipo silvo-colturale e il paesaggio \u00e8 storicamente caratterizzato da piccoli poderi mezzadrili trattati a policoltura le cui tracce sono visibili nella parcellizzazione dei fondi e obbligata dall'allungamento delle pendenze che ancora oggi determina il disegno dei campi.\nIl reticolo idrografico del maceratese si articola in numerosi corsi d'acqua abbastanza brevi ed a regime torrentizio, sui quali insistono bacini di limitata estensione territoriale, la cui presenza \u00e8 per\u00f2 fondamentale per l'organizzazione del territorio.\nIl principale fiume che attraversa il territorio comunale \u00e8 il Chienti nel suo medio corso. Fiume che nasce dalla confluenza di due corsi d'acqua equivalenti (il Chienti di Gelagna e il Chienti di Pieve Torina) a monte del Lago di Polverina. Dopo aver costeggiato lo sperone di roccia sul quale si ergono i ruderi della Rocca dei Varano, scorre nella gola profondamente incisa fra Monte Letegge e Monte Fiungo, e quasi all'uscita della gola, nel territorio di Caldarola, un altro sbarramento interessa il corso del Chienti e origina il lago artificiale di Caccamo (detto anche di Borgiano), al quale a breve distanza fa seguito quello di Belforte. Da questo punto il fiume lascia la zona pi\u00f9 rilevata ed inizia il suo percorso nel paesaggio collinare. \nIl Chienti segna in alcuni punti il confine fra i Comuni di Caldarola e di Serrapetrona. \nLa costruzione e la presenza degli invasi artificiali hanno modificato in modo abbastanza vistoso sia il corso del fiume che l'assetto del bacino idrografico.\nStoria.\nCaldarola, sorta probabilmente come villaggio rurale in epoca precedente al IX-X secolo e divenuta, durante il periodo medievale della lotta tra Papato e Impero, feudo dello Stato Camerte, agli inizi del Quattrocento ottiene l'indipendenza sancita dalla bolla di emancipazione di papa Eugenio IV (1434), avviandosi ad un periodo di fioritura che culmina nel pieno Cinquecento.\nIl paese risente in particolare dell'intensa opera di aggiornamento urbanistico promossa da papa Sisto V a Roma nei cinque anni del suo pontificato (1585-1590), soprattutto per merito dei cardinali creati dal papa piceno. Evangelista Pallotta, elevato alla porpora nel 1587 dopo un rapido \"cursus honorum\" percorso all'ombra dell'autoritario pontefice, fu particolarmente alacre nell'abbellire la sua citt\u00e0 di origine, Caldarola, sviluppando un piano urbanistico di grande respiro che in pochi anni ridisegn\u00f2 il volto del centro medievale con la creazione di un'ampia piazza sulla quale prospetta il nuovo palazzo cardinalizio, la Collegiata di San Martino ed il Santuario di Maria SS del Monte, ma anche di opifici destinati ad incrementare le attivit\u00e0 artigianali del territorio.\nIl cardinale Pallotta si avvalse del pennello di Simone De Magistris e della sua scuola per decorare i nuovi edifici da lui realizzati: egli riconobbe infatti in Simone De Magistris il pi\u00f9 importante pittore attivo nel territorio alla fine del Cinquecento, nonch\u00e9 l'interprete pi\u00f9 avvertito delle rinnovate istanze dell'arte sacra sancite in occasione del Concilio di Trento ed il pi\u00f9 fecondo autore di opulente decorazioni ispirate allo stile sistino, caratterizzate dall'interazione fra l'apparato plastico in stucco ed i dipinti murali.\nSociet\u00e0.\nLo sviluppo demografico.\nLo studio dello sviluppo della demografico presenta notevoli difficolt\u00e0, soprattutto nei secoli precedenti l'Ottocento. Per tale periodo, sinteticamente, si descrive quella che \u00e8 stata la situazione nella provincia di Macerata facendo riferimento agli studi della Trosc\u00e8 pubblicati in \"Atti e Memorie\" del 1973.\nIl primo censimento ufficiale dello Stato Pontificio fu ordinato nel 1656 da papa Alessandro VII e nel 1675 fu compilato il terzo catasto, il numero degli abitanti nelle due epoche non doveva essere di molto cambiato. Un'economia esclusivamente agricola accompagnata a piccole attivit\u00e0 artigianali e commerciali necessarie alla vita quotidiana.\nI proprietari terrieri nel 1675 rappresentavano circa il 6% della popolazione e nel 1782 il 3%, una forte tendenza all'accentramento della terra in poche mani.\nIntorno alla met\u00e0 del Cinquecento i proprietari erano in maggioranza laici, ma nei secoli questo genere di propriet\u00e0 sub\u00ec veri tracolli, mentre quella ecclesiastica (conventi, monasteri, compagnie, confraternite..) cominci\u00f2 ad aumentare consistentemente.\nDella propriet\u00e0 laica la fetta pi\u00f9 grossa appartenne alla classe dei nobili ai quali and\u00f2 la maggiore estensione coltivata a cereali, a vigna, a ulivo, ad alberi da frutto. \nIl nuovo assetto amministrativo, scaturito dall'unificazione del Regno, determin\u00f2 a livello regionale una ridistribuzione della popolazione.\nAttraverso le serie storiche della popolazione che l'ISTAT ha ricostruito in modo omogeneo \u00e8 possibile verificare come la situazione nel corso di 134 anni sia mutata profondamente.\nCaldarola aveva raggiunto nel 1911 il massimo numero di presenze pari a e da allora ha perso progressivamente popolazione fino al punto di giungere al dimezzamento in ottant'anni (1911-1991). In generale durante l'intero periodo considerato la popolazione residente nelle aree montane \u00e8 quasi dimezzata, dal 1951 si assiste al cosiddetto spopolamento rurale e montano; perdono di consistenza le zone interne a favore di quelle litoranee.\nA partire dagli anni 1960 si assiste ad un rapido cambiamento delle forme insediative, con una riduzione della popolazione che vive nelle case sparse e di una parallela crescita di quella residente nei centri abitati.\nDagli anni 1950 ad oggi il rapporto fra la popolazione attiva e la totalit\u00e0 dei residenti \u00e8 passato dal 48% al 38% per quanto riguarda l'agricoltura, mentre negli anni 1950 il 71% dei lavoratori svolgeva la loro attivit\u00e0 in campagna, negli anni 1960 la percentuale era in media del 65%, nel 1971 scese al 53% per giungere nel 1991 al solo 15%.\nGeografia antropica.\nFrazioni.\nBistocco.\nLa frazione di Bistocco si trova lungo il corso del fiume Chienti ed \u00e8 costituito da un piccolo agglomerato sviluppato interamente sui due lati di una strada che termina nella chiesa di San Rocco. Nell'ambito del territorio ascritto a questa frazione si trovano i ruderi di due torri di avvistamento facenti parte del sistema di fortificazione dei Da Varano. Una si trova lungo la strada provinciale a met\u00e0 strada fra Bistocco e Valcimarra ed \u00e8 a pianta quadrangolare, l'altra \u00e8 posta ad ovest dell'abitato ed \u00e8 a pianta circolare.\nCroce.\nIl castello di Croce del XIV secolo mantiene intatta la struttura di un notevole sistema di fortificazioni realizzate con grosse pietre squadrate. Dell'antica fortezza rimane la torre poligonale, oggi campanile della chiesa parrocchiale. Anche qui sono conservate numerose opere pittoriche di Nobile da Lucca e dei De Magistris.\nNon \u00e8 noto se l'insediamento alto medioevale ebbe fasi di vita precedenti. Non lo rivela il toponimo, n\u00e9 le notizie pervenute. \nFinita l'era castellare, cresciuta la popolazione attivissima in agricoltura, il paese si \u00e8 sviluppato pi\u00f9 in basso, a fianco alla zona difesa, con case d'agricoltori affiancate da stalle e capanne piene di fieno e attrezzi agricoli. Il territorio \u00e8 particolarmente ricco di uliveti dove \u00e8 presente prevalentemente olivi della variet\u00e0 Coroncina e della variet\u00e0 Oliva grossa che localmente viene detta \"Oliva grossa di Croce\"\nPievefavera.\nDi interesse ambientale e paesaggistico \u00e8 Pievefavera le cui colline, coperte di ulivi, scendono gradatamente sul lago sottostante e costituisce l'areale prevalente della cultivar Coroncina, variet\u00e0 di olivo marchigiana per la produzione di olio di ottima qualit\u00e0, molto fruttato, amaro e pungente, con sentore di carciofo, di colore verde intenso, ad elevato contenuto in polifenoli e clorofilla e buon rapporto insaturi/saturi. Altre variet\u00e0 locali accompagnano la Coroncina nei vecchi oliveti, garantendone probabilmente l'impollinazione, dato che la maggior parte delle variet\u00e0 di olivo \u00e8 autosterile e necessita di altre variet\u00e0 intercompatibili. \u00c8 presente nel territorio il Piantone di Mogliano detto in questa zona \"Oliva Riccia\", e in percentuali minori troviamo l'Orbetana (sinonimi \"Oliva Sarga\", \u201cBastarda\u201d), l'Oliva grossa di Croce, l'Ascolana Dura, il Moraiolo (sinonimo \"Folignata\") ma anche Frantoio e Leccino.\nNella parte alta del paese, si innalza il castello risalente al XIII secolo, che conserva quasi intatta la struttura muraria con tre cortine e quattro torri. \nLungo la sponda meridionale del lago sorge un'area archeologica di epoca romana dove sono presenti strutture di et\u00e0 tardo repubblicana appartenenti alla \"pars rustica\" di una villa. Nei pressi \u00e8 situato l\"'Antiquarium\" dove sono conservati i materiali archeologici.\nValcimarra.\nLa frazione di Valcimarra si trova lungo il corso del fiume Chienti, composto da due nuclei abitati Valle che \u00e8 situata in prossimit\u00e0 delle sponde del fiume e Colle arroccato sulle propaggini rocciose che sovrastano la sponda sud. \nIl toponimo secondo alcune ipotesi potrebbe derivare dal greco \"Keimarron\", torrente, ma la leggenda parla anche della sibilla Cimarra che avrebbe dovuto trovarsi sulle rupi presenti nella valle. \nOltre ai due nuclei insediativi antichi, esistono ancora una torre di avvistamento dell'antico sistema di difesa dei Da Varano, e la costruzione di una piccola chiesa della Madonna del Sasso e i ruderi dell'Abbazia di San Benedetto de cripta in \"saxo latronis\".\nVestignano.\nNelle vicinanze di Caldarola sorge la frazione di Vestignano, antico castello appartenente dal IX secolo all'Abbazia di San Clemente a Casauria in Abruzzo.\nRimangono a Vestignano consistenti resti dell'impianto urbanistico medievale, quali un torrione cilindrico angolare e la cinta muraria in pietra, risalente al XIV secolo. All'esterno delle mura sorge la duecentesca chiesa di San Martino, rimaneggiata nel XVI secolo.\nLa prima citazione datata di Vestignano, corte del comitato di Camerino, compare nel 969 in un elenco di possedimenti dell'Abbazia di San Clemente a Casauria, oggetto di un diploma dell'imperatore Ottone I. Successivamente in un atto notarile del 1102, il conte di Camerino Garendo si fece mallevatore davanti all'abate di Casauria Grimaldo per la cessione il locazione perpetua delle terre di Vestignano ad alcuni uomini di cui riferisce i nomi. Studiosi di storia locale ritengono, nel XII secolo, di poter supporre l'esistenza di un discreto nucleo abitativo e di una chiesa rurale che potrebbe essere stata l'antica San Martino. \nInoltre ci dice possa essere verosimile credere che all'epoca del possesso dei Varano (1468), del Vicariato di Summonte (1538) e del terziere di Sessanta (1568) sia avvenuta un considerevole incremento demografico e di conseguenza una cospicua edificazione sia di tipo residenziale che religioso.\nSport.\nCaldarola pu\u00f2 vantare anche una bella realt\u00e0 sportiva, in considerazione della grandezza del paese. L'U.S. Caldarola, nella stagione 2004/05 ha sfiorato il play off in Eccellenza.\nHa conquistato la Coppa Italia Marche nella stagione 2003/04, vincendo sul campo neutro di Jesi contro il Fossombrone per 1-0, goal siglato da Giuseppe Di Gioia al 17 minuto del secondo tempo.\nAnche nella stagione successiva arriva in finale ma perdendo il match contro la Biagio Nazzaro. Grandi stagioni, che gli valsero il soprannome di Chievo delle Marche. In quei 3 anni d'oro si venne a formare una squadra con giocatori importanti come Pelusi, Proculo, Bugiolacchi o Figueroa. La squadra nonostante rappresentasse un paese piccolissimo, poteva competere con le \"big\" delle Marche. Dopo la partenza del dirigente Renato Monterotti e il successivo abbandono dell'allora presidente Luca Giuseppetti, si \u00e8 registrato tuttavia un notevole calo delle prestazioni della squadra. Attualmente la squadra milita in Prima Categoria.\nNotevole \u00e8 anche la situazione sportiva della pallavolo: il settore femminile, sotto la guida del presidente Primo Cataldi, raggiunse storicamente la serie D (stagione 1997/98, facendo emergere sia tecnici come Romano Giannini, Roberto Vagni e Sandro Mobbili, sia giocatrici che per anni vestiranno la maglia bianco/rossa: Paola Magrini, Caterina Gazzellini, Ilaria Cardarelli, Sara Sciamanna, Enrica Orazi, Carla Biondi, Ilaria Meo, Laura Corvini..ecc. Dopo anni di alti e bassi nei risultati ed il passaggio della presidenza nelle mani di Riccardo Donati, la formazione, estremamente rinnovata con l'innesto di giovani locali, riacquist\u00f2 prestigio con la vittoria del campionato di II divisione (2009/10) e dei playoff del campionato di I divisione (2011/12), guidata dal coach Mauro Cataldi. Attualmente, il settore femminile \u00e8 sotto la guida degli allenatori Sandro Mobbili (Serie D e U18), Lorena Purini (U14 e minivolley). \nPer quanto riguarda il settore maschile, nella stagione 2011/12 \u00e8 arrivata la prima ed unica promozione in serie D, dopo aver disputato un campionato dominato dalla prima giornata, a braccetto con il Corridonia. Attualmente la formazione \u00e8 guidata dal coach Roberto Vagni, dopo aver visto come tecnici, nell'ordine: Stefano Pennesi (esonerato l'8/12/2012), Germano Baccifava (dimessosi il 09/12/2013) e Mauro Cataldi (dimessosi per incompatibilit\u00e0 di incarico dopo due vittorie su due gare il 21/12/2013)."}
{"id": "1726646", "revid": "171091", "url": "https://it.wikipedia.org/wiki?curid=1726646", "title": "Picco Luigi Amedeo", "text": "Il Picco Luigi Amedeo (\"Pic Louis-Am\u00e9d\u00e9e\" in francese) (4.470 m s.l.m.) \u00e8 una vetta alpina del massiccio del Monte Bianco nel versante italiano. Si trova nel gruppo Brouillard-Innominata.\nToponimo.\nIl suo nome fa riferimento a Luigi Amedeo di Savoia, detto duca degli Abruzzi.\nCaratteristiche.\nIl picco si trova lungo la cresta che dal Monte Bianco di Courmayeur scende al monte Brouillard e poi alla Punta Baretti (la cosiddetta \"cresta di Brouillard\" o \"ar\u00eate du brouillard\").\nPrima ascensione.\nLa prima ascensione fu compiuta tra il 18 e il 20 luglio 1901 da G.B. e G.F. Gugliermina con la guida Joseph Brocherel dal versante nord-ovest. I tre proseguirono quindi per la cresta di Brouillard fino alla vetta del Monte Bianco di Courmayeur e quindi al Monte Bianco.\nSalita alla vetta.\nLa salita alla vetta pu\u00f2 avvenire partendo dal bivacco Giuseppe Lampugnani oppure dal bivacco Marco Crippa."}
{"id": "1726647", "revid": "767487", "url": "https://it.wikipedia.org/wiki?curid=1726647", "title": "Matisse ou Le talent de bonheur", "text": "Matisse ou Le talent de bonheur \u00e8 un documentario cortometraggio del 1960 diretto da Marcel Oph\u00fcls e basato sulla vita del pittore francese Henri Matisse."}
{"id": "1726657", "revid": "287204", "url": "https://it.wikipedia.org/wiki?curid=1726657", "title": "Wels (disambigua)", "text": ""}
{"id": "1726658", "revid": "22475", "url": "https://it.wikipedia.org/wiki?curid=1726658", "title": "Hallucination Orbit", "text": "Hallucination Orbit, sottotitolato \"La psicologia nella fantascienza\", \u00e8 un'antologia di racconti fantascientifici del 1983 curata da Isaac Asimov, Charles Waugh e Martin Greenberg."}
{"id": "1726661", "revid": "767487", "url": "https://it.wikipedia.org/wiki?curid=1726661", "title": "An Essay on Matisse", "text": "An Essay on Matisse \u00e8 un documentario cortometraggio del 1996 diretto da Perry Wolff e basato sulla vita del pittore francese Henri Matisse."}
{"id": "1726662", "revid": "115337", "url": "https://it.wikipedia.org/wiki?curid=1726662", "title": "Na+/K+ ATPasi", "text": ""}
{"id": "1726667", "revid": "767487", "url": "https://it.wikipedia.org/wiki?curid=1726667", "title": "Alpha Ethniki 1983-1984", "text": "L'Alpha Ethniki 1983-1984 fu la 48\u00aa edizione della massima serie del campionato di calcio greco, conclusa con la vittoria del , al suo tredicesimo titolo.\nCapocannoniere del torneo fu Nikos Anastopoulos (Olympiacos), con 18 reti.\nFormula.\nLe squadre partecipanti passarono dalle 18 della stagione precedente alle 16 di quella attuale e disputarono un girone di andata e ritorno per un totale di 30 partite.\nLe ultime due classificate furono retrocesse in Beta Ethniki.\nIl punteggio prevedeva due punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono tre: i campioni alla Coppa dei Campioni 1984-1985, la vincitrice della coppa nazionale alla Coppa delle Coppe 1984-1985 e la seconda classificata alla Coppa UEFA 1984-1985.\nClassifica finale.\nLegenda:\nNote:\nSpareggio salvezza.\nPanionios e PAS Giannina terminarono il campionato a pari punti e disputarono uno spareggio in gara unica per determinare la seconda squadra retrocessa a Larissa il 20 maggio 1984. L'incontro si risolse ai tempi supplementari."}
{"id": "1726673", "revid": "36426", "url": "https://it.wikipedia.org/wiki?curid=1726673", "title": "Villa Incontri", "text": ""}
{"id": "1726674", "revid": "36426", "url": "https://it.wikipedia.org/wiki?curid=1726674", "title": "Villa l'Oriuolo", "text": ""}
{"id": "1726676", "revid": "36426", "url": "https://it.wikipedia.org/wiki?curid=1726676", "title": "Villa L'Oriuolo", "text": ""}
{"id": "1726681", "revid": "767487", "url": "https://it.wikipedia.org/wiki?curid=1726681", "title": "Matisse-Picasso", "text": "Matisse-Picasso \u00e8 un documentario del 2002 diretto da Philippe Kohly e basato sulla vita dei pittori Henri Matisse e Pablo Picasso."}
{"id": "1726682", "revid": "287204", "url": "https://it.wikipedia.org/wiki?curid=1726682", "title": "Gaio Giulio Vero Massimo", "text": "Biografia.\nOrigini famigliari.\nMassimo era figlio di Massimino Trace e di Cecilia Paolina. Di bell'aspetto fisico, ricevette un'adeguata istruzione sia nelle lettere latine che in quelle greche, oltrech\u00e9 in oratoria, grammatica e retorica. Gli era stata promessa in sposa una certa Giunia Fadilla, che poi si marit\u00f2, per\u00f2, con un senatore di nome Tossozio. Sembra che quando era ancora in vita, Alessandro Severo avesse pensato di dargli in sposa la sorella, Teoclia, considerando la sua bellezza, cultura ed educazione alle raffinatezze greche, ma le origini barbare del suocero, Massimino Trace, gli impedirono di concretizzare quest'unione. Si aggiunga che Alessandro per lui aveva evidentemente una sincera simpatia:\nDi lui la \"Historia Augusta\" aggiunge:\nNel 236, un anno dopo la sua ascesa al trono, il padre lo nomin\u00f2 \"princeps iuventutis\" e \"Cesare\" dell'Impero romano. Massimino padre, disse di lui, riguardo al fatto di averlo fatto imperatore:\n\"Cesare\" sotto il padre (236-238).\nSi trovava assieme al padre alla frontiera danubiana quando, nel 238, il Senato romano dichiar\u00f2 Massimino nemico dello Stato, nominando imperatori Pupieno e Balbino. Massimino e Massimo si mossero allora verso l'Italia, ma Aquileia gli chiuse le porte, costringendolo ad un sanguinoso quanto inutile assedio. Le sue truppe, sofferenti per la fame e le malattie, invischiate in un inatteso assedio, gli divennero ostili.\nI soldati della Legio II \"Parthica\" (solitamente di stanza nei castra Albana), presi dal timore, verso mezzogiorno, durante un momento di pausa del combattimento, strapparono le sue immagini dalle insegne militari, per segnalarne la deposizione, poi lo assassinarono nel suo accampamento, assieme al figlio Massimo, mentre i due erano coricati sotto la tenda (10 maggio 238). Poi infilate le loro teste in cima a delle picche, ne fecero mostra agli Aquileiensi.\nA Roma allora vennero subito abbattute le sue statue ed i suoi busti, mentre il suo prefetto del pretorio fu assassinato assieme ad altri suoi amici. Poi le teste dei due ex-sovrani, padre e figlio, furono inviate nell'Urbe, mentre i loro corpi furono mutilati e dati in pasto ai cani, una \"poena post mortem\". Il Senato elesse imperatore il tredicenne Gordiano III e ordin\u00f2 la \"damnatio memoriae\" per Massimino."}
{"id": "1726686", "revid": "729019", "url": "https://it.wikipedia.org/wiki?curid=1726686", "title": "Rivoluzione del Cedro", "text": "La rivoluzione dei cedri (, \"Rivoluzione del Cedro\") \u00e8 il nome dato a una serie di manifestazioni di protesta che seguirono il funerale dell'ex Primo Ministro e uomo d'affari sunnita Rafiq Hariri, assassinato a Beirut il 14 febbraio 2005.\nStoria.\nLa popolazione libanese trasform\u00f2 la manifestazione funebre in una dura protesta contro la presenza militare della Siria (ritenuta responsabile dell'attentato). Tale manifestazione, ed altre successive, fu organizzata al fine di conseguire il ritiro totale immediato delle truppe siriane dal territorio nazionale, in quanto la Siria continuava ad esercitare \u2013 da diversi anni \u2013 un protettorato nei confronti del Libano sotto la copertura-alibi di Forza Araba di Dissuasione (FAD).\nIl 14 marzo 2005 un'altra imponente manifestazione, ancor pi\u00f9 numerosa delle precedenti, percorse Beirut. Tale data sar\u00e0 anche fatta propria dal movimento politico anti-siriano \u201cAlleanza del 14 marzo\u201d cui aderirono i maroniti delle Falangi libanesi e le Forze Libanesi e i sunniti del \"Movimento il Futuro\". Le forze siriane, di fatto, si ritirarono poco dopo."}
{"id": "1726690", "revid": "767487", "url": "https://it.wikipedia.org/wiki?curid=1726690", "title": "Resisting Paradise", "text": "Resisting Paradise \u00e8 un film documentario del 2003 diretto da Barbara Hammer e basato sulla vita del pittore francese Henri Matisse."}
{"id": "1726694", "revid": "125201136", "url": "https://it.wikipedia.org/wiki?curid=1726694", "title": "Grand Pilier d'Angle", "text": "Il Grand Pilier d'Angle (4.234 m s.l.m. - che in francese significa \"Grande pilastro d'angolo\") \u00e8 una vetta del Massiccio del Monte Bianco.\nCaratteristiche.\nSi trova sotto il Monte Bianco di Courmayeur e sopra il Col de Peuterey (3.934\u00a0m).\nAscensioni.\nPrima ascensione.\nLa prima ascensione alla vetta pu\u00f2 essere stata di James Eccles con le guide Michel Payot e Alphonse Payot quando salirono la \"Cresta del Peuterey\" il 30 e 31 luglio 1877 (essi sono per lo meno passati in prossimit\u00e0 della vetta salendo il \"couloir Eccles\").\nLa prima ascesa del Pilier propriamente detto fu compiuta dal primo al 3 agosto 1957 da Walter Bonatti e Toni Gobbi per la parete nord-est.\nBase jumping.\nIl 6 luglio 2011 l'alpinista e Base jumper russo Valery Rozov ha effettuato per la prima volta il salto dalla parete est del Grand Pilier d'Angle, indossando una tuta alare."}
{"id": "1726697", "revid": "767487", "url": "https://it.wikipedia.org/wiki?curid=1726697", "title": "Mod\u00ec (film)", "text": "Mod\u00ec \u00e8 un film del 1989 diretto da Franco Brogi Taviani e basato sulla vita del pittore italiano Amedeo Modigliani. \u00c8 la versione cinematografica di \"Mod\u00ec - Vita di Amedeo Modigliani\", trasmesso dalla Rai in tre parti dal 4 al 6 ottobre 1989."}
{"id": "1726701", "revid": "78273", "url": "https://it.wikipedia.org/wiki?curid=1726701", "title": "Solzenitsyn", "text": ""}
{"id": "1726702", "revid": "88740", "url": "https://it.wikipedia.org/wiki?curid=1726702", "title": "Opere di Fabrizio de Miranda", "text": ""}
{"id": "1726703", "revid": "200568", "url": "https://it.wikipedia.org/wiki?curid=1726703", "title": "Dovlatov", "text": ""}
{"id": "1726704", "revid": "256896", "url": "https://it.wikipedia.org/wiki?curid=1726704", "title": "Accademia serba delle arti e delle scienze", "text": ""}
{"id": "1726705", "revid": "767487", "url": "https://it.wikipedia.org/wiki?curid=1726705", "title": "Avec Claude Monet", "text": "Avec Claude Monet \u00e8 un documentario cortometraggio del 1966 diretto da Dominique Delouche e basato sulla vita del pittore francese Claude Monet.\nIl corto ha vinto il premio \"Piatto d'argento\" alla 28\u00aa Mostra internazionale d'arte cinematografica di Venezia. Inoltre, partecipa alla diciassettesima Mostra Internazionale del Film Documentario.\nTrama.\nNel cortometraggio viene raccontata la vita, le opere e i viaggi svolti da Claude Monet durante la sua vita.\nProduzione.\nL'opera audiovisiva, registrata nel 1966 con la regia del direttore francese Dominique Delouche \u00e8 stato prodotta da Skira Films e Flag-Films e presenta la voce narrante dell'attore Daniel G\u00e9lin. Il formato di produzione \u00e8 35\u00a0mm."}
{"id": "1726708", "revid": "36426", "url": "https://it.wikipedia.org/wiki?curid=1726708", "title": "Villa Ferrale", "text": ""}
{"id": "1726713", "revid": "28406", "url": "https://it.wikipedia.org/wiki?curid=1726713", "title": "Stefano IV Du\u0161an", "text": ""}
{"id": "1726719", "revid": "1305772", "url": "https://it.wikipedia.org/wiki?curid=1726719", "title": "World of Illusion Starring Mickey Mouse and Donald Duck", "text": "World of Illusion Starring Mickey Mouse and Donald Duck, noto in Giappone come \u00e8 un videogioco a piattaforme della serie \"Illusion\", sviluppato dalla SEGA per Mega Drive, che vede come protagonisti Topolino e Paperino. Il gioco usc\u00ec in Nord America il 17 dicembre, in Giappone il 18 dicembre e in Europa il 19 dicembre 1992.\nLa musica, i disegni e le animazioni sono influenzati da alcuni classici d'animazione Disney, fra cui: \"Aladdin\", \"La sirenetta\", \"La spada nella roccia\", \"Alice nel Paese delle Meraviglie\" e \"Pinocchio\".\nTrama.\nMentre si stavano preparando per uno spettacolo di magia, Topolino e Paperino scoprono una scatola magica. Questa si scopre per\u00f2 appartenere ad un mago malvagio (Gambadilegno), il quale li spedisce in un mondo fatato. Topolino e Paperino dovranno unire le loro forze per poter tornare a casa.\nModalit\u00e0 di gioco.\nI giocatori possono giocare da soli nel ruolo di Topolino o Paperino, oppure cooperando utilizzandoli entrambi e condividendo le stesse vite a disposizione. Topolino e Paperino possono saltare, correre, o attaccare i loro nemici sventolando loro addosso i loro mantelli. I nemici sconfitti in questo modo diventano colombe, carte, o altri oggetti inoffensivi a seconda del tipo di avversario. Dopo aver sconfitto un boss di livello, viene imparato un nuovo incantesimo, il quale permetter\u00e0 al duo di superare il livello successivo (come ad esempio evocare un tappeto magico su cui volare o una bolla d'aria per respirare sott'acqua).\nLa giocabilit\u00e0 varia a seconda del personaggio interpretato: ad esempio, Topolino riesce ad intrufolarsi in certe strettoie, laddove Paperino deve trovare un altro percorso.\nNella modalit\u00e0 a due giocatori, i personaggi possono salire l'uno sulle spalle dell'altro o utilizzare una corda per permettere al compagno di arrampicarsi; inoltre, Topolino potr\u00e0 aiutare Paperino a passare per le strettoie in cui rimane incastrato."}
{"id": "1726720", "revid": "1776051", "url": "https://it.wikipedia.org/wiki?curid=1726720", "title": "Enrico Castellano", "text": "Fu senatore del Regno d'Italia nella XV legislatura."}
{"id": "1726723", "revid": "599013", "url": "https://it.wikipedia.org/wiki?curid=1726723", "title": "David West", "text": "Nel corso della carriera \u00e8 stato selezionato due volte per l'NBA All-Star Game (2008 e 2009) e si \u00e8 laureato 2 volte campione NBA (2016-2017 e 2017-2018) mentre militava nei Golden State Warriors.\nCarriera.\nCresciuto nella Xavier University di Cincinnati, \u00e8 stato scelto al Draft NBA del 2003 dai New Orleans Hornets. Dopo due stagioni interlocutorie le sue cifre crebbero notevolmente fino a renderlo titolare fisso negli Hornets ed una della ali grandi pi\u00f9 forti della lega. Il 25 marzo 2011 nella sfida contro gli Utah Jazz si lesion\u00f2 gravemente il crociato anteriore del ginocchio sinistro.\nIl 28 giugno 2011 usc\u00ec dal suo contratto con gli Hornets che lasci\u00f2 dopo 8 anni.\nIl 14 dicembre 2011 firm\u00f2 un biennale con gli Indiana Pacers.\nDopo aver rinnovato con la squadra nel 2013 per altri 2 anni, con opzione per il terzo, nel 2015 usc\u00ec dal contratto (come fece a New Orleans) per accassarsi ai San Antonio Spurs, con un contratto al minimo salariale, per vincere l'anello. Tuttavia West non riusc\u00ec a vincere in quanto i texani, dopo aver agevolmente superato i Memphis Grizzlies per 4-0, vennero eliminati per 4-2 al secondo turno dagli Oklahoma City Thunder.\nAllora in estate non rifirm\u00f2 con gli speroni e and\u00f2 a giocare nei Golden State Warriors, usciti sconfitti nelle finali NBA contro i Cleveland Cavaliers, ma che in free agency oltre a West acquistarono il free agent migliore dell'estate Kevin Durant. I giallobl\u00f9 arrivarono agevolmente alle NBA Finals sweepando in ordine Portland Trail Blazers, Utah Jazz e la sua ex-squadra San Antonio Spurs e West, seppur giocando pochi minuti a partita, vinse l'anello in cinque gare contro i Cleveland Cavaliers.\nIl 30 agosto 2018, dopo 15 stagioni e pi\u00f9 di partite giocate in National Basketball Association, all'et\u00e0 di 38 anni ha annunciato il proprio ritiro dalla pallacanestro giocata."}
{"id": "1726724", "revid": "237256", "url": "https://it.wikipedia.org/wiki?curid=1726724", "title": "Ilja Lvovic Sel'vinskij", "text": ""}
{"id": "1726725", "revid": "767487", "url": "https://it.wikipedia.org/wiki?curid=1726725", "title": "Van Renoir tot Picasso", "text": "Van Renoir tot Picasso \u00e8 un documentario del 1948 diretto da Paul Haesaerts e basato sulla vita dei pittori Pablo Picasso, Pierre-Auguste Renoir e Georges-Pierre Seurat."}
{"id": "1726731", "revid": "237256", "url": "https://it.wikipedia.org/wiki?curid=1726731", "title": "Ilja Selvinskij", "text": ""}
{"id": "1726738", "revid": "767487", "url": "https://it.wikipedia.org/wiki?curid=1726738", "title": "Bezoek aan Picasso", "text": "Bezoek aan Picasso \u00e8 un documentario cortometraggio del 1949 diretto da Paul Haesaerts e basato sulla vita del pittore spagnolo Pablo Picasso."}
{"id": "1726739", "revid": "729019", "url": "https://it.wikipedia.org/wiki?curid=1726739", "title": "Miopatia", "text": "Il termine miopatia raccoglie qualsiasi sindrome o malattia il cui contesto clinico \u00e8 dominato da alterazioni in senso anatomo-patologico, fisiologico o biochimico delle cellule o del tessuto interstiziale che compongono il muscolo volontario.\nDefinizione.\nTale definizione identifica specificatamente sindromi o malattie \"primitive\" del muscolo volontario (miogene) ed esclude le forme provocate da alterazioni a carico del sistema nervoso centrale (es. sclerosi multipla, adrenoleucodistrofia e malattia del motoneurone, atrofia muscolare spinale, poliomielite...) e periferico (neuropatie, radicolopatie), definite miopatie \"secondarie\" o \"neurogene\", le malattie che apparentemente coinvolgono le fibre muscolari ma di incerta derivazione (es. fibromialgia o sindrome della fatica cronica, patologie complesse in cui sono presenti anche sintomi pseudomiopatici). e i traumi muscolari locali.\nSi parla di cardiomiopatia se invece il muscolo coinvolto \u00e8 solo quello cardiaco.\nClassificazione.\nLa classificazione delle miopatie prevede la distinzione in miopatie congenite (o ereditarie) e miopatie acquisite. Esistono pi\u00f9 di 100 tipi di miopatie attualmente identificate.\nMiopatie congenite.\nSolitamente vengono trasmesse per via familiare, ma vi sono sporadici casi di mutazione genetica.\nDistrofie muscolari.\nDistrofie muscolari (G71.0), gruppo caratterizzato da degenerazione e successiva rigenerazione delle fibre muscolari, a causa di un difetto della proteina distrofina. Queste malattie sono progressive in quanto i fenomeni di rigenerazione non sono sufficienti a compensare la rapida degenerazione muscolare; per questo, la maggioranza delle distrofie esitano verso disabilit\u00e0 grave.\nCanalopatie.\nCanalopatie e miotonie non distrofiche (G71.1), malattie caratterizzate da astenia e a volte miotonia, a causa di disfunzioni dei canali ionici\nNote: diagnosi differenziale con canalopatie acquisite del potassio (es. sindrome di Isaacs, ipokaliemie nutrizionali) e paralisi ipokaliemiche e iperkaliemica dei canali di calcio e sodio\nMiopatie congenite non distrofiche.\nMiopatie congenite (G71.2), gruppo caratterizzato da alterazioni fisiologiche, biochimiche e/o strutturali in assenza di degenerazione distrofica od infiammatoria. In alcune deve ancora essere identificato il gene difettoso.\nMiopatie mitocondriali.\nMiopatie mitocondriali (G71.3), caratterizzate da alterazione dei mitocondri. In virt\u00f9 della presenza dei mitocondri in tutte le cellule dell'organismo, la miopatia mitocondriale costituisce una delle manifestazioni di un pi\u00f9 ampio corredo sintomatologico, specie con esordio in giovane et\u00e0; alcune, specie quelle dell'adulto, si manifestano anche solo come ipostenia e intolleranza all'esercizio fisico, divenendo difficili da identificare, per somiglianza con altre miopatie:\n\u00c8 stato ipotizzato che la sindrome della fatica cronica e patologie correlate come la fibromialgia, o almeno alcune forme di esse, possano essere una forma non identificata di miopatia mitocondriale sistemica, acquisita o congenita. Anche malattie neurologiche come la sclerosi laterale amiotrofica presentano danno mitocondriale (ai motoneuroni).\nMiopatie metaboliche.\nMiopatie metaboliche (G73.6), varie e dovuto all'alterazione del metabolismo di diverse sostanze\nMiopatie acquisite.\nMiopatie infiammatorie.\nMiopatie infiammatorie (G72.4), caratterizzate da infiltrato leucocitario tra le fibre muscolari, con necrosi e fibrosi. Il quadro clinico dominato da ipostenia e dolore (numerose forme di miosite).\nMiopatie associate a malattie sistemiche.\nMiopatie associate a malattie sistemiche possono essere:\nMiopatie tossiche e nutrizionali.\nMiopatie tossiche e nutrizionali:\nProfilo clinico.\nBench\u00e9 la composizione dei sintomi e segni clinici \u00e8 diversa tra le varie miopatie e talora all'interno della stessa entit\u00e0 patologica, \u00e8 possibile riconoscere diverse manifestazioni tipiche, tra cui\nIn caso di cardiomiopatia le alterazioni sono al muscolo cardiaco; in miopatie infettive ci sono anche sistemi sistemici.\nIl \"deficit di forza\" o \"ipostenia\" \u00e8 in assoluto la manifestazione pi\u00f9 frequente tra le miopatie. L'ipostenia deve essere attentamente valutata in corso di esame obiettivo al fine di definirne le caratteristiche temporali e spaziali. In base al decorso temporale si distingue infatti un'ipostenia fluttuante (o episodica) e un'ipostena costante: la prima, caratterizzata da periodi di forza normale tra i periodi critici, \u00e8 tipica delle miopatie di origine metabolica e delle canalopatie, anche se si riscontra frequentemente nei disturbi di trasmissione neuromuscolare, che entrano in diagnosi differenziale. L'ipostenia costante \u00e8 invece presente nella maggior parte dei casi e pu\u00f2 essere distinta in \"non progressiva\" e \"progressiva\". Le non progressive sono tipiche delle miopatie congenite e di diversi tipi di distrofia muscolare, mentre le progressive vengono ulteriormente divise in acute, subacute e croniche. Mentre le prime due sono tipiche delle miopatie acquisite di tipo infiammatorio (polimiosite e dermatomiosite), le ultime sono caratteristiche delle forme pi\u00f9 gravi di distrofia muscolare, con lento ed inesorabile declino delle funzione muscolare. Le caratteristiche spaziali sono oltremodo importanti per valutare i diversi tipi di distrofia muscolare: ad esempio, mentre la distrofia di Duchenne o di Becker esordiscono con ipostenia dei muscoli prossimali (cingolo scapolare e cingolo pelvico, muscoli grande pettorale e piccolo pettorale, muscoli del braccio e tipicamente il muscolo tricipite della sura), la distrofia di Emery-Dreifuss si caratterizza per tipica assenza di ipostenia alla muscolatura prossimale degli arti inferiori (bench\u00e9 vi sia coinvolgimento della muscolatura distale). Come dice la locuzione stessa, la distrofia facio-scapolo-omerale si caratterizza invece per ipostenia della muscolatura facciale e dei muscoli prossimali dell'arto superiore. La valutazione deve quindi estendersi ai muscoli di faccia e collo, con particolare attenzione ai muscoli elevatori della palpebra ed oculomotori; infatti, un attento esame obiettivo della forza muscolare dei diversi distretti muscolari pu\u00f2 essere da solo sufficiente ad indirizzare verso le varie possibilit\u00e0 diagnostiche.\nLa \"fatica\" \u00e8 un sintomo tipico di molte malattie sistemiche croniche come le connettiviti, di neoplasie solide od ematologiche e di sindromi ansioso-depressive; per questo e ricordando che esistono miopatie acquisite secondarie a malattie sistemiche e neoplasie, la fatica \u00e8 spesso un fattore confondente. Un modo per inquadrare il tipo di fatica \u00e8 sottoporre il paziente a test che valutino l\"'intolleranza all'esercizio\" (locuzione pi\u00f9 specifica del termine fatica) da un punto di vista spaziale e temporale.\nLe \"variazioni della massa muscolare\" possono essere in senso ipertrofico e in senso ipotrofico. Tra le prime \u00e8 tipica l'ipertrofia che si osserva nel Muscolo tricipite della sura (in realt\u00e0 dovuto ad infiltrazione di grasso e tessuto connettivo) in corso di distrofia di Becker o Duchenne. Ipertrofie diffuse sono invece tipiche delle varie distrofie del cingoli, nella miotonia congenita di Thomsen e in alcune malattie metaboliche (glicogenosi, talora ipotiroidismo). Le alterazioni in senso ipotrofico si realizzano in moltissime miopatie e, lungi dall'essere specifiche, sono espressione del deficit stenico e della paresi muscolare.\nIl \"dolore\" \u00e8 un sintomo cardine tra le miopatie e viene distinto in dolore profondo (o mialgia), contrattura, crampo e rigidit\u00e0.\nLa \"mialgia\" viene ulteriormente divisa in generalizzata e localizzata. Le prime sono tipicamente associate a malattie infiammatorie, come la miosite virale, la polimiosite e la fascite eosinofila, a malattie tossiche, tra tutte la miopatia alcolica acuta, a malattie del sistema endocrino, come la miopatia ipotiroidea e la miopatia ipertiroidea, e a miopatie ereditarie, come le miopatie associate a patologie mitocondriali, la glicogenosi e le distorfinopatie. Inoltre, si associano a mialgia sistemica la fibromialgia, la polimialgia reumatica e patologie pi\u00f9 rare, come le miopatie con aggregati tubulari. Mialgie localizzate sono invece raramente associate a miopatie e sono tipiche delle miosit, delle piomiositi e delle mionecrosi focali, dei traumi muscolari, dell'eccessivo esercizio fisico e della miosite granulomatosa.\nLe \"contratture\" sono espressione di contrazioni muscolari persistenti e molto dolorose, evocate dall'esercizio fisico. Sono tipiche delle miopatie da deficit del metabolismo (come nella alterazione delle vie glicolitiche) e nella canalopatie. \nI \"crampi muscolari\" sono invece contrazioni muscolari fugaci, comunque dolorose, ben apprezzabili all'ispezione e alla palpazione. Differentemente dalla contratture, vi \u00e8 una debole associazione all'esercizio fisico e si manifestano sovente a riposo. Bench\u00e9 possano essere frequenti in corso di miopatia, sono manifestazioni presenti anche nella popolazione sana e hanno un'origine benigna. Si associano infatti a disidratazione per sudorazione eccessiva o ridotto introito di sali e liquidi, bench\u00e9 possano essere anche manifestazioni in corso di ipotiroidismo e sindrome uremica. Possono essere risolti dal stiramento opposto al senso di contrazione e assumendo integratori salini (sodio, potassio, calcio, magnesio).\nLa \"rigidit\u00e0 muscolare\", definita come resistenza allo stiramento passivo e al rilascio muscolare, spesso associata a dolore, deve essere distinta dalla miotonia, definita invece come contrazione muscolare protratta per ritardato rilasciamento. La rigidit\u00e0 muscolare, tipica di alcune miopatie, si associa tuttavia a diverse malattie neurologiche ed infiammatorie e per questo non \u00e8 un rilievo affidabile di miopatia.\nL\"'ipotonia\" \u00e8 un segno tipico delle miopatie congenite (ma anche di alcune neuropatie) e per questo deve essere ricercata nella prima infanzia valutando i riflessi posturali (aboliti).\nI \"riflessi muscolari profondi\" sono tipicamente aboliti, costituendo un segno tipico delle miopatie acute e degli stadi tardivi delle forme croniche.\nDiagnosi.\nLa diagnosi definitiva di miopatia avviene quasi sempre per biopsia muscolare e/o test del DNA, in seguito a esami del sangue (che possono essere negativi, ma spesso sono positivi nelle distrofie e nelle acidosi lattiche, al CPK e LDH), diagnosi differenziale ed elettromiografia, escludendo le neuropatie e le patologie del sistema nervoso centrale (es. malattia del motoneurone, sclerosi multipla), tramite esami come la risonanza magnetica.\nTerapia.\nL'approccio terapeutico varia in base al tipo di miopatia. Nel caso di miopatia acquisita, la terapia \u00e8 indirizzata verso l'eliminazione delle condizioni patologiche scaturenti: cos\u00ec, mentre in caso di patologia infiammatoria si pu\u00f2 ricorrere ai corticosteroidi o ad altri farmaci immunosoppressori, in caso di patologia endocrinologica si deve provvedere a correggere il difetto ormonale di base, nonch\u00e9 provvedere a correggere eventuali disionie. L'approccio terapeutico diventa invece oltremodo difficoltoso nelle miopatie ereditarie, non esistendo ancora terapie specifiche indirizzate alla risoluzione del quadro miopatico. Per questo si rende essenziale l'approccio fisiatrico e la terapia fisica, in grado di diminuire rigidit\u00e0 e mialgie, l'utilizzo di farmaci mio e neuroprotettici e di farmaci utili a controllare la sintomatolgia.\nCollegamenti esterni.\n Scheda informativa e principali impatti riferiti dai pazienti colpiti da Miopatia Congenita"}
{"id": "1726740", "revid": "3831", "url": "https://it.wikipedia.org/wiki?curid=1726740", "title": "Ennis Del Mar", "text": ""}
{"id": "1726741", "revid": "767487", "url": "https://it.wikipedia.org/wiki?curid=1726741", "title": "Picasso (film 1954)", "text": "Picasso \u00e8 un documentario cortometraggio del 1954 diretto da Luciano Emmer e basato sulla vita del pittore spagnolo Pablo Picasso."}
{"id": "1726742", "revid": "1904508", "url": "https://it.wikipedia.org/wiki?curid=1726742", "title": "Tommaso Corsini (senatore)", "text": "Biografia.\nIl principe Tommaso Corsini nacque a Firenze il 28 febbraio 1835 figlio primogenito di Neri Tommaso Corsini, marchese di marchese di Lajatico (fratello di Andrea Corsini, V principe di Sismano) e di Eleonora Rinuccini, e sin da giovane venne avviato alla carriera politica della citt\u00e0 di Firenze, laureandosi all\u2019Universit\u00e0 di Pisa, e fu anche proprietario di collezioni artistiche e gallerie ospitate nelle sue dimore fiorentine di via del Parione e del Prato, in quelle romane, e le sue ville; ne fu custode; il 1\u00ba dicembre 1859 in seguito alla morte del padre eredit\u00f2 i possedimenti del ramo della sua famiglia e, dopo la morte dello zio nel 1868, anche il titolo di principe di Sismano.\nAttivit\u00e0.\nOltre ad essere figura politica di grande rilievo nella politica amministrativa della citt\u00e0 di Firenze, fu : fu tra i fondatori de La Fondiaria Assicurazioni, presiedette la Cassa di Risparmio di Firenze (oggi Banca CR Firenze) e fu presidente della Societ\u00e0 Italiana per le strade ferrate meridionali. Ebbe un ruolo importante nel successo delle societ\u00e0 elettriche del centro Italia e fu eletto alla Consulta del 22 ottobre 1865 per il collegio di Borgo San Lorenzo. Fu riconfermato al Parlamento fino alla XIV legislatura del Regno d'Italia; fu talvolta eletto anche in altri collegi, ma opt\u00f2 sempre per Borgo San Lorenzo. In Parlamento si schier\u00f2 su posizioni di centrodestra, insieme ai maggiori rappresentanti della consorteria toscana ai quali era legato da comuni interessi economici e politici. Il 27 gennaio 1880 venne eletto sindaco di Firenze succedendo a Pietro Bastogi e durante il suo mandato furono discusse le problematiche relative alla gestione delle ferrovie, con la preparazione del progetto di statalizzazione approvato con la legge del 22 aprile 1905, durante il Governo Fortis I. Il suo mandato si concluse il 30 marzo 1886. Durante la prima guerra mondiale fu tra i componenti pi\u00f9 attivi del Comitato fiorentino per il soccorso alle famiglie dei militari e si dedic\u00f2 ad opere di assistenza, organizzando anche ospedali militari. In seguito all'abbandono della politica, si ritir\u00f2 a vita privata e mori a villa della Marsiliana a Manciano il 22 maggio 1919.\nMatrimoni e figli.\nTommaso spos\u00f2 il 3 ottobre 1859 a Roma la principessa Anna Barberini Colonna, figlia del Principe Carlo Felice Barberini Colonna, duca di Castelvecchio e della marchesa Giuliana Falconieri, dalla quale la ebbe i seguenti sette figli:"}
{"id": "1726746", "revid": "697352", "url": "https://it.wikipedia.org/wiki?curid=1726746", "title": "Villa Capponi", "text": "Molte ville possedette la famiglia Capponi di Firenze."}
{"id": "1726748", "revid": "767487", "url": "https://it.wikipedia.org/wiki?curid=1726748", "title": "Picasso (film 1967)", "text": "Picasso \u00e8 un documentario del 1967 diretto da Charles Eames e Ray Eames e basato sulla vita del pittore spagnolo Pablo Picasso."}
{"id": "1726749", "revid": "287204", "url": "https://it.wikipedia.org/wiki?curid=1726749", "title": "Stecknadelhorn", "text": "Lo Stecknadelhorn (4.241\u00a0m s.l.m.) \u00e8 una montagna svizzera del Massiccio del Mischabel nelle Alpi Pennine.\nFa parte della Nadelgrat.\nFu scalato per la prima volta l'8 agosto 1887 da Oscar Eckenstein e Matthias Zurbriggen."}
{"id": "1726752", "revid": "103023529", "url": "https://it.wikipedia.org/wiki?curid=1726752", "title": "Lexxe", "text": "Lexxe \u00e8 un motore di ricerca che usa una elaborazione del linguaggio naturale per le ricerche. Le ricerche possono essere fatte con domande, come \"Quanti anni ha Wikipedia?\", cos\u00ec come parole chiavi e frasi.\nCome avviene di fatto, Lexxe \u00e8 piuttosto efficace, ma quando si chiedono domande insolite d\u00e0 risposte sorprendenti; come per esempio \"Quanto \u00e8 lungo un pezzo di corda?\", una famosa domanda ambigua, che attualmente d\u00e0 come risposta \"8 pollici\"\n\u00c8 stato creato nel 2005 dal dottor Hong Liang Qiao, un esperto australiano di tecnologia.\nLexxe ha cessato il servizio della sua versione beta il 17 giugno 2015. Si prevede il lancio di un nuovo motore di ricerca nella prima met\u00e0 del 2016. Maggiori dettagli verranno forniti via via che si avvicina la data del lancio ufficiale. L'utenza \u00e8 invitata a controllarne la disponibilit\u00e0 e gli eventuali avvisi."}
{"id": "1726753", "revid": "1904508", "url": "https://it.wikipedia.org/wiki?curid=1726753", "title": "Tommaso Corsini (deputato)", "text": "\u00c8 stato deputato all'Assemblea Costituente.\nBiografia.\nTommaso Corsini era il figlio primogenito del principe Filippo (1873-1926) e della principessa, nata Lucrezia Rasponi dalle Teste. Alla morte dello zio Andrea Carlo (1866-1952), scapolo e senza figli, egli gli subentra come principe di Sismano.\nFu appassionato ed esperto nel campo dell'agricoltura e dell'allevamento, contribuendo non poco all'ammodernamento del settore in Toscana ed in Umbria; sua moglie, Donna Elena Avogadro di Collobiano, riusc\u00ec a salvare la Galleria Corsini e molti altri tesori d'arte dai bombardamenti e dal passaggio del fronte durante la II guerra mondiale.\nLoro figlio Filippo (1937) \u00e8 il IX e attuale principe: sposato con la prima cugina, Georgiana Avogadro di Collobiano, ha avuto quattro figli e numerosi nipoti."}
{"id": "1726754", "revid": "196390", "url": "https://it.wikipedia.org/wiki?curid=1726754", "title": "Stampo memorativo metabolico", "text": ""}
{"id": "1726757", "revid": "330634", "url": "https://it.wikipedia.org/wiki?curid=1726757", "title": "T\u00f3ch", "text": "Il t\u00f3ch, detto anche toc, t\u00f3c, o tocch, \u00e8 un piatto della cucina comasca a base di polenta, che costituisce una delle pi\u00f9 antiche specialit\u00e0 culinarie di Bellagio.\nIl nome (termine del dialetto comasco) deriva dal fatto che si mangia con le mani, dunque si \"tocca\".\nPer via della quantit\u00e0 di burro e formaggio necessari, il toc era un piatto ricco, adatto a festeggiare le occasioni speciali.\nPreparazione.\nGli ingredienti sono: farina gialla (farina di mais), acqua, burro e formaggio fresco locale (\"\"formag\u00e8la\").\nConsumazione.\nIl t\u00f3ch si consuma servendosi unicamente di un cucchiaio di legno (che, nelle occasioni di festa \u2014 come per Sant'Antonio abate, santo patrono di Casate \u2014 viene inciso come \"souvenir\" dagli artigiani locali) e delle mani: col cucchiaio di legno, si prende una porzione di t\u00f3c direttamente dal paiolo comune, situato al centro della tavola (di norma per questo rotonda), e la si porta alla bocca con le mani, dopo averla appallottolata.\nSi accompagna usualmente il t\u00f3ch:\nLe bevande.\nPer quanto riguarda le bevande, si consiglia un vino rosso \u2014 che, tradizionalmente, viene bevuto dal \"m\u00e8z a m\u00fcs\u00f3n\"\" (ovvero, tutti dalla stessa brocca).\nI dolci.\nDopo il pasto, i dolci pi\u00f9 comunemente serviti sono:\nIl rag\u00e8l.\nCome digestivo, \u00e8 norma preparare il \"rag\u00e8l\":"}
{"id": "1726759", "revid": "253269", "url": "https://it.wikipedia.org/wiki?curid=1726759", "title": "Rip Torn", "text": "Biografia.\nNato in Texas, venne introdotto dalla cugina, l'attrice Sissy Spacek, all'Actors Studio di Lee Strasberg. Dopo una carriera teatrale a Broadway, Torn debutt\u00f2 al cinema nel 1956 con il film \"Baby Doll - La bambola viva\" di Elia Kazan, che lo diresse ancora in \"Un volto nella folla\" (1957). Successivamente apparve nei film \"Il re dei re\" (1961) di Nicholas Ray, \"La dolce ala della giovinezza\" (1962) di Richard Brooks, sul set del quale conobbe la futura moglie Geraldine Page, \"Mia moglie ci prova\" (1963) di Don Weis, \"Cincinnati Kid\" (1965) di Norman Jewison, \"Buttati Bernardo!\" (1966) di Francis Ford Coppola e \"Con le spalle al muro\" (1968) di Brian G. Hutton. \nNegli anni seguenti partecip\u00f2 a numerose produzioni televisive ed ottenne i suoi unici ruoli da protagonista nei film \"Tropico del cancro\" (1970) di Joseph Strick e \"Giorno di paga\" (1973) di Daryl Duke. Nel 1974 fu uno degli attori statunitensi diretti dal regista italiano Carlo Lizzani in \"Crazy Joe\". Dalla fine degli anni settanta l'attore prosegu\u00ec la carriera con ruoli prevalentemente di caratterista, comparendo in film come \"L'uomo che cadde sulla Terra\" (1976) di Nicolas Roeg, \"Coma profondo\" (1978) di Michael Crichton, \"La seduzione del potere\" (1979) di Jerry Schatzberg, \"Un giocatore troppo fortunato\" (1982) di Don Siegel, \"Nadine - Un amore a prova di proiettile\" (1987) di Robert Benton, ed altri ancora.\nNel 1984 venne candidato al premio Oscar al miglior attore non protagonista per il film \"La foresta silenziosa\" di Martin Ritt. Noto per avere preso parte alla sit-com \"The Larry Sanders Show\" e per aver recitato in \"Men in Black\" (1997) e \"Men in Black II\" (2002), entrambi diretti da Barry Sonnenfeld, negli ultimi anni interpret\u00f2 Luigi XV in \"Marie Antoinette\" (2006) di Sofia Coppola, e l'allenatore di dodgeball Patches O'Houlihan nel film \"Palle al balzo - Dodgeball\" (2004) di Rawson Marshall Thurber; prest\u00f2 inoltre la voce per il film d'animazione \"Bee Movie\" (2008). Dal 2007 al 2009 prese parte alla serie televisiva \"30 Rock\" nel ruolo di Don Geiss, personaggio ricorrente nelle prime tre stagioni.\nRip Torn \u00e8 morto il 9 luglio 2019; da alcuni anni era affetto dalla malattia di Alzheimer. Era membro del Partito Repubblicano.\nVita privata.\nFu sposato dal 1955 al 1961 con l'attrice Ann Wedgeworth, che gli diede una figlia, Danae. Dopo il divorzio, nel 1963 si un\u00ec in matrimonio con l'attrice Geraldine Page, dalla quale ebbe i figli Tony, John e Angelica; i due si separarono negli anni settanta ma rimasero sposati fino al 1987, anno in cui la Page mor\u00ec per un infarto. Nel 1976 si leg\u00f2 all'attrice Amy Wright, che spos\u00f2 nel 1989 e da cui ebbe le figlie Katie e Claire.\nDoppiatori italiani.\nNelle versioni in italiano dei suoi film, Rip Torn \u00e8 stato doppiato da:\nDa doppiatore \u00e8 sostituito da:"}
{"id": "1726760", "revid": "1776051", "url": "https://it.wikipedia.org/wiki?curid=1726760", "title": "Sansone D'Ancona", "text": "Fu senatore del Regno d'Italia dalla XV legislatura.\nBiografia.\nNasce in un'agiata famiglia di religione ebraica sefardita da Ester Della Ripa e Giuseppe, primogenito di nove fratelli, tra i quali Alessandro, anch'egli senatore, il pittore Vito e Cesare.\nLaureato in matematica alla Scuola Normale Superiore di Pisa, \u00e8 agevolato nella carriera politica dallo zio Laudadio Della Ripa, ricco banchiere e amico di Gioacchino Rossini e Bettino Ricasoli; diviene membro del consiglio generale del Banco di Napoli e nel 1867 diviene socio della Societ\u00e0 geografica italiana, fondata dal fratello Cesare.\nElezioni.\nVenne eletto deputato alla Camera dei deputati (Regno di Sardegna) e alla Camera dei deputati del Regno d'Italia per i collegi di Bagno a Ripoli, Cortona e Pesaro, in diverse legislature:\nViene nominato senatore del Regno d'Italia il 16 novembre 1882, carica che ricoprir\u00e0 sino alla morte."}
{"id": "1726764", "revid": "286233", "url": "https://it.wikipedia.org/wiki?curid=1726764", "title": "Pietro Delle Favare", "text": ""}
{"id": "1726768", "revid": "13102", "url": "https://it.wikipedia.org/wiki?curid=1726768", "title": "Michele Fazioli", "text": "Biografia.\nNato da famiglia aristocratica aveva sposato Anna Coomber, figlia del console inglese, aderendo presto al movimento patriottico, nel 1849, durante il periodo della Repubblica Romana, fece parte del Comitato di Difesa e fu ufficiale della Guardia Nazionale, distinguendosi nella resistenza antiaustriaca.\nDal 1855 al 1859 Fazioli rivest\u00ec la carica di gonfaloniere di Ancona dimostrando abilit\u00e0 e capacit\u00e0 nel gestire la difficile situazione politica della citt\u00e0 occupata e le nuove richieste di cambiamento, oltre che la difficile situazione dei commerci, a causa del blocco del porto per l'occupazione austriaca nel periodo 1849-1859.\nLe idee liberali di Fazioli erano in contrasto con la cultura imposta dallo Stato Pontificio ed evidenziata dalla Gretton, anche lei figlia del nuovo console inglese di Ancona George Moore, come alcuni aspetti persecutori ad opera dei Tribunali episcopali speciali, che utilizzavano confraternite in saio e cappuccio, soprannominati \"Sacconi\", autorizzati ad entrare ed ispezionare case e luoghi pubblici per controllare tutte le attivit\u00e0 che fossero in contrasto con i precetti della chiesa e con la sicurezza dello stato, tale confraternita esercitava il suo compito in modo spesso vessatorio, ricorrendo alla delazione mantenuta segreta, infliggendo punizioni sommarie da 10 a 30 giorni di detenzione o in alternativa esercizi spirituali.\nTale clima di mancanza di libert\u00e0 di opinione era aggravato anche dalla presenza dal 1856 dei Tribunali militari austriaci, in precedenza l'occupazione austriaca aveva gi\u00e0 condannato a morte Antonio Elia sulla base di prove discutibili.\nIl matrimonio con l'inglese Anna Coomber aveva avvicinato l'aristocratico Fazioli alla cultura liberale del governo anglosassone, aperto a idee di progresso e civilt\u00e0, spesso in contrasto con la locale cultura pontificia. In questo periodo Mons. Randi fu il grande oppositore sia di Fazioli, che di Alessandro Orsi.\nNel periodo 1856-1859 riorganizz\u00f2 l'attivit\u00e0 patriottica in senso liberal-piemontese e prese parte all'insurrezione del giugno 1859, distinguendosi per eroismo nella dimostrazione patriottica del 18 giugno 1859 in piazza del papa, quando si interpose tra la folla dei dimostranti ed i gendarmi pontifici che puntavano le armi, impedendo loro di fare fuoco. Si pose a capo di una Giunta provvisoria di governo, assieme al fratello Andrea e ad altri cittadini, che per\u00f2 esaurir\u00e0 la sua funzione in pochi giorni.\nLa Giunta venne sciolta dal Fazioli per intervento del moderato pontificio generale Francesco Allegrini, il quale aveva mantenuto il controllo della fortezza, per dare la possibilit\u00e0 ai componenti civili e militari della Giunta di mettersi in salvo, quindi l\u2019Allegrini restaur\u00f2 il potere pontificio, revocando la legge di guerra e impedendo di fatto al nuovo arrivato, il mercenario svizzero Kalbermatten, di effettuare una dura repressione nei confronti della citt\u00e0 di Ancona. Il generale Allegrini sar\u00e0 richiamato a Roma e, con altri militari pontifici italiani, successivamente dimesso dalle autorit\u00e0 pontificie.\nRestaurato il potere pontificio, al posto del gonfaloniere Fazioli, il comandante pontificio Guglielmo Kalbermatten aveva nominato il reazionario ed inviso Pietro Bourbon Del Monte, inizialmente Fazioli non intendeva emigrare, ma entrambi i fratelli Fazioli riusciranno ad evitare l'arresto, grazie all'aiuto degli amici e del console sardo Fanelli, rifugiandosi in Romagna.\nFazioli andr\u00e0 prima a Rimini e poi a Firenze, dove prese parte al Comitato di emigrazione patriottica mentre il fratello Andrea partir\u00e0 poi da Genova il 29 giugno 1860 guidando una omonima spedizione garibaldina, partecipando come comandante di battaglione ai combattimenti di Caiazzo e del Volturno, venendo promosso Tenente Colonnello, grado con il quale entrer\u00e0 poi nell'Esercito Nazionale.\nIl 10 dicembre 1859, una sentenza della Sacra consulta condannava Fazioli alla pena di morte d'esemplarit\u00e0 ed alla perdita dei beni per lesa maest\u00e0, il fratello Andrea veniva condannato alla galera a vita.\nDurante il periodo di esilio le donne di casa Fazioli avevano confezionato il primo tricolore della citt\u00e0, che sar\u00e0 poi portato in spalla dalla Guardia Nazionale per incontrare Vittorio Emanuele II \narrivato il 3 ottobre 1860 ad Ancona, la tradizione popolare vorrebbe che la moglie di Fazioli, Anna Coomber, nascondesse il tricolore attorno alla vita per eludere le ispezioni della stretta sorveglianza austriaca.\nCon l'arrivo delle truppe piemontesi la sentenza di condanna per entrambi i fratelli Fazioli verr\u00e0 successivamente annullata il 28 settembre 1860, con decreto del Regio Commissario Lorenzo Valerio, che aveva annullato anche altre sentenze nei confronti di patrioti locali.\nIl 21 febbraio 1861 venne nominato primo sindaco della citt\u00e0. Fu nuovamente primo cittadino della citt\u00e0 dorica nel biennio 1874 - 1876. Ricevette la Medaglia d'Oro per il suo operato durante l'epidemia di colera che colp\u00ec la citt\u00e0.\nFu deputato deputato nella XI Legislatura e senatore del Regno d'Italia nella XV legislatura.\nIl figlio Luigi, detto Gino (Ancona 14-XI-1848 \u2013 Lissa 20-VII-1866) Guardiamarina a bordo della nave Re d\u2019Italia, mor\u00ec nella battaglia navale di Lissa, affondando assieme a molti altri marinai, ufficiali e lo stesso comandante Fa\u00e0 di Bruno."}
{"id": "1726772", "revid": "1776051", "url": "https://it.wikipedia.org/wiki?curid=1726772", "title": "Germano Germanetti", "text": "Fu senatore del Regno d'Italia nella XV legislatura."}
{"id": "1726776", "revid": "123024834", "url": "https://it.wikipedia.org/wiki?curid=1726776", "title": "Luigi Greco Cassia", "text": "Fu senatore del Regno d'Italia nella XV legislatura.\nMassone, membro del Grande Oriente d'Italia, nel 1874, 1877 e 1879 fu membro del Gran Consiglio dell'Ordine."}
{"id": "1726778", "revid": "1776051", "url": "https://it.wikipedia.org/wiki?curid=1726778", "title": "Michele Morini", "text": "Fu senatore del Regno d'Italia nella XV legislatura."}
{"id": "1726779", "revid": "78273", "url": "https://it.wikipedia.org/wiki?curid=1726779", "title": "Farina gialla", "text": ""}
{"id": "1726780", "revid": "767487", "url": "https://it.wikipedia.org/wiki?curid=1726780", "title": "Picasso (film 1969)", "text": "Picasso \u00e8 un film del 1969 diretto da Edward Quinn e basato sulla vita del pittore spagnolo Pablo Picasso."}
{"id": "1726781", "revid": "248115", "url": "https://it.wikipedia.org/wiki?curid=1726781", "title": "Farina bianca", "text": ""}
{"id": "1726782", "revid": "248115", "url": "https://it.wikipedia.org/wiki?curid=1726782", "title": "Farina di frumento", "text": ""}
{"id": "1726783", "revid": "1776051", "url": "https://it.wikipedia.org/wiki?curid=1726783", "title": "Cesare Pastore", "text": "Fu senatore del Regno d'Italia nella XV legislatura.\nBiografia.\nUltimo di sei figli proveniva da un'agiata famiglia di Castiglione delle Stiviere. Combatt\u00e9 sulle barricate di Milano del 1848. Laureatosi in legge a Pisa emigr\u00f2 all'estero. Nel 1859 rientr\u00f2 in Italia e diede il suo contributo nel soccorso dei feriti della battaglia di Solferino e San Martino. Nel 1865 fu tra i fondatori della Banca Popolare di Castiglione. Nel 1881 fu eletto deputato nel collegio di Castiglione delle Stiviere. Mor\u00ec nel 1889 nel suo Palazzo Secco-Pastore a San Martino Gusnago.\nMassone, fu Gran dignitario del Supremo Consiglio di 33\u00ba grado del Rito scozzese antico ed accettato della Gran Loggia d'Italia all'atto della sua fondazione, il primo maggio 1908. "}
{"id": "1726784", "revid": "248115", "url": "https://it.wikipedia.org/wiki?curid=1726784", "title": "Farina di mais", "text": ""}
{"id": "1726785", "revid": "4193", "url": "https://it.wikipedia.org/wiki?curid=1726785", "title": "Francesco Paternostro", "text": "Nato da nobile famiglia corleonese, fu dottore in legge, Prefetto, Deputato per quattro legislature, Presidente della IV Sezione della Corte dei Conti e senatore del Regno d'Italia nella XV legislatura."}
{"id": "1726786", "revid": "120985093", "url": "https://it.wikipedia.org/wiki?curid=1726786", "title": "Bish\u014djo", "text": " \u00e8 un termine giapponese utilizzato per fare riferimento a giovani e belle ragazze, di solito al di sotto dell'et\u00e0 universitaria.\nBish\u014djo nel manga e anime.\nI personaggi bish\u014djo sono presenti in quasi tutti i generi di anime e manga, specialmente nei dating sim e nelle visual novel (anche conosciuti come \"bish\u014djo games\") e nei fumetti e cartoni animati del genere harem. Spesso le caratteristiche dei personaggi \"bish\u014djo\" sono estremizzate ai limiti del clich\u00e9 con caratteristiche anatomiche esagerate e personalit\u00e0 stereotipate.\nTalvolta il termine viene confuso con il vocabolo \"sh\u014djo\" (che rappresenta il genere di manga e anime prodotti per un pubblico femminile), che presenta un suono simile, ma \"bish\u014djo\" si riferisce al genere e alle caratteristiche dei personaggi, mentre \"sh\u014djo\" si riferisce al pubblico cui fa riferimento. Anche se \"bish\u014djo\" non \u00e8 un genere ma un tipo di character design, le serie che presentano in prevalenza questo tipo di personaggi, come gli anime di genere harem o le visual novel, sono qualche volta informalmente chiamate \"serie \"bish\u014djo\"\". Poich\u00e9 i disegni di queste serie, caratterizzati da un aspetto attraente dei personaggi femminili, sono il motivo maggiore che porta l'utenza ad interessarsene, il termine \u00e8 occasionalmente percepito negativamente, come un \"genere\" di opere che dipende solamente dalla commercializzazione dei personaggi femminili anzich\u00e9 dare spazio alla trama e ad altri contenuti."}
{"id": "1726789", "revid": "287204", "url": "https://it.wikipedia.org/wiki?curid=1726789", "title": "Hohberghorn", "text": "LHohberghorn (4.219\u00a0m s.l.m. - detto anche \"Hob\u00e4rghorn\") \u00e8 una montagna svizzera del Massiccio del Mischabel nelle Alpi Pennine.\nFa parte della Nadelgrat.\nSalita alla vetta.\nLa vetta fu salita per la prima volta nell'agosto 1869 da R. B. Heathcote, Franz Biner, Peter Perren e Peter Taugwalder. Oggi si pu\u00f2 salire sulla vetta partendo dal Mischabelh\u00fctte."}
{"id": "1726792", "revid": "24443", "url": "https://it.wikipedia.org/wiki?curid=1726792", "title": "Hob\u00e4rghorn", "text": ""}
{"id": "1726794", "revid": "767487", "url": "https://it.wikipedia.org/wiki?curid=1726794", "title": "Agostino Plutino", "text": "Fu senatore del Regno d'Italia nella XV legislatura.\nBiografia.\nFiglio di don Fabrizio e di donna Caterina dei baroni Nesci sin da giovane incominci\u00f2 a dedicarsi alla cura dei beni di famiglia ed al commercio entrando a far parte inizialmente della Carboneria ed in seguito passando poi alla Giovine Italia. Fu sindaco di Reggio Calabria dal 17 agosto 1835 al 1841. Si prodig\u00f2 molto per salvare il fratello Antonino dalla condanna a morte comminategli in conseguenza della repressione del moto del 15 marzo 1844 in Cosenza che doveva scoppiare in concomitanza dello sbarco dei fratelli Bandiera. Vi riusc\u00ec facendo commutare la pena nella deportazione, inizialmente alle Isole Tremiti ed in seguito a Catanzaro. In seguito aiut\u00f2 il fratello e Domenico Romeo nell'organizzazione dei moti del settembre '47 che dovevano coinvolgere tutto il regno. Scoppiati i moti, il 1\u00ba a Messina e il 2 a Reggio, Agostino con il fratello entr\u00f2 subito a far parte del comitato insurrezionale presieduto dal canonico Paolo Pellicano. Ma, repressa la rivolta, furono entrambi costretti all'esilio e sul loro capo fu posta una taglia di 1000 scudi. Recatesi a Malta vi furono accolti dal Fabrizi e dagli altri fuoriusciti ivi presenti.\nCon la concessione dello statuto da parte di Ferdinando II entrambi poterono rientrare ed Agostino fu nominato comandante della Guardia Nazionale. Alla caduta del regime costituzionale rientr\u00f2 a Reggio e organizz\u00f2 il campo insurrezionale sui Piani della Corona negando al contempo la sua cooperazione all'Esercito borbonico per la repressione dei liberali che si trovavano concentrati sull'Angitola. Per questo motivo fu destituito da colonnello della Guardia nazionale e rischi\u00f2 di venir ucciso da alcuni sottufficiali borbonici.\nCostretto di nuovo all'esilio raggiunse con una nave francese Civitavecchia e da qui Roma. La caduta della Repubblica Romana lo costrinse di nuovo a fuggire a Livorno dove combatt\u00e9 gli austriaci e da dove esul\u00f2 verso Marsiglia; in questa citt\u00e0 riusc\u00ec in breve a crearsi una prospera situazione economica con la quale finanziare il fratello che, nominato presidente di un Comitato di soccorso, aiutava i patrioti esiliati. Arrestato dopo il colpo di Stato del 2 dicembre 1851 fu immediatamente espulso, senza avere dalle autorit\u00e0 tempo per regolare i propri affari. Soltanto nel 1853, grazie a una supplica da lui indirizzata al principe Napoleone Luciano Carlo Murat pot\u00e9 tornare in Francia a liquidare i suoi interessi. Nel 1852 la moglie, donna Marianna, in conseguenza della confisca dei beni che la famiglia aveva subito, si era presentata a Ferdinando II, in visita in Calabria, per richiedere il dissequestro dei beni; la famiglia infatti doveva vivere con due carlini al giorno, ma il Re le rispose, alla presenza dei figli ancora bambini, che: \u00abLa vostra famiglia \u00e8 pericolosa alla Societ\u00e0; dovete avere quanto vi basta per vivere, andate\u00bb.\nStabilitosi a Torino fece anche qui fortuna grazie a uno stabilimento commerciale in sete e partecip\u00f2 alla fondazione del \"Banco di sconto e sete\" di cui, per pochi voti, non fu eletto amministratore (la carica and\u00f2 a Gustavo di Cavour, fratello di Camillo). Impieg\u00f2 i capitali cos\u00ec guadagnati nel sostegno alla causa dell'Unit\u00e0 anche se in seguito dovette affrontare delle difficolt\u00e0 finanziarie.\nTerminata la seconda guerra d'indipendenza form\u00f2, insieme ad altri, il comitato per la spedizione dei Mille, in questo ambito ebbe l'incarico, il 29 maggio 1860, dal Medici e dal La Farina di acquistare delle navi in Inghilterra che vennero poi usate nelle spedizioni Medici e Cosenz inviate di rinforzo alla spedizione principale. Si rec\u00f2 quindi in Calabria, d'accordo con Garibaldi, per dare sostegno al Musolino e al Missori, comandanti dei primi garibaldini passati sulla parte continentale del Regno delle Due Sicilie, sia tramite rifornimenti che comandando una colonna di insorti calabresi. Dopo lo sbarco di Garibaldi a Melito e la presa di Reggio viene nominato, il 22 agosto comandante della seconda e terza categoria delle forze militari della provincia.\nIl 27 gennaio 1861 venne eletto alla Camera dei deputati del Regno d'Italia per il collegio di Melito e vi rimase ininterrottamente per sette legislature consecutive. Il 5 agosto 1862 Garibaldi, a capo della spedizione garibaldina per la liberazione di Roma, gli sped\u00ec la seguente lettera: \nIl Plutino non pot\u00e9 assistere il generale in quanto, gravemente infermo, si trovava ai bagni termali di Castellammare di Stabia.\nDurante la terza guerra d'indipendenza fu nominato colonnello ispettore delle \u00abguardie nazionali mobilizzate delle Calabrie\u00bb e l'anno dopo fece parte, insieme ad Antonino, della commissione incaricata di consegnare alla citt\u00e0 di Venezia le ceneri dei Fratelli Bandiera e di Domenico Moro.\nIl decesso del fratello Antonino nel 1872 lo addolor\u00f2 profondamente, insieme alla scomparsa del figlio Fabio, ufficiale dei Bersaglieri. Nel 1882, cambiata la legge elettorale e allargato il suffragio, inaspettatamente il Plutino non venne eletto, ma lo stesso anno, il 16 novembre, venne dal re Umberto I nominato senatore. Si spense, dopo un breve malore, tre anni dopo. In suo onore, e del fratello, la \"Via Marina\" fu ridenominata \"Via Plutino\" e gli venne eretto un busto in marmo posto in seguito presso la Villa comunale.\nDalla moglie donna Marianna de Blasio, figlia del barone di Palizzi, ebbe quattro figli:"}
{"id": "1726795", "revid": "889336", "url": "https://it.wikipedia.org/wiki?curid=1726795", "title": "Villa Le Rondini", "text": "Villa Le Rondini si trova a Firenze, in via Bolognese. La villa si trova a poca distanza da villa Il Cupolino, alle pendici del monte Rinaldi.\nArchitettura.\nNon si conosce molto della storia dell'edificio, composto da pi\u00f9 corpi di fabbrica accorpati che risalgono a epoche diverse. Dagli anni Sessanta appartiene alla famiglia Reali, che l'ha adibita a struttura ricettiva e ristorante, assieme alla vicina villa il Cupolino.\nLa pianta, a forma di \"L\", \u00e8 composta da una parte principale, databile al XVI secolo, e una minore con un porticato oggi chiuso da vetrate.\nLa villa presenta numerose decorazioni in pietra, come le colonne delle logge esterne, lo scalone e gli stipiti delle porte. \nLa propriet\u00e0 \u00e8 circondata da un ampio parco e gode di un'ottima vista sulla citt\u00e0."}
{"id": "1726796", "revid": "1776051", "url": "https://it.wikipedia.org/wiki?curid=1726796", "title": "Luigi Ranco", "text": "Fu deputato della Camera del Regno d'Italia a partire dall'VIII legislatura e, dal novembre del 1882, senatore del Regno d'Italia nella XV legislatura.\nLaureato in ingegneria all'Universit\u00e0 di Torino, ricopr\u00ec numerosi incarichi di alto livello: fu membro della commissione per l'introduzione delle strade ferrate in Piemonte nel 1843, direttore delle ferrovie del Ticino nel 1859, Commissario straordinario per le strade ferrate napoletane nel 1861, direttore della Societ\u00e0 strade ferrate \"Vittorio Emanuele\" e infine della Societ\u00e0 Ferrovie Alta Italia, dal 1865."}
{"id": "1726797", "revid": "36426", "url": "https://it.wikipedia.org/wiki?curid=1726797", "title": "Villa le Rondini", "text": ""}
{"id": "1726798", "revid": "125752459", "url": "https://it.wikipedia.org/wiki?curid=1726798", "title": "El Dorado (film 1966)", "text": "El Dorado \u00e8 un film del 1966 diretto da Howard Hawks, con John Wayne e Robert Mitchum.\nTrama.\nCole Thornton, un pistolero di professione, viene ingaggiato dall'allevatore Bart Jason, che intende appropriarsi di tutte le terre della valle di El Dorado per farne un unico pascolo in sua propriet\u00e0, da sfruttare per il proprio bestiame. Giunto in paese, Thornton incontra J.P. Harrah, suo vecchio amico e ora sceriffo della citt\u00e0 di El Dorado, il quale lo mette al corrente delle reali intenzioni di Jason, non proprio limpide.\nConvinto dalle confidenze dell'amico e spinto da un radicato senso dell'onore, Thornton torna da Jason e gli restituisce l'anticipo ricevuto per l'ingaggio.\nLungo la strada del ritorno, viene colpito alle spalle da una fucilata. \u00c8 stata Joey McDonald, figlia del rivale dei Jason, a fare fuoco. La ragazza gli ha teso un agguato per vendicare la morte del fratello pi\u00f9 giovane, Luke, che poco tempo prima era stato gravemente ferito all'addome da Cole in conseguenza di un banale incidente e, sopraffatto dalla sofferenza, aveva preferito togliersi la vita.\nThornton, dopo essersi rifugiato in citt\u00e0, riceve le prime cure, dopodich\u00e9, saluta Maudie, che per un po' \u00e8 stata la sua compagna, decide di lasciare il paese. Intanto la pallottola, rimasta conficcata pericolosamente vicina alla spina dorsale, gli procura ricorrenti e dolorose paralisi al braccio destro.\nAlcuni mesi dopo Thornton viene casualmente a sapere che lo sceriffo Harrah si \u00e8 dato all'alcool dopo un'infelice storia sentimentale, e che a El Dorado una banda di fuorilegge al soldo di Bart Jason spadroneggia indisturbata. Aiutato da Mississippi, un ragazzo in cerca di vendetta, abilissimo con il coltello ma pessimo con le pistole, Cole torna a El Dorado per tentare di aiutare il vecchio amico Harrah a rimettersi in piedi. Con l'aiuto di Mississippi, dell'anziano vice-sceriffo Bull Harris e di Maudie, Thornton e Harrah affrontano l'epico scontro finale contro la banda di Jason.\nProduzione.\nIl film, come unanimemente riconosciuto dai recensori, appare una sorta di \"remake\" di \"Un dollaro d'onore\" (1959), del quale recupera elementi base del canovaccio narrativo: tra essi, il pistolero eroe ed integerrimo contrapposto ad uno sceriffo buono ma indebolito dall'alcolismo, la presenza di un \"partner\" pi\u00f9 giovane ed entusiasta, il vice-sceriffo anziano quasi macchiettistico, una solida amicizia virile che sfida pericoli anche mortali, un radicato senso dell'onore e della lealt\u00e0 tra gli eroi positivi. Le pellicole sono accomunate dalla presenza del medesimo regista e produttore, Howard Hawks, della sceneggiatrice (e scrittrice di fantascienza) Leigh Brackett, abituale collaboratrice di Hawks, e infine del protagonista, John Wayne: la loro radicata maturit\u00e0 artistica e i sette anni trascorsi tra le due opere contribuiscono a dotare il film del '66 di un'atmosfera vagamente pi\u00f9 disincantata e crepuscolare.\nMusiche.\nMentre il primo film \u00e8 commentato da una celebrata colonna sonora di Dimitri Tiomkin, contenente il brano \"Deg\u00fcello\", una celebre ballata in stile messicano anche presente nel film \"La battaglia di Alamo\", e alcune canzoni interpretate dal coprotagonista Ricky Nelson, la partitura musicale di \"El Dorado\" \u00e8 affidata a Nelson Riddle, arrangiatore jazz e pop molto noto negli anni '50 e '60, famoso, sul versante cine-televisivo, per la sigla della serie televisiva \"Batman\", ma apparentemente non a suo agio con un commento sinfonico epico e drammatico come quello richiesto da questa produzione, e quindi autore, in questo caso, di una partitura dimessa e meno memorabile.\nEdizione italiana.\nIn questo film, doppiato presso la C.D.C., John Wayne non ha il suo doppiatore abituale cio\u00e8 Emilio Cigoli, perch\u00e9 aveva lasciato la C.D.C. nel 1965 per contrasti interni e fu sostituito da Renato Turi."}
{"id": "1726799", "revid": "1684799", "url": "https://it.wikipedia.org/wiki?curid=1726799", "title": "Tommaso Corsini", "text": ""}
{"id": "1726800", "revid": "767487", "url": "https://it.wikipedia.org/wiki?curid=1726800", "title": "M\u00e1laga y Picasso", "text": "M\u00e1laga y Picasso \u00e8 un documentario cortometraggio del 1976 diretto da Miguel Alcobendas e basato sulla vita del pittore spagnolo Pablo Picasso."}
{"id": "1726801", "revid": "767487", "url": "https://it.wikipedia.org/wiki?curid=1726801", "title": "Taps - Squilli di rivolta", "text": "Taps - Squilli di rivolta (\"Taps\") \u00e8 un film del 1981 diretto da Harold Becker e interpretato da George C. Scott, Timothy Hutton, Ronny Cox, Tom Cruise e Sean Penn. Basato sull'omonimo romanzo di Devery Freeman, il film contiene la seconda interpretazione di Tom Cruise dopo una breve apparizione in \"Amore senza fine\".\nTrama.\nNel collegio militare di Bunker Hill, Stati Uniti, il generale Bache addestra gli allievi ufficiali ad un ossessivo ossequio dell'onore che egli considera al di sopra di tutto, anche della vita stessa, tanto da ripetere al termine di ogni assemblea i nomi di coloro che hanno frequentato il collegio nella sua ultrasecolare storia e che hanno trovato la morte nei vari conflitti. Il cadetto maggiore Brian Moreland, frequentatore dell'ultimo anno e con la speranza di essere ammesso all'accademia di West Point, \u00e8 notevolmente influenzato dalle parole e dall'atteggiamento del generale che lo considera il suo allievo prediletto.\nNella vita di Brian tutto sembra seguire un copione prestabilito ma purtroppo apprende dal generale la notizia che il terreno su cui sorge l'accademia, di propriet\u00e0 di privati, sar\u00e0 venduto e l'Istituto sar\u00e0 demolito per fare posto ad edilizia residenziale. Il generale non si rassegna all'idea e promette battaglie legali per impedire la chiusura dell'accademia rassicurando Brian, ed attraverso di lui i circa 130 allievi, che far\u00e0 tutto quanto \u00e8 nelle sue possibilit\u00e0 affinch\u00e9 i \"suoi\" allievi non gli vengano strappati.\nAlcune sere dopo, ad un ballo dove i cadetti fanno da cavalieri a giovani ragazze debuttanti, un gruppo di ragazzi del luogo sbeffeggia e viene alle mani con i cadetti di picchetto di fronte alla sala da ballo ed il generale esce per sedare la rissa impugnando per\u00f2 la sua pistola con la quale accidentalmente uccide uno dei ragazzi; egli viene tratto in arresto e questo evento accelera le procedure di chiusura dell'Istituto con un semestre di anticipo sul previsto. Brian, virtualmente al comando dell'accademia come cadetto ufficiale pi\u00f9 anziano, organizza una sorta di \"resistenza\" all'interno del collegio con la speranza di bloccarne la chiusura, impedendo al personale preposto di requisire le armi e rifiutandosi di aprire i cancelli allo sceriffo nel frattempo intervenuto.\nL'evento suscita un certo scalpore e, mano a mano che i giorni passano, molti ragazzi cominciano a dissociarsi uscendo dall'Istituto, chi di nascosto e chi apertamente. Viene convocata per trattare una delegazione di genitori di cui fa parte il padre di Brian, il sergente maggiore Kevin Moreland, il quale cerca di fare capire al figlio che la loro lotta \u00e8 senza speranza. Al rifiuto di Brian di intendere le ragioni di chi sta all'esterno il padre reagisce violentemente schiaffeggiandolo di fronte a tutti, riportando alla luce antiche incomprensioni tra loro e le sue rigidit\u00e0 caratteriali, accennate da Brian al suo amico e compagno di stanza Alex Dwyer.\nLa delegazione viene riaccompagnata all'esterno ed a quel punto \u00e8 comandata ad intervenire la guardia nazionale, la quale circonda l'Istituto e, dopo il rifiuto di deporre le armi e di uscire da parte dei cadetti, interrompe il flusso dell'acqua e della corrente elettrica. A seguito di tale iniziativa uno degli allievi, tentando di riparare un vecchio generatore, rimane gravemente ustionato. Un incidente ancora pi\u00f9 grave avviene la notte precedente alla minacciata irruzione della guardia nazionale quando, dopo che a Brian \u00e8 stata comunicata la morte del generale a causa di un infarto, un giovane allievo resta ucciso da alcuni colpi di mitra frettolosamente sparati dall'esterno.\nDi fronte alla morte del giovane cadetto, Brian capisce il compito pi\u00f9 importante di un comandante, quello di privilegiare la vita dei suoi sottoposti; all'alba ordina agli allievi di deporre le armi e di radunarsi per uscire dall'Istituto ma, quando sembra che la vicenda stia volgendo al termine, uno dei cadetti anziani, il capitano David Shawn, risoluto a non arrendersi e cieco di fronte all'evidenza dei fatti, apre il fuoco con una mitragliatrice sui soldati al di fuori del cancello provocandone la reazione e l'immediata irruzione nel piazzale con un carro armato: nella sparatoria che ne segue trova la morte insieme a Brian, accorso nel tentativo di fermarlo.\nAccoglienza.\nCon un budget di 14 milioni di dollari, la pellicola ne incass\u00f2 oltre 30 milioni, divenendo cos\u00ec un buon successo al botteghino. La pellicola ottenne anche buone recensioni da parte della critica, con il critico Roger Ebert che diede alla pellicola 3 stelle (su quattro)."}
{"id": "1726809", "revid": "36426", "url": "https://it.wikipedia.org/wiki?curid=1726809", "title": "Mura di Seggiano", "text": "Le mura di Seggiano sono un'opera di architettura militare. Costituiscono il sistema difensivo dell'omonimo borgo.\nStoria.\nLa cinta muraria di Seggiano venne costruita in pi\u00f9 fasi durante il periodo medievale.\nGi\u00e0 nel corso del X secolo fu realizzata una primitiva struttura difensiva a protezione del centro che si stava sviluppando; inizialmente vi erano due porte di accesso al borgo. L'opera venne riqualificata nel corso dei secoli successivi, con l'aggiunta del complesso fortificato del Cassero Senese verso la met\u00e0 del Duecento.\nIn epoca rinascimentale fu aperta una terza porta per migliorarne l'accessibilit\u00e0.\nDescrizione.\nLe mura di Seggiano delimitano interamente il borgo di origini medievali.\nNel complesso si presentano sotto forma di una cortina muraria in blocchi di pietra, con alcuni tratti a vista ed altri oramai parzialmente o completamente incorporati nelle mura perimetrali esterne di edifici del centro storico. Lungo il perimetro della cerchia muraria si aprono tre porte di accesso al borgo: la porta di San Gervasio, che ha conservato in larga parte gli originari elementi stilistici del periodo medievale, la porta degli Azzolini, costruita dall'omonima famiglia in collaborazione con gli Ugurgeri sul finire del Quattrocento, e la porta del Mercato, aperta gi\u00e0 nel corso del Medioevo ma parzialmente ricostruita nel corso degli ultimi secoli.\nRisulta invece completamente perduto il Cassero Senese."}
{"id": "1726812", "revid": "767487", "url": "https://it.wikipedia.org/wiki?curid=1726812", "title": "Dario Gay", "text": "Biografia.\nEsordisce nel 1982, al concorso per artisti emergenti \"Il Talentiere\" (ex \"Festival degli sconosciuti\"), dove viene notato dai due organizzatori Rita Pavone e Teddy Reno, che lo invitano ad esibirsi al loro tour invernale. La collaborazione con la Pavone continu\u00f2 anche in seguito, e nel 1990 Dario collabor\u00f2 con lei nel pezzo \"Gemma\", inserito nel disco \"Gemma e le altre\".\nNel 1985 vince il Premio Rino Gaetano con il brano \"Oh Dolores!\". In quest'occasione inizia la sua collaborazione con Enrico Ruggeri, per il quale scrisse \"Le luci della sera\" inserita nell'album \"La parola ai testimoni\".\nNel 1988 esce il suo primo album \"Nella vita di un artista c'\u00e8 sempre un disco che ha per titolo il suo nome\", scritto insieme a Ruggeri. Al suo interno si trovano \"Dammi un'emozione\", finalista al Festivalbar 1989, e \"Diamante\". Nello stesso anno vince il premio della critica al Premio Rino Gaetano.\nPartecipa al Festival di Sanremo 1990 nella sezione Nuove Proposte, arrivando in finale con la canzone \"Noi che non diciamo mai mai\". L'anno seguente \u00e8 nuovamente in concorso al Festival di Sanremo nella stessa sezione con \"Sorelle d'Italia\". Il testo della canzone, che parla di camionisti, prostitute e viados, provoca scandalo, ma viene apprezzato dalla critica nonostante la sua eliminazione dalla finale. Nello stesso anno esce il secondo album \"Nonsoloamore\", sempre scritto a quattro mani con Enrico Ruggeri.\nDopo alcuni anni passati a comporre canzoni per altri artisti (fra cui la Pavone, Milva e gli O.R.O.), nel 1995 pubblica il CD singolo \"Basta con le favole\". Il disco, scritto per la prima volta interamente da lui, \u00e8 patrocinato da \"Fonopoli\" di Renato Zero.\nDopo sei anni, nel 2001, esce \"Domani \u00e8 primavera\", che contiene la canzone omonima, inno ufficiale del Gay Pride di quell'anno: Dario fa \"coming out\" dichiarandosi pubblicamente omosessuale, riprendendo il suo vero cognome \"Gay\", fino allora trasformato in \"Gai\" per volont\u00e0 dei suoi discografici che temevano equivoci di interpretazione.\nNel 2002 partecipa all'Europride Song Contest di Colonia con il brano \"Le nuvole\", cantato in coppia con La Cristiana, cantante e nota esponente militante transgender, classificandosi terzo.\nNel 2005 esce il CD singolo \"Ti sposer\u00f2\", che visto il contenuto (dichiarazione d'amore di un uomo ad un altro uomo) viene immediatamente associato alla manifestazione \"PACS day\", che si \u00e8 tenuta a Roma il 21 maggio 2005. In quell'occasione, Dario celebra assieme a numerose altre coppie un simbolico PACS con il suo compagno Marco. Il singolo contiene anche la versione remix dello stesso brano ed \"Il muro\", il cui testo \u00e8 una sorta di dialogo tra un eterosessuale ed un gay.\nNel 2010 esce un doppio CD dal titolo \"Ognuno ha tanta storia\". Dario Gay pesca a piene mani dai suoi precedenti lavori, ritrovando una \"Diamante\" che chiudeva il suo primo album cos\u00ec come l'inno \"Sorelle d'Italia\", qui raccontato con la Banda Osiris, arrivando ad attualizzare altre due gemme del lavoro d'esordio che risale al 1988 come \"Resta un Valzer\" insieme ad Andrea Mir\u00f2 e Amedeo Bianchi e \"Il Viaggiatore\" scritta allora e interpretata oggi con Enrico Ruggeri.\nNato fra Roma e Milano, \"Ognuno ha tanta storia\" \u00e8 denso di collaborazioni nate dalle amicizie. \"Capita\" con Aida Cooper, \"Libero\" in coppia con Milva e scritta per un progetto della cantante ai tempi di \"Milva canta Merini\", \"Il clown\" con l'apporto de I Cento, \"Lontano Lontano\" di Luigi Tenco uscita dalla collaborazione con Massimo Priviero, \"Una inutile preghiera\" scritta e cantata con Giovanni Nuti, \"Questo cielo \u00e8 mio\" con l'impreziosimento del Sunshine Gospel Choir di Torino. Menzione speciale merita \"Domani \u00e8 primavera\", riproposta in questo album in duetto con una smagliante Rita Pavone, che rompe eccezionalmente il suo silenzio che dura da ormai sei anni per registrare con Dario questo brano coinvolgente e intenso, dal quale \u00e8 stato tratto anche un videoclip per la regia di Paolo Cirelli e la post-produzione di Lorena Asaro. Nel 2012 debutta come attore nel recital \"D(i)ario Gay: ognuno ha tanta storia\", ispirato all'album omonimo, scritto in collaborazione con Enrico Ruggeri e Luca Bonaffini con la regia dello stesso Bonaffini.\nNel 2015 esce su etichetta Collezione di Musica, il singolo \"Libero\" versione in francese in coppia con il mezzo soprano giapponese Akiko Kozato.\nIl 12 maggio 2016 pubblica un nuovo album: \"Ufficialmente Liberi Tutti\".\nDiscografia.\nPartecipazioni ad altri dischi.\nduetti con Luigi Schiavone contenuti nel suo album \"La spina nel fianco\""}
{"id": "1726815", "revid": "767487", "url": "https://it.wikipedia.org/wiki?curid=1726815", "title": "Vittorio Spimi", "text": "Carriera.\nGiocatore.\nNella stagione 1969-70 con la maglia del Bari ha totalizzato 30 presenze in Serie A.\nHa inoltre disputato 5 stagioni in Serie B nelle file di (con cui ha anche vinto un campionato di Serie C) e Bari, collezionando 176 presenze ed una rete in questa categoria.\nAllenatore.\nHa allenato per molti anni nelle serie minori."}
{"id": "1726817", "revid": "1776051", "url": "https://it.wikipedia.org/wiki?curid=1726817", "title": "Spirito Riberi", "text": "Fu senatore del Regno d'Italia dalla XV legislatura."}
{"id": "1726820", "revid": "149587", "url": "https://it.wikipedia.org/wiki?curid=1726820", "title": "Rugby Calvisano S.r.l.", "text": ""}
{"id": "1726822", "revid": "1776051", "url": "https://it.wikipedia.org/wiki?curid=1726822", "title": "Gaetano Sangiorgi", "text": "Fu senatore del Regno d'Italia nella XV legislatura."}
{"id": "1726824", "revid": "13638", "url": "https://it.wikipedia.org/wiki?curid=1726824", "title": "Due Trattati sul Governo", "text": ""}
{"id": "1726826", "revid": "124624682", "url": "https://it.wikipedia.org/wiki?curid=1726826", "title": "Francesco Sforza Cesarini", "text": "Fu senatore del Regno d'Italia nella XV legislatura.\nBiografia.\nEra il figlio maggiore del senatore Lorenzo Sforza Cesarini (1807-1866) e della nobildonna inglese Caroline Shirley (1818-1897), sposati nel 1837. Il fratello minore Bosio spos\u00f2 la nobildonna Vincenza Santa Croce da cui ebbe Carolina, Sforza e Guido.\nFrancesco e il fratello Bosio, cos\u00ec come i loro genitori, erano convinti sostenitori del nuovo Regno d'Italia tanto da nascondere le armi degli insorti nei loro palazzi romani dopo la morte del padre Lorenzo nel 1867. Per questo motivo il Governo pontificio confisc\u00f2 tutte le loro propriet\u00e0 che vennero loro restituite da Vittorio Emanuele II dopo il suo ingresso a Roma nel 1871, reso possibile dalla presa di Porta Pia il 20 settembre 1870, accompagnato dallo stesso duca Francesco in veste di consigliere del re.\nVita privata.\nFrancesco spos\u00f2 la nobildonna romana Principessa Vittoria Colonna Doria Principessa di Paliano da cui ebbe due figli maschi: "}
{"id": "1726830", "revid": "767487", "url": "https://it.wikipedia.org/wiki?curid=1726830", "title": "Guernica - Pablo Picasso und die Politik", "text": "Guernica - Pablo Picasso und die Politik \u00e8 un documentario del 1981 diretto da Klaus Figge e Gert Kairat e basato sulla vita del pittore spagnolo Pablo Picasso."}
{"id": "1726831", "revid": "1926649", "url": "https://it.wikipedia.org/wiki?curid=1726831", "title": "Angelo Terracenere", "text": "Carriera.\nGiocatore.\n\u00c8 un prodotto del vivaio del , che nel 1983 lo gira in prestito al dove rimane per due stagioni prima di fare ritorno al Bari nel 1985. Dopo otto stagioni trascorse nel capoluogo pugliese tra Serie A e Serie B, viene ceduto nel 1993 al ; con gli abruzzesi disputa sei stagioni fino al 1999, quando in un'amichevole contro la Virtus Lanciano, Gianluca Colavitto con una entrata in ritardo, rompe la caviglia destra al giocatore del Pescara, compromettendogli la carriera calcistica, che giunge al termine.\nAllenatore.\nDopo una parentesi nel 2000 da direttore sportivo della Nuova Nard\u00f2, dal 2003 intraprende la carriera di allenatore, sedendosi sulle panchine di diverse compagini pugliesi minori.\nDal 7 gennaio 2011 siede sulla panchina dell'Atletico Mola. Ad agosto 2011, viene chiamato dalla dirigenza della nuova societ\u00e0 di calcio altamurana, lo Sporting Altamura. Da luglio 2012 \u00e8 il nuovo tecnico dell'Atletico Vieste, squadra che milita nel campionato di Eccellenza Pugliese. Per una parte di stagione 2013-2014 ha allenato il FBC Gravina militante in Promozione Pugliese.\nDal 1\u00ba agosto 2014 \u00e8 tecnico della nuova societ\u00e0 giovanile Audace Molfetta, dove allena con altri ex-calciatori molfettesi.\nDal 7 settembre 2019 \u00e8 allenatore della categoria under 12 e Direttore Tecnico di tutta la societ\u00e0 giovanile del Molfetta Calcio."}
{"id": "1726836", "revid": "123656775", "url": "https://it.wikipedia.org/wiki?curid=1726836", "title": "Tommaso Vallauri", "text": "Fu senatore del Regno d'Italia nella XV legislatura.\nBiografia.\nFilologo classico di antica famiglia piemontese, allievo di Carlo Boucheron, insegn\u00f2 eloquenza latina e italiana all'Universit\u00e0 di Torino. Fu autore di un Vocabolario italiano-latino e latino-italiano e degli studi \"Storia della poesia in Piemonte\" e \"Storia delle universit\u00e0 degli studi del Piemonte\". Fu accademico delle Scienze di Torino, della Crusca e dei Lincei.\n\u00c8 sepolto nel Cimitero monumentale di Torino."}
{"id": "1726838", "revid": "85931041", "url": "https://it.wikipedia.org/wiki?curid=1726838", "title": "Manuele Cantacuzeno (usurpatore)", "text": "La rivolta contro i Paleologi.\nManuele Cantacuzeno era nipote di Demetrio I Cantacuzeno, che fu l'ultimo membro della famiglia dei Cantacuzeni, ad essere despota della Morea. Nel 1453, mentre Costantinopoli stava per cadere nelle mani dei turchi ottomani, e il suo imperatore, Costantino XI Paleologo, morendo con essa, Manuele Cantacuzeno organizz\u00f2 una rivolta contro i due despoti della Morea, fratelli dell'imperatore, Tommaso Paleologo e Demetrio II Paleologo. Tutti in Morea erano a conoscenza del fatto che i due despoti si odiavano e grazie a ci\u00f2 Manuele fu avvantaggiato nella sua azione di rivolta, che lanci\u00f2 nel 1453.\nInizialmente la situazione era favorevole a Manuele, ma rapidamente le sorti della rivolta cambiarono. L'impero ottomano, decise che il despotato della Morea doveva rimanere nelle mani di Tommaso Paleologo e Demetrio II Paleologo. Per questo motivo, chiunque tentava di sfidare i due despoti, era come se sfidasse l'impero ottomano e sarebbe stato schiacciato da esso. I due despoti cessarono le ostilit\u00e0 tra loro e con il minimo supporto dei turchi, si unirono per lottare contro Manuele. Grazie all'aiuto dei turchi, la rivolta di Manuele fu sopraffatta e spenta nel 1454."}
{"id": "1726840", "revid": "3082", "url": "https://it.wikipedia.org/wiki?curid=1726840", "title": "Terza guerra macedone", "text": ""}
{"id": "1726841", "revid": "52076", "url": "https://it.wikipedia.org/wiki?curid=1726841", "title": "Triclini", "text": ""}
{"id": "1726842", "revid": "804", "url": "https://it.wikipedia.org/wiki?curid=1726842", "title": "Villa Il Chiuso", "text": "Villa Il Chiuso si trova a Firenze in via dell'Osservatorio, in zona Castello, ai piedi della collina di Quarto.\nStoria.\nOriginariamente appartenne ai Tommasi, per venire alienata nella seconda met\u00e0 del Quattrocento ai Barbigi, che la tennero fino al 1599 quando and\u00f2 tramite dote ai Palmezzini. Probabilmente la costruzione dell'edificio odierno risale in larga parte a questo periodo, a parte le due pi\u00f9 antiche torri colombarie. Pass\u00f2 poi ai Lambardi, ai Ganucci e, a fine del Settecento, ai Consolini. Nell'Ottocento fin\u00ec nella tenuta della villa Reale di Castello, tramite lo Scrittoio delle Regie Possessioni. \nPervenuta poi agli Orsini, all'inizio del secolo pass\u00f2 alla famiglia De' Pazzi, che in epoca recente l'ha fatta suddividere in pi\u00f9 unit\u00e0 immobiliari.\nArchitettura.\nCome suggerisce il nome, la propriet\u00e0 \u00e8 delimitata sui quattro lati: dalla dimora padronale, dagli edifici della fattoria e dal muro di cinta, con al centro il giardino.\nLa facciata principale presenta una scala a doppia rampa che porta al portale voltato; ai lati due torri colombarie sono raccordate da un'ariosa loggia.\nUn viale rettilineo, in asse col portale, porta al giardino all'italiana, con le tipiche aiuole geometriche delimitate da siepi di bosso, e al cancello; da qui anticamente la strada attraversava i campi fino alla strada pubblica."}
{"id": "1726843", "revid": "287204", "url": "https://it.wikipedia.org/wiki?curid=1726843", "title": "D\u00fcrrenhorn", "text": "Il D\u00fcrrenhorn (4.035\u00a0m s.l.m. - detto anche \"Dirruhorn\") \u00e8 una montagna svizzera del Massiccio del Mischabel nelle Alpi Pennine. Si trova nel Canton Vallese.\nCaratteristiche.\nSi trova al termine della cresta detta Nadelgrat la quale parte dal Lenzspitze e passa attraverso il Nadelhorn, lo Stecknadelhorn e l'Hohberghorn.\nSalita alla vetta.\nLa prima ascensione fu compiuta il 7 settembre 1879 da Albert Mummery e William Penhall con le guide Alexander Burgener e Ferdinand Imseng.\nOggi si pu\u00f2 salire sulla montagna partendo dalla Bordierh\u00fctte."}
{"id": "1726845", "revid": "1305772", "url": "https://it.wikipedia.org/wiki?curid=1726845", "title": "Amnios (videogioco)", "text": "Amnios \u00e8 uno sparatutto a scorrimento pubblicato dalla Psygnosis per Amiga nel 1991."}
{"id": "1726847", "revid": "36426", "url": "https://it.wikipedia.org/wiki?curid=1726847", "title": "Villa il Chiuso", "text": ""}
{"id": "1726848", "revid": "149587", "url": "https://it.wikipedia.org/wiki?curid=1726848", "title": "Brunc' 'e teula", "text": ""}
{"id": "1726850", "revid": "767487", "url": "https://it.wikipedia.org/wiki?curid=1726850", "title": "Picasso (film 1985)", "text": "Picasso \u00e8 un documentario del 1985 diretto da Didier Baussy e basato sulla vita del pittore spagnolo Pablo Picasso."}
{"id": "1726851", "revid": "1305772", "url": "https://it.wikipedia.org/wiki?curid=1726851", "title": "Aquaventura", "text": "Aquaventura \u00e8 un videogioco d'azione sviluppato e pubblicato dalla Psygnosis per Amiga nel 1992."}
{"id": "1726858", "revid": "1305772", "url": "https://it.wikipedia.org/wiki?curid=1726858", "title": "Armour-Geddon", "text": "Armour-Geddon \u00e8 un videogioco strategico/azione sviluppato e pubblicato dalla Psygnosis per Amiga, Atari ST e MS-DOS nel 1991."}
{"id": "1726859", "revid": "1543377", "url": "https://it.wikipedia.org/wiki?curid=1726859", "title": "Contrografismo", "text": "Per contrografismo (o \"bianco tipografico\") si intende la parte \"vuota\" della matrice di stampa che corrisponde alle aree bianche dello stampato. Analogamente, il grafismo \u00e8 la parte della matrice che stamper\u00e0 caratteri o immagini sullo stampato (pagina, tessuto, superficie, eccetera).\nNei metodi di stampa tradizionali (meccanici) il contrografismo \u00e8 solitamente una zona depressa della matrice che non entra in contatto con l'inchiostro. Un classico ed intuitivo esempio \u00e8 il comune timbro da scrivania in cui i caratteri tipografici sono rilevati e quindi si bagnano con l'inchiostro del tampone (grafismo) mentre il contrografismo, che \u00e8 la zona depressa tra i caratteri rilevati, non viene a contatto n\u00e9 con l'inchiostro n\u00e9 con la carta durante l'apposizione del timbro sulla pagina.\nIl calcolo dell'area di grafismo \u00e8 utile per prevedere la quantit\u00e0 d'inchiostro necessario per la stampa di grandi quantit\u00e0 di copie."}
{"id": "1726861", "revid": "767487", "url": "https://it.wikipedia.org/wiki?curid=1726861", "title": "O Picasso", "text": "O Picasso \u00e8 un documentario del 1985 diretto da Gilles Carle e Camille Coudari e basato sulla vita del pittore spagnolo Pablo Picasso."}
{"id": "1726863", "revid": "2142040", "url": "https://it.wikipedia.org/wiki?curid=1726863", "title": "Castello (Firenze)", "text": "Castello \u00e8 un quartiere a nord-ovest di Firenze, in parte arrampicato sulla collina di Quarto, al confine col comune di Sesto Fiorentino.\nStoria e descrizione.\nLa zona deve il suo nome al \"castellum aquae\", un grande serbatoio dell'acquedotto di Firenze costruito sotto Claudio, dove venivano immagazzinate le acque del torrente Marina prima di essere condotte in citt\u00e0. Di esso \u00e8 restata traccia solo nella toponomastica: si trovava esattamente nella localit\u00e0 La Chiusa situata nel Comune di Calenzano. Da qui si dipartiva un acquedotto che, in rovina, era visibile almeno fino al XV secolo. \nDa Firenze fino a Prato e oltre la vallata dell'Arno e le colline adiacenti furono punteggiate da importanti ville, che oltre a luoghi di svago per la corte, i nobili e la ricca borghesia fiorentina, facevano da fulcro per tutte le attivit\u00e0 agricole circostanti. Nel secondo Dopoguerra l'amministrazione di Firenze e dei paesi limitrofi diedero il via libera a una massiccia urbanizzazione della piana, per far fronte al boom demografico. Vennero per\u00f2 esplicitamente escluse le zone collinari, compresa quella di Castello, che grazie a quella decisione si sono conservate pressoch\u00e9 intatte nel loro speciale rapporto tra verde e architettura storica.\nA Castello in particolare si trovano ancora oggi alcune delle ville pi\u00f9 famose dei dintorni di Firenze, diverse delle quali sono visitabili come veri e propri musei. Tra queste la villa Reale di Castello, con un dei pi\u00f9 antichi e splendidi esempi di giardino all'italiana, nonch\u00e9 sede dell'Accademia della Crusca, e la villa Medicea della Petraia, le quali sono state entrambe iscritte nella lista del patrimonio dell'umanit\u00e0 nel 2013, all'interno sito diffuso delle ville medicee. \nTra le numerose altre ville della zona spiccano la villa Corsini, oggi di propriet\u00e0 statale e che ospita un distaccamento del Museo Archeologico Nazionale, villa Il Chiuso, villa Le Brache, villa Il Pozzino (ricca di affreschi), la villa della Topaia (gi\u00e0 medicea) o villa Il Casale.\nLa zona a valle, nei pressi della stazione ferroviaria di Firenze Castello, dovrebbe essere interessata in futuro da uno sviluppo urbanistico del Comune. In particolare dovrebbe essere ampliata la pista del vicino aeroporto di Peretola.\nInfrastrutture e trasporti.\nCastello \u00e8 posta storicamente lungo l'asse viario che congiunge Firenze con Prato.\nLa fermata ferroviaria, comune alle linee Firenze-Prato-Pistoia e Bologna-Firenze, \u00e8 servita da treni regionali svolti da Trenitalia nell'ambito del contratto di servizio stipulato con la Regione Toscana.\nCon atto 4 agosto 1881, stipulato fra il Comune di Sesto Fiorentino e la Societ\u00e0 les Tramways Florentins fu concessa la costruzione di una linea tranviaria diretta a Sesto Fiorentino, esercita dapprima con trazione a cavalli, poi a vapore e successivamente elettrificata e incorporata nella rete tranviaria di Firenze come linea 18, la quale venne completamente smantellata entro il 1958."}
{"id": "1726865", "revid": "842", "url": "https://it.wikipedia.org/wiki?curid=1726865", "title": "Armour-Geddon 2", "text": ""}
{"id": "1726866", "revid": "94647", "url": "https://it.wikipedia.org/wiki?curid=1726866", "title": "Chiocciola (architettura)", "text": ""}
{"id": "1726869", "revid": "1543377", "url": "https://it.wikipedia.org/wiki?curid=1726869", "title": "Assault Rigs", "text": "Assault Rigs \u00e8 un videogioco d'azione del 1996 sviluppato da Psygnosis per PlayStation e MS-DOS. Il gioco ha ricevuto nel 1997 una conversione per Sega Saturn distribuita esclusivamente in Giappone.\nModalit\u00e0 di gioco.\nIspirato a \"Tron\", il videogioco ricorda una versione tridimensionale di \"Combat\"."}
{"id": "1726872", "revid": "125634555", "url": "https://it.wikipedia.org/wiki?curid=1726872", "title": "Villa Le Brache", "text": "Villa Le Brache, detta anche di Bellagio, si trova a Firenze, nella zona collinare di Castello. Un tempo si accedeva dal portone principale su via di Castello, mentre al parco si accedeva da via di Bellagio; oggi l'accesso principale \u00e8 stato spostato su via Reginaldo Giuliani.\nStoria e descrizione.\nOrigini.\nL'aspetto della villa richiama pi\u00f9 un fortilizio, con una parte turrita di origine medievale, se non pi\u00f9 antica. L'aggiunta di corpi di fabbrica a creare un piccolo abituro fortificato potrebbe risalire all'incirca al Mille. In ogni caso \u00e8 nel XIII secolo che la torre dovette essere abitata da famiglie che curavano i campi e presidiavano le strade, come dimostra l'esistenza di un'apertura nel piano ammezzato tipica di quel periodo. \nUna notizia in Giovanni Villani ricorda che nel 1364 le truppe di Giovanni Acuto incendiarono tutte le ville nel raggio di tre miglia dalla Petraia, distruggendo gli edifici e i poderi di ricche famiglie come gli Aldobrandini, i Brunelleschi, i Carnesecchi.\nI Tornabuoni.\nI ruderi della futura Le Brache vennero dunque acquistati sicuramente a prezzo conveniente dalla celebre famiglia dei Tornabuoni, come denunciato nella prima portata al catasto del 1427, dove compare per la prima volta il nome delle Brache. Tale appellativo poteva forse derivare dalle biforcazioni (\"brache\" appunto in latino medievale, come biforcazione delle gambe dei pantaloni) delle condotte dell'antico acquedotto, che correva proprio in questa zona lungo la via di Castello. Fu in quegli anni che l'edificio dovette esser ricostruito facendone una \"casa da padrone\", che comprendeva pi\u00f9 corpi di fabbrica, con un loggiato al piano terra, una corte, una scala esterna in muratura (di cui sono state ritrovate le fondazioni), appartamenti e cantine. I pilastri ottagonali in pietra, tipici di questa fase, sono ben noti in altre opere fiorentine, riferibili alla fine del Trecento o l'inizio del Quattrocento. In questa fase fu decorato il loggiato da un elegante ciclo letterario in stile tardogotico, riscoperto solo nel 1986. Disegnato a carboncino e terre rosse sull'intonaco fresco, senza preparazione sottostante, vi si leggono storie degli Argonauti, la morte di Absirto, quella di Medea e una battaglia sotto le mura di Troia, che compongono l'unico ciclo murale noto con tale soggetto (derivato dal \"Roman de la guerre de Troie\" di Benoit de Sainte More, del 1160-1170 circa, o dalla sua traduzione in latino, \"Historia Destructionis Troiae\" di Guido delle Colonne del 1270-1287). Curioso anche il peduccio con bassissimo rilievo di una sfinge velata, seduta davanti a un collare di perle.\nNuovi lavori dovettero avere luogo verso il 1469, con la costruzione dell'altana (usata essenzialmente come stenditoio) e la chiusura del cortile di servizio per creare nuovi appartamenti, che inglobarono anche un magazzino di servizio. All'epoca di Giovanni Tornabuoni, proprietario della villa per lodo dai 1484, furono apposti i suoi emblemi personali sui capitelli nella villa e nella loggia al primo piano, consistenti nelle tre punte di diamante composte a formare una piramide, che si ritrovano anche ad esempio nei partiti decorativi degli affreschi e negli intarsi del coro ligneo della Cappella Tornabuoni, oppure a villa Lemmi. In quegli stessi anni dovettero essere realizzate anche le decorazioni a graffito sulla facciata esterna su via di Castello, le cui tracce (magari frutto di periodiche ridipinture) si vedono ancora in foto della met\u00e0 del Novecento.\nI Gualtierotti, Camilla Martelli e gli Este.\nSolo nel 1546 la villa cambi\u00f2 proprietario, quando Lionetto di Leonardo Tornabuoni la cedette a Maria, la vedova di Lorenzo di Bartolomeo Gualtierotti, la quale la don\u00f2 subito ai figli Bartolomeo, Francesco e Bordo mantenendone l'usufrutto. In quel periodo vennero riscolpiti gli stemmi della loggetta al pino terra con l'emblema Gualtierotti. \nDal 1571, per appena tre anni, la villa fu invece di Camilla Martelli, la moglie morganatica di Cosimo I de' Medici, il quale era solito frequentare la vicina villa di Castello. Con la morte del primo granduca, nel 1574, Camilla, allora appena ventinovenne, fu costretta dai figliastri Francesco e Ferdinando a rinchiudersi in un convento, essendo la sua presenza ormai sgradita a corte. Essa non pot\u00e9 far altro che donare la villa alla figlia Virginia, che nel 1586 and\u00f2 in sposa a don Cesare d'Este, futuro duca di Modena. In quegli anni Giorgio Vasari il Giovane disegn\u00f2 una pianta della villa conservata al Gabinetto dei Disegni e delle Stampe degli Uffizi, sostanzialmente poco variata rispetto a quella odierna. Probabilmente in quel periodo, come accadde anche alla vicina villa La Petraia, la torre della villa dovette essere rialzata.\nI Ricciardi e i Masetti.\nI duchi d'Este vendettero la villa il 16 dicembre 1614, a Baccio di Lapo Del Tovaglia per cinquemila scudi, e di nuovo, il 28 agosto 1639, la villa ebbe un nuovo proprietario, Francesco di Jacopo Ricciardi. La famiglia Ricciardi-Del Bene, originaria di San Gimignano, tenne la villa per quasi duecento anni, apport\u00f2 diversi ammodernamenti rifacendo tutte le stufe, i camini e i lavabi, imbiancando gli affreschi e aprendo un nuovo portale carrozzabile verso la via di Sesto. Il loro stemma, a due gigli fustati decussati d'argento, si trova oggi sulla mostra di un camino in pietra al piano nobile della villa. \nCon l'estinzione del casato, nel 1803, l'ultima erede, maritata Franceschi, lasci\u00f2 tutti gli immobili ai nipoti (entrambe le sue due figlie erano gi\u00e0 scomparse). Villa Le Brache in particolare fin\u00ec a Ferdinando Neri, marito della bisnipote della contessa Franceschi, per via ereditaria nel 1816, e alla sua morte nel 1826, a sua figlia Giovanna, maritata Dainelli da Bagnano. Questa famiglia, comitale fin dal 1717, conflu\u00ec poi nella famiglia Masetti: uno stemma Dainelli-Masetti \u00e8 visibile nel salone al piano terra. In quell'epoca la villa \u00e8 ricordata prevalentemente come \"villa Bellagio\". La famiglia Masetti, che viveva nel palazzo Gianfigliazzi-Masetti sul lungarno Corsini a Firenze, fece progettare dall'architetto Giuseppe Martelli a met\u00e0 dell'Ottocento un ammodernamento della villa, mai realizzato, che avrebbe cancellato l'aspetto cinquecentesco. Fu comunque rifatto lo scalone e cambiata la destinazione di alcuni ambienti esterni, fu distrutta la scala esterna, lasciando solo una porzione muraria come contrafforte per la torre, fu aperto il cortile e regolarizzata l'altezza dei piani di calpestio.\nLa Soka Gakkai.\nFrequentata almeno fino agli anni cinquanta, la villa visse poi alcuni decenni di semi-abbandono, finch\u00e9 nel 1985 non fu acquistata dalla Soka Gakkai, che ne fece la sua sede fiorentina e nazionale. Dal 1986 fu sottoposta a un capillare restauro, che ha ricreato anche il frutteto e il giardino. \nNel 1992 fu visitata dal terzo presidente dell'Istituto buddista Daisaku Ikeda, che contribu\u00ec anche personalmente a sostenere i costi del restauro, assieme ai numerosi volontari italiani."}
{"id": "1726873", "revid": "36426", "url": "https://it.wikipedia.org/wiki?curid=1726873", "title": "Villa le Brache", "text": ""}
{"id": "1726878", "revid": "767487", "url": "https://it.wikipedia.org/wiki?curid=1726878", "title": "El Joven Picasso", "text": "El Joven Picasso \u00e8 una miniserie televisiva in 4 episodi del 1993 diretta da Juan Antonio Bardem e basata sulla vita del pittore spagnolo Pablo Picasso."}
{"id": "1726880", "revid": "1305772", "url": "https://it.wikipedia.org/wiki?curid=1726880", "title": "Atomino (videogioco)", "text": "Atomino \u00e8 un videogioco rompicapo pubblicato dalla Psygnosis per Amiga, Atari ST, Commodore 64 e MS-DOS nel 1990-1991. Successivamente uscirono anche una versione per Mac OS e un clone non commerciale per Commodore 16.\nModalit\u00e0 di gioco.\nIl gioco consiste nel posizionare palline colorate che rappresentano atomi su una griglia invisibile di 7x8 caselle, in modo da formare molecole complete. Ci sono quattro tipi fondamentali di atomi, riconoscibili per il colore e per il numero di elettroni che gli ruotano attorno. Ciascun elettrone permette all'atomo di legarsi a un altro atomo vicino, orizzontalmente o verticalmente, purch\u00e9 anche l'altro abbia un elettrone libero. Se ci sono pi\u00f9 atomi vicini disponibili ne viene legato uno a caso, ma il giocatore pu\u00f2 cambiare la scelta.\nUna molecola \u00e8 completa quando tutti gli atomi che la compongono hanno impegnati tutti gli elettroni; ad esempio un atomo rosso (2 elettroni) agganciato a due atomi blu (1 elettrone) \u00e8 una molecola valida. Non sono possibili legami multipli, ad esempio due atomi rossi non possono legarsi due volte direttamente tra loro, ma quattro atomi rossi disposti in quadrato possono formare una catena. Le molecole completate spariscono dallo schermo, liberando spazio. \nGli atomi da posizionare si accumulano col passare del tempo e sono visibili in una coda a lato dello schermo. Un atomo gi\u00e0 posizionato si pu\u00f2 sostituire con uno nuovo, ma in tal caso ci si ritrover\u00e0 a dover posizionare quello vecchio. Se la coda si riempie tutta il giocatore \u00e8 sconfitto, per cui \u00e8 necessario pensare in fretta. Per superare un livello bisogna raggiungere un obiettivo, ad esempio completare un certo numero di molecole, ciascuna con una dimensione minima in atomi, e infine svuotare completamente lo schermo. C'\u00e8 anche una modalit\u00e0 senza livelli, in cui bisogna semplicemente resistere smaltendo gli atomi che arrivano sempre pi\u00f9 velocemente."}
{"id": "1726881", "revid": "46291", "url": "https://it.wikipedia.org/wiki?curid=1726881", "title": "Styrax officinalis", "text": "Lo storace (Styrax officinalis L.) \u00e8 una pianta angiosperma dicotiledone. \u00c8 chiamato anche stirace o mella bianca, parola che viene dal dialetto di Palombara Sabina. \u00c8 l'unica specie ad areale europeo del genere che comprende oltre un centinaio di specie a distribuzione tropicale.\nDescrizione.\n\u00c8 una pianta caducifoglia a portamento arbustivo ma arriva anche all'aspetto di alberello; fiorisce in aprile-maggio. I fiori sono bianchi, profumati e dolci portati in infiorescenze a racemo. Porta foglie intere ovate, pelose per peli stellati nella pagina inferiore.\nDistribuzione e habitat.\nIn Italia colonizza macchie e leccete tra 0 e 600 m s.l.m. Si trova in quantit\u00e0 abbondante a nord est di Roma e precisamente nel Parco regionale naturale dei Monti Lucretili, nella Riserva naturale di Monte Catillo e nei pressi del Pozzo del Merro, situato nella riserva a gestione provinciale del Bosco della Gattaceca; ne sono state rilevate altre sporadiche presenze anche in Campania. La pianta \u00e8 protetta ed \u00e8 il simbolo del gi\u00e0 citato Parco dei Monti Lucretili.\nUsi.\nLe propriet\u00e0 officinali della pianta sono pressoch\u00e9 sconosciute in Italia. Da non confondere con la resina dello storace, che \u00e8 prodotta dalla pianta del \"Liquidambar orientalis\". La sezione apicoltura dell'Istituto di Zoologia Agraria di Roma ha avviato uno studio, promosso dalla Provincia di Roma, per la produzione di miele."}
{"id": "1726884", "revid": "75421", "url": "https://it.wikipedia.org/wiki?curid=1726884", "title": "L\u00f2gos", "text": ""}
{"id": "1726885", "revid": "183694", "url": "https://it.wikipedia.org/wiki?curid=1726885", "title": "Cesare Vivante", "text": "Biografia.\nCesare Vivante nacque a Venezia nel 1855 da una famiglia ebraica di commercianti. Si laure\u00f2 in giurisprudenza presso l'Universit\u00e0 degli Studi di Padova e fu docente presso diverse universit\u00e0 italiane, quali Roma, Parma e Bologna, affiancandovi la sua attivit\u00e0 di avvocato.\nEgli sostenne l'idea di unificare il diritto delle obbligazioni, cos\u00ec superando la dicotomia tra diritto commerciale e civile. Inoltre, egli utilizz\u00f2 un metodo di studio empirico che lo caratterizzer\u00e0 anche successivamente alla sua morte.\nScrisse \"Il trattato\" (1893). In prefazione venne affermato che i libri fino ad allora pubblicati seguivano ancora lo schema tipico dell'Esegesi. Per Vivante, invece, si deve costruire un sistema nuovo, in forza di leggi e consuetudini. Infatti, per l'autore il diritto commerciale deve basarsi sul \u201ddiritto che viene dalle cose\u201d, ossia sull'esigenza economica di avere determinate forme. In questa opera Vivante non segue l'ordine del Codice, bens\u00ec delinea degli schemi mentali completamente nuovi.\nVivante fond\u00f2 nel 1903 la \"Rivista del diritto commerciale e del diritto generale delle obbligazioni\".\nScrisse anche delle monografie in materia di contratto e di assicurazione.\nNel 1888, presso l'universit\u00e0 di Bologna, pronunci\u00f2 una prolusione che fece ben presto eco in tutta Italia. Bisogna osservare infatti, che il contesto nel quale Vivante parl\u00f2 fu certamente pieno di grandi aspettative, vista la sua giovane et\u00e0 e la sua voglia di cambiamento. In questo discorso il professore critic\u00f2 aspramente l'art.54 del Codice Mancini del 1882, in quanto secondo lui provocava molta confusione nello stesso sistema giuridico. \nA tal proposito, Vivante deline\u00f2 quelle che secondo lui erano le lacune tecniche del Codice di Commercio italiano, quali un criterio di identificazione degli atti di commercio troppo incerto, in quanto non esisteva una vera e propria definizione di atto di commercio; la necessit\u00e0 di una causa preliminare che identifichi dove e come esercitare il proprio diritto. Tutto ci\u00f2 secondo Vivante rendeva complessa la pratica giudiziaria e di conseguenza faceva diminuire la fede nella giustizia.\nPer supportare questa sua tesi Vivante fece un \"excursus\" su quelle che erano le realt\u00e0 dei Paesi vicini, che non avevano una divisione tra le due materie. Egli cit\u00f2 la Svizzera, in quanto essa aveva un diritto delle obbligazioni unificate, e la Germania, che aveva avuto l'ADHGB. Tuttavia, Vivante critic\u00f2 la scelta tedesca di dividere diritto commerciale da diritto civile, che si ebbe nel 1896 con l'introduzione del BGB e del HGB. L'autore si avvicin\u00f2 molto al pensiero tedesco, in particolar modo al metodo da loro utilizzato per costruire un nuovo sistema, seppur non riconoscendosi con la Pandettistica.\nInoltre, Vivante sottoline\u00f2 che dall'unione delle due materie ne sarebbe conseguito un codice civile pi\u00f9 aggiornato, grazie alla presenza del codice commerciale, e un codice commerciale con istituti derivanti dal codice civile. Inoltre, ne sarebbe conseguito un miglioramento per i rapporti internazionali, grazie alla vocazione transnazionale che da sempre ha caratterizzato il diritto commerciale.\nVivante afferm\u00f2 nella sua prolusione che il Codice Mancini era una legislazione di classe, in quanto tutelava solo gli alti interessi economici e dimenticava di difendere le parti deboli dei contratti, quali i consumatori. Interessante \u00e8 notare che per l'autore il termine \u201cconsumatori\u201d si riveriva anche ai lavoratori. La tutela dei lavoratori infatti, era lasciata alla bont\u00e0 dei datori di lavoro. Il primo testo che riguardava la materia del lavoro, sar\u00e0 pubblicata nel 1901 da Barassi. A tal proposito si nota come Vivante si fosse avvicinato anche al socialismo giuridico, secondo cui il legislatore sarebbe dovuto intervenire in materia sociale. \nInfine, Vivante pose l'accento sul ruolo dell'assemblea degli azionisti, come unico vero organo di amministrazione all'interno della societ\u00e0.\nEbbe molti seguaci, tra cui Tullio Ascarelli e Angelo Sraffa, il quale tuttavia se ne distanzi\u00f2.\nL'Italia vide l'unificazione della materia civile e commerciale solo nel 1942 e tale fenomeno fu distinto dal pensiero di Vivante, che nel frattempo era cambiato. Tuttavia Vivante fu capace di rinnovare lo studio del diritto, permettendo contemporaneamente sia l'affermazione e l'attuazione di un metodo che fa del diritto una scienza di osservazione, sia il coordinamento di una costruzione dogmatica dei singoli istituti con i principi generali dell'ordinamento italiano."}
{"id": "1726886", "revid": "2180477", "url": "https://it.wikipedia.org/wiki?curid=1726886", "title": "Anathana ellioti", "text": "La tupaia di Madras o tupaia indiana (\"Anathana ellioti\") \u00e8 una specie appartenente alla famiglia Tupaiidae e al genere monotipico \"Anathana\", il cui nome deriva dal Tamil \"Moogil Anathaan\", che significa \"scoiattolo del bamb\u00f9\".\nDescrizione.\nMisura fra i 15 e i 19 cm di lunghezza, ai quali se ne sommano altrettanti di coda.\nBiologia.\nRispetto alle altre specie di tupaia, questo animale \u00e8 meno spiccatamente arboricolo e passa la maggior parte del tempo a terra o fra le rocce alla ricerca di cibo, che consiste in insetti, semi, frutta, bacche e materiale vegetale.\nDistribuzione.\nQuesto animale \u00e8 diffuso nel subcontinente indiano a sud del fiume Gange, dove vive nelle foreste collinari.\nConservazione.\nLa popolazione di questa specie \u00e8 leggermente in calo a causa della riduzione del suo habitat, ma viene comunque classificata come \"a rischio minimo\" (LC) dalla lista rossa IUCN."}
{"id": "1726889", "revid": "298229", "url": "https://it.wikipedia.org/wiki?curid=1726889", "title": "WrestleMania XXV", "text": "WrestleMania XXV, \u00e8 stata la venticinquesima edizione dell'annuale evento in pay-per-view WrestleMania, prodotto dalla WWE.\n\u00c8 stata presentata dalla Nation Guard e si \u00e8 svolta il 5 aprile 2009 al Reliant Stadium di Houston, Texas. All'evento presero parte tutti e tre i roster (\"Raw\", \"SmackDown\" e \"ECW\"). \u00c8 stata la seconda edizione di WrestleMania tenutasi a Houston e in Texas, dopo l'edizione numero diciassette (2001), che per\u00f2 era andata in scena al Reliant Astrodome.\nLa tagline dell'evento \u00e8 stata \"\"The 25th Anniversary of WrestleMania\" (\"Il venticinquesimo anniversario di WrestleMania\"\"), mentre le theme songs sono state \"Shoot to Thrill\" degli AC/DC, \"War Machine\" anch'essa del gruppo australiano e \"So Hot\" di Kid Rock&lt;ref name\"AC/DC\"&gt;&lt;/ref&gt;.\nTra gli spettatori erano presenti il pugile statunitense Evander Holyfield e il pilota della NASCAR Carl Edwards mentre \"America The Beautiful\" \u00e8 stata cantata da Nicole Scherzinger, cantante delle Pussycat Dolls.\nStoryline.\nNella puntata di \"Raw\" del 16 febbraio Shawn Michaels dichiar\u00f2 di voler affrontare The Undertaker nel tentativo di mettere fine alla sua striscia d'imbattibilit\u00e0 a WrestleMania; tuttavia sia John \"Bradshaw\" Layfield che Vladimir Kozlov volevano riuscire nel suo stesso intento. Nella puntata di \"Raw\" del 23 febbraio Michaels sconfisse quindi JBL per poi, la settimana seguente, battere anche Kozlov, guadagnandosi l'opportunit\u00e0 di sfidare The Undertaker. Un match tra Michaels e The Undertaker fu poi sancito per WrestleMania XXV.\nIl 25 gennaio, alla Royal Rumble, Randy Orton vinse il Royal Rumble match dopo aver eliminato per ultimo Triple H, ottenendo un match a WrestleMania XXV per uno dei titoli mondiali (il WWE Championship di \"SmackDown\", il World Heavyweight Championship di \"Raw\" o l'ECW Championship della \"ECW\"). Dopo che aveva brutalmente attaccato Vince McMahon, infortunandolo (\"kayfabe\"), Orton sconfisse Shane McMahon in un No Holds Barred match a No Way Out. Nella puntata di \"Raw\" del 23 febbraio, dopo che la settimana prima aveva colpito la General Manager Stephanie McMahon con una \"RKO\", Orton fu brutalmente attaccato dal WWE Champion Triple H (il quale conquist\u00f2 il WWE Championship a No Way Out), marito di Stephanie, con lo sledgehammer. Nella puntata di \"Raw\" del 2 marzo fu dunque annunciato un match tra Triple H e Orton con in palio il WWE Championship per WrestleMania XXV dopo che lo stesso Triple H aveva convinto il suo rivale ad affrontarlo per il titolo.\nIl 15 febbraio, a No Way Out, Edge, dopo aver perso il WWE Championship a favore di Triple H in un Elimination Chamber match ad inizio serata, attacc\u00f2 brutalmente Kofi Kingston, prendendo poi il suo posto all'interno dell'altro Elimination Chamber match valevole per il World Heavyweight Championship di John Cena, eliminando per ultimo Rey Mysterio per conquistare il titolo per la quarta volta. Dopo che Cena era stato sconfitto da Edge per squalifica nella rivincita, fallendo la riconquista del titolo, la General Manager di \"SmackDown\", Vickie Guerrero, sanc\u00ec un match tra Edge e Big Show con in palio il World Heavyweight Championship per WrestleMania XXV. Nella puntata di \"Raw\" del 9 marzo, dopo essere stata ricattata da Cena in quanto questi era a conoscenza della relazione segreta tra lei e Big Show, Vickie aggiunse anche lo stesso Cena nell'incontro di WrestleMania XXV per il World Heavyweight Championship, trasformandolo in un Triple Threat match tra lui, Big Show e il campione Edge.\nAlla Royal Rumble, durante il No Disqualification match per il WWE Championship tra Edge e l'allora campione Jeff Hardy, Matt Hardy effettu\u00f2 un \"turn heel\" nei confronti di Jeff, attaccandolo brutalmente per fargli perdere il titolo. Dopo che aveva reso noto di aver attaccato suo fratello poich\u00e9 provava un forte senso di gelosia, sia Matt che Jeff fallirono la qualificazione al Money in the Bank Ladder match a causa di interferenze vicendevoli durante i loro rispettivi incontri. Un Extreme Rules match tra Matt e Jeff fu poi sancito per WrestleMania XXV.\nNella puntata di \"Raw\" del 23 febbraio fu annunciato che a WrestleMania XXV si sarebbe tenuto l'annuale Money in the Bank Ladder match, il cui vincitore avrebbe poi ottenuto un incontro per uno dei tre titoli mondali della federazione (il WWE Championship di \"SmackDown\", il World Heavyweight Championship di \"Raw\" o l'ECW Championship della \"ECW\") in un qualsiasi luogo e momento nell'arco di un anno. Pi\u00f9 avanti, la sera stessa, il primo partecipante a qualificarsi per il Money in the Bank Ladder match fu l'Intercontinental Champion CM Punk (sconfiggendo John Morrison e The Miz in un Triple Threat match). Nella puntata di \"Raw\" del 2 marzo si qualific\u00f2 Kane (sconfiggendo Rey Mysterio e Mike Knox in un Triple Threat match). Nella puntata di \"ECW\" del 3 marzo Mark Henry si qualific\u00f2 per l'incontro sconfiggendo Santino Marella. Nella puntata di \"SmackDown\" del 6 marzo si qualificarono Montel Vontavious Porter e lo United States Champion Shelton Benjamin (sconfiggendo rispettivamente Matt Hardy e Jeff Hardy). Nella puntata di \"Raw\" del 9 marzo Kofi Kingston si qualific\u00f2 dopo aver sconfitto Chris Jericho. Nella puntata di \"ECW\" del 10 marzo Christian (tornato in WWE dopo quasi quattro anni) si qualific\u00f2 per l'incontro di WrestleMania XXV dopo aver vinto un Battle Royal match. Nella puntata di \"SmackDown\" del 13 marzo Finlay fu l'ultimo partecipante a qualificarsi (sconfiggendo The Brian Kendrick).\nNella puntata di \"Raw\" del 2 febbraio Chris Jericho, basandosi su un tema tratto dal film \"The Wrestler\" (interpretato da Mickey Rourke), inizi\u00f2 a mancare di rispetto alle leggende del wrestling. Nella puntata di \"Raw\" del 9 febbraio il WWE Hall of Famer Ric Flair si confront\u00f2 dunque con Jericho, avendo poi un'accesa discussione riguardo alle azioni di quest'ultimo. Nella puntata di \"Raw\" del 2 marzo, durante il \"Piper's Pit\", Jericho attacc\u00f2 brutalmente Flair e poi anche i WWE Hall of Famers Roddy Piper, Ricky Steamboat e Jimmy Snuka. Un Handicap Elimination match tra Piper, Steamboat e Snuka contro il solo Jericho fu poi sancito per WrestleMania XXV.\nNella puntata di \"Raw\" del 9 marzo John \"Bradshaw\" Layfield sconfisse il campione CM Punk, conquistando cos\u00ec l'Intercontinental Championship per la prima volta. Nella puntata di \"Raw\" del 16 marzo Rey Mysterio sfid\u00f2 JBL ad un incontro per il titolo; con questi che poi accett\u00f2. Un match tra JBL e Mysterio con in palio l'Intercontinental Championship fu poi sancito per WrestleMania XXV.\nNella puntata di \"SmackDown\" del 23 gennaio i WWE Tag Team Champions, i Col\u00f3ns (Carlito e Primo), sconfissero i World Tag Team Champions John Morrison e The Miz in un incontro non titolato. Nella puntata di \"SmackDown\" del 13 febbraio, dopo che li avevano insultati durante il \"Dirt Sheet\", The Miz e Morrison sconfissero i Col\u00f3ns in un altro match senza i titoli in palio. Nella puntata di \"ECW\" del 17 marzo fu annunciato un Lumberjack match tra The Miz e Morrison contro i Col\u00f3ns per unificare sia il World Tag Team Championship (dei primi due) che il WWE Tag Team Championship (di questi ultimi) nello Unified WWE Tag Team Championship per WrestleMania XXV.\nPer WrestleMania XXV fu inoltre annunciato un Battle Royal match femminile per decretare la \"Miss WrestleMania\", a cui avrebbero partecipato sia le lottatrici attuali che quelle del passato."}
{"id": "1726890", "revid": "767487", "url": "https://it.wikipedia.org/wiki?curid=1726890", "title": "Yo Picasso", "text": "Yo Picasso \u00e8 un documentario del 1994 diretto da Sharon Maguire e basato sulla vita del pittore spagnolo Pablo Picasso."}
{"id": "1726893", "revid": "1305772", "url": "https://it.wikipedia.org/wiki?curid=1726893", "title": "Attack of the Saucerman", "text": "Attack of the Saucerman \u00e8 un videogioco d'azione sviluppato dalla Psygnosis per PlayStation e Microsoft Windows e pubblicato dalla Sony per PlayStation."}
{"id": "1726898", "revid": "767487", "url": "https://it.wikipedia.org/wiki?curid=1726898", "title": "Pissaro", "text": "Pissaro \u00e8 un documentario cortometraggio del 1977 diretto da Roger Leenhardt e basato sulla vita del pittore francese Camille Pissarro."}
{"id": "1726899", "revid": "287204", "url": "https://it.wikipedia.org/wiki?curid=1726899", "title": "Rimpfischhorn", "text": "Il Rimpfischhorn (4.199\u00a0m s.l.m.) \u00e8 una montagna svizzera delle Alpi Pennine nel Massiccio del Mischabel.\nCaratteristiche.\nLa montagna si trova a sud dell'Allalinhorn e separato da questo dall'Allalinpass. A sud della montagna l'Adlerpass lo separa dallo Strahlhorn e dall'Adlerhorn.\nAd oriente la montagna \u00e8 contornata dall'Allalingletscher mentre ad occidente scende il Mellichgletscer.\n\u00c8 caratterizzato da una frastagliata cresta sommitale. Lungo questa cresta si trova il gendarme quotato 4.108 m che \u00e8 inserito nella lista secondaria dei 4000 delle Alpi.\nSalita alla vetta.\nLa prima salita alla vetta fu effettuata il 9 settembre 1859 da Leslie Stephen e Robert Liveing con le guide Melchior Anderegg e Johann Zumtaugwald.\nOggi \u00e8 possibile salire sulla vetta partendo dalla T\u00e4schh\u00fctte oppure in alternativa dalla Britanniah\u00fctte."}
{"id": "1726900", "revid": "401052", "url": "https://it.wikipedia.org/wiki?curid=1726900", "title": "Templin", "text": "Templin \u00e8 una citt\u00e0 di abitanti del Brandeburgo, in Germania.\nAppartiene al circondario dell'Uckermark.\nStoria.\nNel 2003 vennero aggregati alla citt\u00e0 di Templin i soppressi comuni di Beutel, Densow, Gandenitz, Gollin, Gro\u00df D\u00f6lln, Grunewald, Hammelspring, Herzfelde, Klosterwalde, Petznick, R\u00f6ddelin, Storkow e Vietmannsdorf.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione amministrativa.\nTemplin si divide in 16 zone, corrispondenti all'area urbana e a 15 frazioni (\"Ortsteil\"):\nAmministrazione.\nGemellaggi.\nTemplin \u00e8 gemellata con:"}
{"id": "1726901", "revid": "1305772", "url": "https://it.wikipedia.org/wiki?curid=1726901", "title": "Awesome (videogioco)", "text": "Awesome \u00e8 un videogioco d'azione sviluppato dalla Reflections Interactive e pubblicato dalla Psygnosis per Amiga e Atari ST nel 1990."}
{"id": "1726905", "revid": "122315", "url": "https://it.wikipedia.org/wiki?curid=1726905", "title": "Anathana", "text": ""}
{"id": "1726906", "revid": "188323", "url": "https://it.wikipedia.org/wiki?curid=1726906", "title": "Stazione ferroviaria di Firenze Castello", "text": ""}
{"id": "1726907", "revid": "122872086", "url": "https://it.wikipedia.org/wiki?curid=1726907", "title": "Allopurinolo", "text": "Lallopurinolo \u00e8 una molecola di struttura molto simile all'ipoxantina (un derivato della purina), ma che presenta un'inversione tra gli atomi N7 e C8. Questa similitudine la rende capace di inibire gli enzimi che utilizzano l'ipoxantina come substrato.\nL'allopurinolo agisce riducendo i livelli di acido urico nell'organismo. Viene utilizzato in modo specifico per prevenire la gotta, prevenire la formazione di alcuni calcoli renali, e per trattare gli elevati livelli di acido urico che si verificano in corso di chemioterapia.\nFarmacodinamica.\nL'allopurinolo inibisce la xantino-ossidasi (XO), enzima che catalizza la trasformazione dell'ipoxantina in xantina e di quest'ultima in acido urico. L'allopurinolo riduce la formazione dell'acido urico anche perch\u00e9 l'inibizione della XO fa s\u00ec che aumentino le quantit\u00e0 di ipoxantina e xantina riutilizzabili nel ciclo metabolico delle purine. Ci\u00f2, per un meccanismo di retroinibizione, determina una riduzione della sintesi de novo delle purine. Riducendo la formazione di acido urico, l'allopurinolo determina un abbassamento delle concentrazioni di questo nei fluidi dell'organismo e nelle urine, a differenza degli uricosurici che aumentando l'escrezione renale dell'acido urico ne aumentano le concentrazioni a livello urinario. La riduzione delle concentrazioni di acido urico/urato permette la mobilizzazione e la dissoluzione dei depositi di urati nella pelle, nelle ossa, nelle articolazioni e nel tessuto renale-interstiziale.\nFarmacocinetica.\nL'allopurinolo \u00e8 rapidamente assorbito nel tratto gastrointestinale superiore. Nell'uomo ha un'emivita plasmatica di circa 1 ora ed \u00e8 rapidamente trasformato nel suo principale metabolita, l'ossipurinolo: quest'ultimo \u00e8 anch'esso attivo e viene espulso lentamente dai reni nell'arco di 18-30 ore, e per questo motivo \u00e8 da molti ritenuto il maggior responsabile degli effetti del composto. Sia l'ossipurinolo (come gi\u00e0 indicato), sia l'allopurinolo sono escreti principalmente per via renale.\nIndicazioni.\nL'allopurinolo \u00e8 indicato per le principali manifestazioni cliniche di deposito di acido urico/urato. Queste comprendono: gotta articolare, tofi e/o interessamento renale per precipitazione di cristalli o per urolitiasi.\nTali situazioni si manifestano nella gotta, nella litiasi uratica e nella nefropatia acuta da acido urico, nelle malattie neoplastiche e malattie mieloproliferative con alto turnover cellulare, nelle quali si hanno alti livelli di urato, o spontaneamente o in conseguenza di terapia citotossica e in certi disordini enzimatici (in particolare la sindrome di Lesch-Nyhan).\nL'allopurinolo \u00e8 indicato inoltre per la prevenzione e il trattamento della litiasi ossalocalcica in presenza di iperuricemia e/o iperuricuria.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo o a uno qualsiasi degli eccipienti della formulazione farmacologica. \u00c8 inoltre controindicato nel corso di attacchi acuti di gotta.\nRecenti ricerche hanno evidenziato come il farmaco non debba essere somministrato in soggetti portatori dell'allele HLA-B*5801. L'allele HLA-B*5801 \u00e8 un marcatore genetico delle reazioni avverse cutanee gravi a allopurinolo, tra cui la sindrome di Stevens-Johnson (SJS) e la necrolisi epidermica tossica (TEN). La frequenza dell'allele HLA-B*5801 varia notevolmente tra le diverse etnie: cinesi e tailandesi hanno frequenze alleliche di HLA-B*5801 pari a circa l'8%, rispetto alle popolazioni europee e giapponesi, con frequenze alleliche di circa 1,0% e 0,5%, rispettivamente. Secondo altri studi la frequenza nei cinesi Han pu\u00f2 raggiungere il 20% contro il 4% nei neri e l'1% negli ispanici. L'American College of Rheumatology raccomanda di eseguire lo screening per l'allele HLA-B*5801 in soggetti appartenenti a popolazioni ad alto rischio (ad esempio nei coreani con malattia renale cronica in stadio 3 o peggiore e nei soggetti di origine cinese Han e tailandese): in caso di positivit\u00e0 per l'allele si consiglia di prescrivere un farmaco alternativo.\nDosaggi.\nQuando i valori elevati di uricemia e/o uricuria rendono necessarie dosi maggiori, il medico pu\u00f2 aumentare la dose fino a un massimo di 800\u00a0mg suddivisa in 2-3 somministrazioni giornaliere dopo i pasti. Al fine di ridurre la possibilit\u00e0 di attacchi acuti di gotta si consiglia di cominciare il trattamento a basse dosi (100\u00a0mg) con incrementi settimanali di 100\u00a0mg sino a ottenere il dosaggio ottimale di mantenimento.\nLa normalizzazione del tasso uricemico si raggiunge in un periodo di 1-3 settimane. Per la prevenzione delle nefropatie uratiche secondarie, conseguenti all'eccessivo catabolismo nucleoproteico nelle malattie neoplastiche, il trattamento con allopurinolo deve essere praticato, quando possibile, prima della terapia citotossica al fine di correggere eventuali iperuricemia e/o iperuricuria preesistenti.\nLa terapia con allopurinolo pu\u00f2 essere mantenuta durante la terapia antimitotica e si pu\u00f2 anche protrarre a tempo indeterminato nella profilassi dell'iperuricemia eventualmente insorgente durante le crisi naturali della malattia. Nel trattamento prolungato una dose di 300\u2013400\u00a0mg/die di allopurinolo \u00e8 di solito sufficiente a normalizzare il livello uricemico. Dal momento che l'allopurinolo e i suoi metaboliti vengono eliminati attraverso il rene, in caso di scarsa funzionalit\u00e0 di questo organo si pu\u00f2 verificare un prolungamento dell'emivita plasmatica del farmaco. Per evitare possibili rischi a ci\u00f2 conseguenti, si pu\u00f2 cominciare il trattamento con una dose di 100\u00a0mg di allopurinolo al giorno, aumentando la dose solo se i valori dei livelli urinari o sierici di urato non si riducono adeguatamente. In alternativa al trattamento suggerito, per la posologia ci si pu\u00f2 basare sui valori della clearance della creatinina, secondo lo schema seguente:\nL'allopurinolo va preso preferibilmente sempre alla stessa ora del giorno, dopo un pasto.\nEffetti indesiderati.\nAlcuni degli effetti indesiderati sono rash, febbre, linfoadenopatia, artralgie, vasculiti, forme di epatite granulomatosa, cefalea, vertigine, ipertensione, alopecia, ginecomastia e forme di anemia.\nUso in veterinaria.\nL'allopurinolo trova indicazione del trattamento della leishmaniosi canina, da solo o in associazione con altri composti (ad esempio antimoniato di N-metilglucammina). L'azione anti-Leishmania dell'allopurinolo deriva dal particolare metabolismo delle leishmanie (cos\u00ec come di altri protozoi appartenenti al gruppo degli emoflagellati). Questi organismi sono infatti incapaci di sintetizzare le purine, e per questo motivo dipendono dall'ospite per l'approvvigionamento e l'utilizzo delle basi azotate e dei nucleosidi. L'allopurinolo, una volta assorbito dalla leishmania, comporta la formazione di alcuni composti tossici che determinano la morte del parassita. L'allopurinolo in monoterapia e per periodi di tempo prolungati (in genere almeno di 2-3 mesi ) comporta un deciso miglioramento clinico dell'animale, confermato anche dalla riduzione di alcuni parametri di laboratorio, in particolare dei livelli di alcune proteine infiammatorie della fase acuta. L'allopurinolo, pur abbassando la carica parassitaria e comportando cos\u00ec un miglioramento clinico, non \u00e8 in grado di portare alla guarigione parassitologica: per questo motivo poco tempo la sospensione della terapia si verificicano quasi costantemente delle recidive.\nIl trattamento in associazione tra antimoniato di N-metilglucammina (o antimoniato di meglumina) e allopurinolo \u00e8 ancora oggi il protocollo terapeutico pi\u00f9 utilizzato per trattare la leishmaniosi del cane. Gli animali trattati con i due farmaci in combinazione hanno una remissione pi\u00f9 duratura rispetto a quella ottenibile con l'utilizzo delle due sostanze in monoterapia. Con il trattamento combinato, la durata del trattamento con antimonio risulta in genere pi\u00f9 breve e la somministrazione a lungo termine dei farmaci appare ben tollerata."}
{"id": "1726908", "revid": "401052", "url": "https://it.wikipedia.org/wiki?curid=1726908", "title": "Lychen", "text": "Lychen \u00e8 una citt\u00e0 del Brandeburgo, in Germania.\nAppartiene al circondario (\"Landkreis\") dell'Uckermark (targa UM).\nStoria.\nIl 31 dicembre 2001 vennero aggregati alla citt\u00e0 di Lychen i comuni di Beenz, Retzow e Rutenberg.\nDal 23 maggio 2013 la citt\u00e0 si fregia del titolo di \"Fl\u00f6\u00dferstadt\" (\"citt\u00e0 degli zatterieri\").\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione amministrativa.\nIl territorio comunale comprende, oltre alla citt\u00e0 di Lychen, le frazioni (\"Ortsteil\") di Beenz, Retzow e Rutenberg."}
{"id": "1726911", "revid": "122796152", "url": "https://it.wikipedia.org/wiki?curid=1726911", "title": "Argomento del silenzio", "text": "L'argomento del silenzio (generalmente citato nella terminologia latina \"argumentum e silentio\" o \"ex silentio\") \u00e8 una conclusione basata sul silenzio o la mancanza di argomentazioni contrarie.\nDal punto di vista logico, \u00e8 considerato una fallacia del ragionamento sillogistico, che deduce una conclusione da una premessa assente, ma pu\u00f2 essere considerato come argomento valido di un ragionamento deduttivo.\nNella ricerca storica, questo argomento viene tendenzialmente considerato con sospetto data l'alta dose di arbitrariet\u00e0 che pu\u00f2 indurre.\nEsempi testuali.\nEcco un facile esempio:\nLa conclusione di Mattia appare ingiustificata, Andrea potrebbe effettivamente non volerglielo dire. La situazione pu\u00f2 essere risolta con una dimostrazione a conoscenza zero.\nOra, prendiamo in considerazione il seguente esempio:\nDopo questo episodio, Marco continua a rifiutarsi di fornire la traduzione in spagnolo, ignorando Franco o accampando delle scuse. Di conseguenza Franco conclude, per \"argomento del silenzio\", che Marco, in realt\u00e0, non conosce lo spagnolo, o che non lo conosce bene. In altre parole, Franco ritiene che l'ignoranza di Marco sia la spiegazione pi\u00f9 plausibile del suo silenzio. In questa situazione, l'utilizzo dell'argomento del silenzio appare accettabile, dato che le alternative, e cio\u00e8 che Marco non voglia o abbia paura di tradurre, appaiono irragionevoli in mancanza di informazioni aggiuntive.\nEcco un altro esempio usando lo stesso tipo di ragionamento, ma in un contesto differente:\nQuando Franco comincia a chiedere ripetutamente la password, Marco lo ignora completamente. Utilizzando \"l'argomento del silenzio\" Franco ritiene che Marco, effettivamente, non sia a conoscenza della password. Un utilizzo di questo tipo dell'argomento del silenzio \u00e8 da rifiutare, essendo la password una misura di sicurezza da non comunicare ad altri. \u00c8 accettabile, al contrario, assumere che Marco conosca la password, ma rifiuti di comunicarla per motivi di sicurezza.\nUtilizzi accademici dell'argomento del silenzio.\nL'argomento del silenzio \u00e8 stato usato dagli scettici per confutare la nascita verginale di Ges\u00f9. Ad esempio, secondo Daniel Schowalter, tale argomento \"non pu\u00f2 essere determinante ma \u00e8 una considerazione importante\" per chi ritiene la nascita verginale \"una leggenda creata dalle prime tradizioni su Ges\u00f9 piuttosto che una realt\u00e0 storica\". San Paolo, per esempio, non menziona esplicitamente la nascita verginale e, pertanto, gli scettici sostengono che il suo silenzio dimostra che egli non ne sapeva nulla. Se questo argomento viene usato come un tentativo di prova dell'ignoranza di Paolo, siamo sulla strada sbagliata perch\u00e9 l'ignoranza \u00e8 solo una delle possibili ragioni del silenzio di Paolo; \u00e8 anche possibile che egli non pensasse che la nascita verginale fosse importante o rilevante per il suo ragionamento o che egli si riferisse a essa in testi andati persi o mutilati. Tuttavia, l'argomento del silenzio non \u00e8 sbagliato se lo si usa per provare la \"possibilit\u00e0\" dell'ignoranza da parte di Paolo. Dal fatto di avere citato la risurrezione di Ges\u00f9, Paolo dimostra di conoscerla. Poich\u00e9 Paolo non si riferisce alla nascita verginale \"non\" \u00e8 certo che egli ne fosse a conoscenza; pertanto \"avrebbe potuto\" ignorarla.\nL'argomento del silenzio \u00e8 molto convincente quando menzionare un fatto pu\u00f2 essere visto come talmente naturale che la sua omissione \u00e8 un buon motivo per presumerne l'ignoranza. Per esempio, mentre i redattori di Yerushalmi e Bavli menzionano l'altra comunit\u00e0, molti studiosi credono che tali documenti siano stati scritti indipendentemente. Louis Jacobs scrive: \"se i redattori di entrambe avessero avuto accesso a un testo dell'altra \u00e8 inconcepibile che non l'abbiano menzionato. Qui l'argomento del silenzio \u00e8 molto convincente.\"\nAspetti legali.\nIn alcuni sistemi legali, le giurie sono istruite esplicitamente per non inferire nel silenzio di una persona accusata, che utilizza perci\u00f2 il diritto al silenzio. In questo modo, la giuria non pu\u00f2 inferire in alcun modo sull'accusa del fallimento di testimonianza.\nD'altra parte, dichiarazioni volontarie dell'accusato possono di norma essere considerate, e in questi casi l'argomento del silenzio pu\u00f2 applicarsi in forma limitata. Se l'accusato sceglie di testimoniare, il diritto al silenzio decade per quanto riguarda quel procedimento. Anche i testimoni normalmente hanno diritto al silenzio su ogni domanda che di fatto manifesti la colpa, ma questo diritto impedisce solo alla giuria di fare inferenze dalla condotta del testimone."}
{"id": "1726922", "revid": "767487", "url": "https://it.wikipedia.org/wiki?curid=1726922", "title": "Jackson Pollock (film 1987)", "text": "Jackson Pollock \u00e8 un film documentario del 1987 diretto da Kim Evans e basato sulla vita del pittore statunitense Jackson Pollock."}
{"id": "1726926", "revid": "44654", "url": "https://it.wikipedia.org/wiki?curid=1726926", "title": "Villa dei papiri", "text": ""}
{"id": "1726932", "revid": "767487", "url": "https://it.wikipedia.org/wiki?curid=1726932", "title": "Don Haskins", "text": "Carriera.\nHa giocato per tre anni all'Oklahoma A&amp;M College (ora Oklahoma State University) del \"coach\" Henry Iba ed \u00e8 stato il capo allenatore dei Miners di Texas Western College (rinominato Universit\u00e0 del Texas a El Paso nel 1967) dal 1961 al 1999. \u00c8 ricordato soprattutto per avere vinto il titolo NCAA del campionato di Division I del 1966, quando la sua squadra ha sconfitto i \"Wildcats\" dell'Universit\u00e0 del Kentucky (allenati da Adolph Rupp) schierando in finale solo giocatori afroamericani.\nDurante la sua permanenza a Texas Western ha collezionato un record di 719 vittorie e soltanto 353 sconfitte. Nel 1997 \u00e8 stato inserito nella Naismith Memorial Basketball Hall of Fame come allenatore mentre la sua squadra del 1966 \u00e8 stata inserita come team nella Basketball Hall of Fame.\nNel 2006 venne girato in suo onore il film \"Glory Road - Vincere cambia tutto\" che narra la storia del titolo NCAA vinto 40 anni prima."}
{"id": "1726937", "revid": "767487", "url": "https://it.wikipedia.org/wiki?curid=1726937", "title": "Pollock Squared", "text": "Pollock Squared \u00e8 un film del 2003 diretto da William Rabinovitch e basato sulla vita del pittore statunitense Jackson Pollock."}
{"id": "1726938", "revid": "1861950", "url": "https://it.wikipedia.org/wiki?curid=1726938", "title": "Air India", "text": "Air India \u00e8 la compagnia aerea di bandiera dell'India con sede a Nuova Delhi. Appartiene al gruppo Air India Limited, una societ\u00e0 di propriet\u00e0 del governo indiano. Utilizza una flotta di aeromobili Airbus e Boeing con un totale di 94 destinazioni nazionali ed internazionali. Il principale hub della compagnia si trova presso l'aeroporto internazionale Indira Gandhi di Nuova Delhi, insieme a diverse focus city in tutta l'India. Air India \u00e8 il pi\u00f9 grande vettore internazionale al di fuori dell'India con una quota di mercato del 18,6%. Oltre 60 destinazioni internazionali sono gestite da Air India in tutto il mondo. Inoltre, il vettore \u00e8 la terza pi\u00f9 grande compagnia aerea indiana in termini di passeggeri trasportati nel paese (dopo IndiGo e Jet Airways) con una quota di mercato del 13,5% a luglio 2017. La compagnia \u00e8 diventata il 27\u00b0 membro dell'alleanza Star Alliance l'11 luglio 2014.\nLa compagnia venne fondata da Jehangir Tata con il nome di Tata Airlines nel 1932; Tata stesso pilot\u00f2 il primo aeromobile della compagnia, un de Havilland Puss Moth, offrendo un servizio di posta aerea da Karachi all'aerodromo Juhu di Mumbai, proseguendo poi verso Chennai. Dopo la seconda guerra mondiale, divenne una public limited company e fu ribattezzata Air India. Il 21 febbraio 1960, ricevette il suo primo Boeing 707 denominato \"Gauri Shankar\" e divenne la prima compagnia aerea in tutta l'Asia ad aggiungere un aereo a reazione alla sua flotta. Negli anni 2000 e 2001, sono stati fatti tentativi per privatizzare Air India e dal 2006 in poi, ha la compagnia ha subito perdite dopo la sua fusione con Indian Airlines.\nAir India inoltre opera voli verso destinazioni nazionali ed in Asia attraverso le sue sussidiarie Alliance Air e Air India Express. La mascotte della compagnia \u00e8 il \"Maharajah\" (l'imperatore) e il logo \u00e8 composto da un cigno contenente la ruota del Tempio del Sole di Konarak.\nStoria.\nPrimi anni (1932-1945).\nCome Tata Air Services.\nAir India nacque come Tata Air Services, in seguito ribattezzata Tata Airlines. La compagnia venne fondata da Jehangir Tata, un aviatore indiano e magnate commerciale. Nell'aprile 1932, Tata vinse un contratto per portare posta per la Imperial Airways e il dipartimento di aviazione del Tata Group era composto da due de Havilland Puss Moths. I primi voli erano composti da un servizio settimanale di posta aerea tra Karachi e Chennai via Ahmedabad e Mumbai. Nel suo primo anno di attivit\u00e0 la compagnia aerea percorse 260.000 chilometri, trasportando un totale di 155 passeggeri e 10,7 tonnellate di posta, realizzando un profitto di \u20b960,000 (circa 730\u20ac).\nCome Tata Airlines.\nIl primo volo della compagnia si svolse da Mumbai a Trivandrum a bordo di un Miles Merlin a sei posti. Nel 1938, la compagnia aerea venne ribattezzata come Tata Airlines. Nello stesso anno vennero aggiunte destinazioni verso Delhi e Colombo, in Sri Lanka. Durante la seconda guerra mondiale, la compagnia aerea aiut\u00f2 la RAF con movimenti di truppe, spedizione di rifornimenti, salvataggio di rifugiati e manutenzione aerea.\nPost-indipendenza (1947\u20132000).\nCome Air India.\nDopo la seconda guerra mondiale, furono ripristinati tutti i collegamenti aerei e il 29 luglio 1946 la Tata Airlines divenne una public limited company sotto il nome di Air India. In seguito all'indipendenza indiana nel 1947, il 49% della compagnia venne acquistato dal governo indiano. L'8 giugno 1948, un Lockheed Constellation L-749A denominato \"Malabar Princess\" decoll\u00f2 da Mumbai diretto a Londra Heathrow segnando il primo volo internazionale della compagnia.\nNazionalizzazione.\nNel 1953, il governo indiano acquist\u00f2 una quota di maggioranza della compagnia tramite l'Air Corporation Act. La compagnia venne rinominata Air India International Limited e le rotte domestiche vennero trasferite a Indian Airlines come parte di ristrutturazione della societ\u00e0. Dal 1948 al 1950, la compagnia aerea introdusse nuove destinazioni verso Nairobi in Kenya e verso le principali citt\u00e0 europee come Roma, Parigi e D\u00fcsseldorf. In seguito alla consegna del primo Lockheed Constellation L-1049 la compagnia inaugur\u00f2 nuove destinazioni verso Bangkok, Hong Kong, Tokyo e Singapore.\nUna flotta moderna\nIl 21 febbraio 1960, Air India International introdusse il primo Boeing 707 alla flotta, diventando cos\u00ec la prima compagnia aerea asiatica ad entrare nell'era degli aerei a reazione. Il 14 maggio 1960 la compagnia aerea inaugur\u00f2 una nuova rotta verso New York. L'8 giugno 1962, il nome della compagnia fu ufficialmente cambiato in Air India e l'11 giugno 1962 divenne la prima compagnia aerea al mondo ad avere una flotta interamente composta da aerei a reazione. Nel 1971, la compagnia ricevette il suo primo Boeing 747-200B ed introdusse una nuova livrea, la \"Palace in the Sky.\" Nel 1986, Air India aggiunse alla flotta il suo primo Airbus A310-300 e nel 1994 inizi\u00f2 la prima rotta non-stop tra New York e Delhi a bordo di un Boeing 747-400.\nPost-liberalizzazione (dagli anni 2000).\nNegli anni 2000 e 2001 sono stati fatti tentativi per ri-privatizzare Air India. Nel 2000, la compagnia introdusse servizi verso Shanghai, in Cina. Il 23 maggio 2001, il Ministero dell'Aviazione Civile Indiana ha accusato Michael Mascarenhas, l'allora amministratore delegato, di corruzione. Secondo i rapporti del ministero, la compagnia aerea ha perso circa \u20b9570 milioni (circa 7 milioni di \u20ac) a causa di commissioni extra.\nNel maggio del 2004 Air India lancia la sua prima sussidiaria low-cost, Air India Express, collegando l'India con il medio oriente e con il sud-est asiatico.\nLa fusione con Indian Airlines.\nNel 2007, Air India e Indian Airlines sono state fuse con il nome di Air India Limited e la compagnia aerea ricevette il suo primo Boeing 777. Nello stesso anno la compagnia venne invitata a far parte della Star Alliance.\nLe perdite combinate tra Air India e Indian Airlines nel 2006 furono di \u20b97,7 miliardi (circa 93 milioni di \u20ac) e dopo la fusione, salirono a \u20b972 miliardi (circa 877 milioni di \u20ac) a marzo 2009. Nel luglio del 2009 la State Bank of India venne nominata per preparare un piano di recupero per la compagnia aerea. La compagnia dovette vendere tre Airbus A300 e un Boeing 747-300M per finanziare il debito recuperando circa 16 milioni di \u20ac. A marzo 2011, Air India aveva accumulato un debito di \u20b9426 miliardi (circa 5 miliardi di \u20ac) ed era in perdita di \u20b9220 miliardi (circa 2,7 miliardi di \u20ac) richiedendo \u20b9429 miliardi (circa 5,2 miliardi di \u20ac) dal governo indiano. Un rapporto del Controllore e del Revisore Generale Indiano accus\u00f2 Air India per la decisione di acquistare 111 nuovi aeromobili e l'inopportuna fusione con Indian Airlines durante una fase di perdita finanziaria. Nell'agosto 2011, l'invito ad aderire a Star Alliance venne sospeso a causa del mancato rispetto degli standard minimi richiesti. A marzo 2012 il governo indiano aggiunse \u20b932 miliardi (circa 390 milioni di \u20ac) ai fondi della compagnia.\nIl 1\u00ba marzo 2009, Air India aggiunse l'aeroporto di Francoforte sul Meno come hub internazionale per le connessioni con gli Stati Uniti dall'India. Tuttavia, il 30 ottobre 2010 la compagnia aerea ha chiuso l'hub a causa degli elevati costi operativi. Nel 2010 sono state chiuse le rotte economicamente meno redditizie e la compagnia aerea ha pianificato di aprire un nuovo hub a Dubai. Nel 2012, uno studio commissionato dal Ministero degli affari aziendali indiano raccomand\u00f2 che Air India venisse parzialmente privatizzata. Nel maggio 2012 la compagnia invit\u00f2 le banche a raccogliere \u20b958 miliardi (circa 707 milioni di \u20ac) tramite prestiti commerciali. Nel maggio 2012, la compagnia aerea \u00e8 stata multata di 70.000\u20ac dal Dipartimento dei Trasporti degli Stati Uniti per non aggiornato il sito web della compagnia circa le eventuali tariffe opzionali per i passeggeri.\nNel 2013, l'allora ministro dell'Aviazione civile Ajit Singh dichiar\u00f2 che la privatizzazione era la chiave per la sopravvivenza della compagnia aerea. Tuttavia, l'opposizione guidata dal Partito del Popolo Indiano e dal Partito Comunista d'India \u00e8 andata contro questa iniziativa. Nel 2013, il governo indiano ha pianificato di finanziare la compagnia con \u20b9300 miliardi (circa 3,6 miliardi di \u20ac) che verranno costantemente aggiunti alla compagnia aerea lungo un arco di otto anni. Nel gennaio 2013, Air India riusc\u00ec a liquidare una parte delle sue quote in sospeso attraverso i fondi raccolti vendendo e mettendo in leasing i nuovi Boeing 787 Dreamliner acquistati. A marzo 2013, la compagnia aerea ha registrato il primo MOL positivo dopo quasi sei anni e una crescita del 20% dei ricavi netti rispetto alla situazione precedente. Sempre nel 2013, Air India divise le attivit\u00e0 di ingegneria e cargo in due filiali separate, Air India Engineering Services Limited (AIESL) e Air India Transport Services Limited (AITSL).\nStar Alliance.\nL'11 luglio 2014 Air India divenne il 27\u00b0 membro di Star Alliance. Nell'agosto del 2015, la compagnia ha firmato un accordo con Citibank e State Bank of India per raccogliere \u20b921,8 miliardi (circa 265 milioni di \u20ac) in prestiti commerciali. Per l'esercizio 2014-2015, il fatturato, la perdita operativa e la perdita netta sono stati rispettivamente di \u20b9198 miliardi (circa 2,4 miliardi di \u20ac), \u20b92,2 miliardi (circa 26 milioni di \u20ac) e \u20b95,4 miliardi (circa 65,8 milioni di \u20ac) contro all'esercizio 2011-12, che sono stati di \u20b9147 miliardi (circa 1,7 miliardi di \u20ac), \u20b95,1 miliardi (62 milioni di \u20ac) e \u20b97,5 miliardi (91,4 milioni di \u20ac). A maggio 2017 Air India risulta la terza pi\u00f9 grande compagnia aerea indiana in termini di passeggeri trasportati nel paese (dopo IndiGo e Jet Airways) con una quota di mercato del 13,5%.\nPrivatizzazione.\nIl 28 giugno 2017, il governo indiano ha approvato la privatizzazione di Air India. \u00c8 stato istituito un comitato per avviare il processo. Nel marzo 2018, il governo ha emesso una dichiarazione di interesse (EOI) per vendere il 76% del capitale di Air India, insieme alla compagnia aerea a basso costo Air India Express, e il 50% di AISATS, una joint venture di servizi di assistenza a terra con Singapore Airport Terminal Services (SATS). Secondo quanto riportato nell'EOI, il nuovo proprietario avrebbe dovuto contrarre un debito di \u20b9 33.392 crore (US $ 4,7 miliardi) e un'offerta dovrebbe essere presentata entro met\u00e0 maggio poich\u00e9 il governo voleva completare il processo di vendita entro la fine del 2018, ma nessuna societ\u00e0 privata ha mostrato alcun interesse ad acquistare la compagnia piena di debiti.\nNon essendo riuscito in precedenti occasioni a vendere la compagnia aerea, il governo ha deciso di vendere il 100% delle quote e ha iniziato la sua preparazione alla fine del 2019. Il 27 gennaio 2020, il governo ha pubblicato la dichiarazione di interesse (EOI) per invitare gli offerenti. Questa volta ha deciso di vendere il 100% delle azioni sia di Air India che della sua compagnia aerea a basso costo Air India Express, nonch\u00e9 il 50% di azioni di AISATS e per attirare pi\u00f9 offerenti questa volta, il governo ha gi\u00e0 ridotto di quasi $ 30.000 crore (US $ 4,2 miliardi) di debiti e responsabilit\u00e0 in uno Special Purpose Vehicle (SPV).\nIdentit\u00e0 aziendale.\nLa sede.\nAir India Limited ha sede presso la Indian Airlines House, New Delhi. Air India spost\u00f2 la sua sede dal precedente Air India Building, da Mumbai a Delhi nel 2013. L'ex quartier generale \u00e8 una torre di 23 piani su Marine Drive ed \u00e8 stato uno degli obiettivi degli attentati di Mumbai del 1993.\nSussidiarie.\nCorrenti.\nAir India Regional \u00e8 stata fondata come Alliance Air, una sussidiaria interamente controllata da Indian Airlines il 1\u00ba aprile 1996 e ha iniziato le operazioni il 21 giugno 1996. \u00c8 stata ribattezzata Air India Regional dopo la fusione tra Air India e Indian Airlines. Air India Express ha iniziato le operazioni il 29 aprile 2005 ed era inizialmente di propriet\u00e0 di Air India Charters. Opera voli dall'India meridionale al Medio Oriente e al Sud-est asiatico.\nDefunte.\nAir India \u00e8 diventata la prima compagnia aerea asiatica a operare con aerei cargo quando Air India Cargo \u00e8 stata costituita nel 1954 e ha iniziato le sue operazioni di trasporto con un Douglas DC-3. Air India Cargo ha interrotto le operazioni degli aerei da carico all'inizio del 2012. [81]\nMascotte.\nLa mascotte di Air India \u00e8 il \"Maharaja\" (re supremo). Fu creato da Bobby Kooka, l'allora direttore commerciale di Air India, e Umesh Rao, un artista con J. Walter Thompson Limited nel 1946. Kooka ha dichiarato che \"lo chiamiamo Maharajah per mancanza di una descrizione migliore. Ma il suo sangue non \u00e8 blu. Pu\u00f2 sembrare un re, ma non \u00e8 reale\". Air India adott\u00f2 il Maharajah come mascotte nel 1946. Fu usato per promuoverlo sebbene inizialmente progettato solo per i memo-pad della compagnia aerea. Il Maharajah \u00e8 stato rinnovato nel 2015 e il marchio \u00e8 rappresentato da una versione pi\u00f9 giovane.\nAlleanza.\nAir India \u00e8 diventata il 27\u00b0 membro di Star Alliance l'11 luglio 2014.\nLogo e livrea.\nLo schema dei colori di Air India \u00e8 rosso e bianco. L'aereo era dipinto di bianco con intagli in stile palazzo rosso all'esterno dei finestrini e il nome della compagnia aerea scritto in rosso. Il nome \u00e8 scritto in hindi sulla parte sinistra della fusoliera e in inglese sulla coda. Sulla destra della, il nome \u00e8 scritto in inglese e in hindi sulla coda. Lo schema dei finestrini \u00e8 stato progettato in linea con lo slogan \"Your Palace in the Sky\". Gli aerei erano precedentemente battezzati con nomi di re e monumenti indiani. Nel 1989, per completare la sua \"Flying Palace\", Air India ha introdotto una nuova livrea che includeva un filatoio d'oro metallico su una coda di colore rosso intenso e un Boeing 747, \"Rajendra Chola\", \u00e8 stato il primo ad essere dipinto con i nuovi colori.\nIl primo logo di Air India era un centauro, una versione stilizzata del Sagittario che scocca una freccia in un cerchio che rappresenta la ruota di Konark. Il logo scelto dal fondatore J. R. D. Tata \u00e8 stato introdotto nel 1948 e ha rappresentato la compagnia aerea fino al 2007. Il 22 maggio 2007, Air India e Indian Airlines hanno svelato la loro nuova livrea composta da un \"Flying Swan\" con al suo interno la ruota di Konark. Il cigno volante \u00e8 stato trasformato dal logo del centauro e il chakra \u00e8 stato derivato dal precedente logo di Indian. Il 15 maggio 2007, Air India ha rinfrescato la sua livrea, rendendo leggermente pi\u00f9 piccoli gli archi del Rajasthan lungo i finestrini, estendendo una linea stilizzata dalla coda dell'aereo al muso e dipingendo la parte inferiore in rosso. Il nuovo logo \u00e8 caratterizzato dalla coda e dalle gondole dei motori con linee rosse e arancioni parallele l'una all'altra dal portellone anteriore a quello posteriore.\nCollezione d'arte.\nAir India ha costruito una collezione di arte indiana dal 1956 alla met\u00e0 degli anni 2000. La collezione comprende opere di importanti artisti e fotografi indiani degli anni '50, '60 e '70, sculture in legno e pietra, dipinti su vetro, una vasta collezione di tessuti rari e altro ancora. Tra le opere ci sono dipinti di M.F. Husain e V.S. Gaitonde e schizzi del fumettista Mario Miranda. Alcuni dei primi acquisti dell'azienda contribuirono a lanciare la carriera della famosa pittorice B. Prabha. Le opere d'arte venivano spesso appese negli uffici di prenotazione di Air India in tutto il mondo e utilizzate nei menu e nel materiale pubblicitario. A volte gli artisti venivano mandati a dipingere murales negli uffici esteri o ricevevano biglietti aerei in cambio delle loro opere. Nel 1967, la compagnia commission\u00f2 posacenere a Salvador Dal\u00ed e ne regal\u00f2 alcune centinaia ai suoi passeggeri di prima classe. Come pagamento, Dal\u00ec chiese un cucciolo di elefante, che Air India trasoirt\u00f2 da Bangalore a Ginevra, insieme a un mahut. Alla fine degli anni 2010, un piano per formare un museo dalla collezione \u00e8 stato bloccato dai piani di privatizzazione. Le opere sono collocate in un edificio a Nariman Point, Mumbai.\nServizi.\nLa cabina.\nI Boeing 777-200LR/777-300ER e Boeing 747-400 operati su voli a lungo raggio sono in una configurazione a tre classi. Il Boeing 787 Dreamliner e l'Airbus A321 hanno una configurazione a due classi. Gli Airbus A320 operati su voli nazionali e internazionali a corto raggio sono in una configurazione all-economy o in una configurazione a due classi. Gli Airbus A319 hanno una configurazione all economy. Air India serve pasti su tutti i voli internazionali e nazionali con una durata di volo superiore a 90 minuti.\nIntrattenimento.\nGli aerei Air India sono dotati del sistema di intrattenimento a bordo Thales i3000. I passeggeri possono scegliere tra cinque canali che trasmettono contenuti in hindi e inglese. I Boeing 777, 747 e 787 di Air India sono inoltre dotati di sistemi di intrattenimento in volo personali su richiesta su cui i passeggeri possono scegliere tra i contenuti disponibili. \"Showtime\" \u00e8 la guida ufficiale per l'intrattenimento pubblicata da Air India. Shubh Yatra (che significa Happy Journey) \u00e8 una rivista di bordo bilingue pubblicata in inglese e hindi.\nProgramma frequent flyer.\n\"Flying Returns\" \u00e8 il programma frequent flyer di Air India. \u00c8 condiviso tra Air India e le sue sussidiarie. I punti possono essere convertiti in viaggi premio con altre compagnie aeree.\nLounge premium.\nLa \"Maharaja Lounge\" (inglese: Emperor's Lounge) \u00e8 disponibile per i passeggeri di First e Business class. Air India condivide le lounge con altre compagnie aeree internazionali negli aeroporti internazionali che non hanno una Maharaja Lounge disponibile. Ce ne sono otto, di cui 5 in india, una a New York, una a San Francisco e una a Londra.\nFlotta.\nFlotta attuale.\nA dicembre 2021 la flotta di Air India \u00e8 cos\u00ec composta:\nFlotta storica.\nAir India operava in precedenza con i seguenti aeromobili:\nOltre agli aeromobili sopra elencati, Air India ha operato diversi altri modelli: de Havilland Puss Moth, de Havilland Fox Moth, Waco YQC-6, de Havilland Dragon Rapide, Percival Petrel, Douglas DC-2, Douglas DC-3, Vickers VC.1 Viking, Lockheed L-749 Constellation, Douglas DC-4 e Lockheed L-1049 Super Constellation fino al 1960. Successivamente, Air India inizi\u00f2 a utilizzare il Boeing 707 e il de Havilland Comet."}
{"id": "1726949", "revid": "767487", "url": "https://it.wikipedia.org/wiki?curid=1726949", "title": "Dendrogale melanura", "text": "La tupaia a coda sottile del Borneo (\"Dendrogale melanura\") \u00e8 una specie di tupaia diffusa nella parte malese del Borneo, dove predilige le aree ricoperte da foresta pluviale.\nSe ne contano due sottospecie:\nLunga una trentina di centimetri (almeno met\u00e0 dei quali costituiti dalla lunga coda), ha un manto nerastro sul dorso e giallognolo sul ventre: una striscia giallastra \u00e8 presente anche ai due lati del muso, dal naso alle orecchie, passando appena sotto gli occhi, che sono invece attraversati da un'altra fascia di colore nero. Sulle spalle e sul posteriore i peli presentano sfumature color rame."}
{"id": "1726959", "revid": "1305887", "url": "https://it.wikipedia.org/wiki?curid=1726959", "title": "Laserion", "text": " \u00e8 un anime mecha giapponese creato dalla Toei Animation e trasmesso dal 1984 al 1985 sulla TBS. La serie \u00e8 composta da un totale di 45 episodi.\nTrama.\nLa storia parla di Takashi Katori e la sua migliore amica, Olivia. Un giorno, Takashi stava giocando online con il suo amico americano David, e durante la partita aveva creato un robot virtuale di nome \"Laserion\". Nello stesso momento era in corso un esperimento scientifico, in cui si stava tentando di teletrasportare un aereo dal Giappone a New York inviando i dati attraverso un satellite, lo stesso usato dai due ragazzi per giocare: avviene quindi uno strano incidente, che causa il rimescolamento dei dati, e cos\u00ec ad apparire sullo schermo di Takashi \u00e8 l'aereo, mentre l'oggetto a materializzarsi dall'altra parte \u00e8 il robot, che diventa cos\u00ec un oggetto reale.\nTakashi viene catturato dal governo, che \u00e8 impegnato a contrastare i continui attacchi degli \"Orsi Neri\", un gruppo di robot comandati dal dottor God Haid, un diabolico scienziato che per vendicarsi di un torto subito da un collega, il professor Bluheim, si \u00e8 rifugiato sulla Luna (ora una specie di colonia abbandonata con accesso limitato). Il dott. God Haid e gli abitanti delle colonie terrestri sulla Luna e su Marte sono animati da sentimenti di astio verso il pianeta natio, dovuti alle politiche capitaliste che hanno causato inquinamento, sovrappopolazione e in conseguenza delle quali le colonie spaziali sono state trasformate in discariche per rifiuti e in luoghi di confino per i criminali. Il governo costringe Takashi a pilotare il robot Laserion per proteggere la Terra.\nTakashi grazie alla superiorit\u00e0 tecnologica del Laserion riesce sempre ad avere la meglio e viene messo in difficolt\u00e0 solo da un abile pilota (Eric Sid) ingaggiato da God Haid. Eric in un primo momento riesce ad avere la meglio e riesce quasi a spezzare in due il Laserion, ma Takashi riesce a sfuggire e, grazie ad una particolare tecnica di lotta Kendo appresa in seguito, a sconfiggere il nemico, che tuttavia viene messo in difficolt\u00e0 anche perch\u00e9 tradito dall'alleato colonnello Inspire.\nLa trama prosegue senza grandi variazioni fino all'episodio 23, in cui far\u00e0 la sua comparsa un nuovo e terribile nemico, l'impero alieno proveniente dal pianeta Jack. All'inizio gli alieni collaboreranno con i rivoltosi delle colonie lunari e di Marte per studiare il robot Laserion e raccogliere dati sufficienti a costruire un altro robot pi\u00f9 potente in grado di contrastarlo, il temibile Gario Saban, pilotato da un giovane pilota di nome Gario. Il dott. God Haid si oppone alla nuova alleanza ma verr\u00e0 ucciso dal suo sottoposto Mark che si trova sotto il controllo mentale dei tre alieni che per primi hanno raggiunto Marte (Ganimede, Calisto ed Io). Una volta raggiunto il loro scopo, gli alieni si sbarazzeranno degli alleati e manderanno il Gario Saban sulla Terra per distruggere Laserion. Qui termina la serie dei primi 26 episodi trasmessi in Italia.\nGli episodi dal 27 al 45 non sono mai stati importati nel nostro paese. Dopo la comparsa del Gario Saban, il Laserion verr\u00e0 messo in seria difficolt\u00e0 e verr\u00e0 sconfitto. Tuttavia Takashi riesce a salvarsi in extremis grazie ad un potenziamento del suo robot messo in opera dal dott. Bluheim, che far\u00e0 s\u00ec che la potenza dei due robot si equivalga. Ha quindi il via tutta una serie di combattimenti tra il Laserion e i nuovi e potenti robot messi in campo dagli alieni e nel corso della trama Olivia verr\u00e0 rapita. Faranno la loro comparsa anche due nuovi mech molto simili al Gario Saban e dotati della possibilit\u00e0 di unirsi in un unico e potente robot, che tuttavia verr\u00e0 anch'esso sconfitto nel corso di un lungo e spettacolare combattimento. Alla fine Takashi riuscir\u00e0 a liberare la fidanzata Olivia e tutti i prigionieri degli alieni sulla Luna, compreso il padre di Olivia. Nel frattempo l'imperatore Jack viene tradito e avvelenato dal capo delle truppe degli alieni, ma Gario riuscir\u00e0 a scoprire il fatto grazie all'aiuto delle orme macchiate di sangue del gatto del defunto dottor God Haid, che ha assistito all'evento. Gario decapita il capo delle truppe e si lancia in un'ultima battaglia contro Takashi, che per ben due volte \u00e8 sul punto di soccombere. Gario tuttavia viene distratto dal gatto di God Haid e Takashi ne approfitta per infliggere il colpo di grazia al nemico, riuscendo cos\u00ec a sconfiggere definitivamente l'impero di Jack.\nConcept.\nTakashi pronuncia una parola d'ordine e avvia un programma scritto in BASIC avanzato. Il Laserion quindi si scompone elettronicamente in informazioni digitali e Takashi si fonde con la realt\u00e0 virtuale per diventare il pilota di un velivolo a forma di esagono, che poi forma la testa del Laserion.\nNella realt\u00e0 virtuale, il velivolo si unisce con il corpo del robot e le informazioni digitali si ricompongono per formare Laserion, che usa il bazooka, la spada laser, la rete laser ed i missili come sue armi. Il Laserion pu\u00f2 trasformarsi in un tank, in un'astronave velocissima e si pu\u00f2 scomporre elettronicamente per teletrasportarsi a distanze anche di migliaia di km. Takashi utilizzer\u00e0 varie volte questa potenzialit\u00e0 per sfuggire agli attacchi dei nemici e anche per tentare di raggiungere la Luna. Tuttavia l'energia necessaria per coprire questa enorme distanza verr\u00e0 fornita al Laserion solo verso la fine della serie, durante lo scontro finale con l'impero di Jack.\nReazione del pubblico.\nMalgrado il tempismo eccellente da parte della Bandai, nel mettere in commercio il giocattolo di Laserion (versione St e DX) all'apice dell'eccellente popolarit\u00e0 del robot negli anni ottanta, anche sotto l'etichetta di Godaikin negli USA, il giocattolo non vendette cos\u00ec bene in Giappone ed in Hong Kong. Il giocattolo non si trasformava, aveva solo la navicella staccabile come parte della testa. Il fattore divertimento \u00e8 stato considerato limitato e solo il successo dell\"'anime\" ha trasportato la popolarit\u00e0 del giocattolo.\nFu uno dei primi anime ad affrontare il concetto di realt\u00e0 virtuale e gioco on-line. Da questo punto di vista, ha influenzato molte serie successive, bench\u00e9 \"Tron\" avesse gi\u00e0 esposto questi concetti in occidente. Fu anche uno dei primi anime (assieme a poche altre eccezioni come General Daimos) a offrire una visione delle scontro tra \"buoni\" e \"cattivi\" non banale e semplicistico. Gli abitanti delle colonie lunari e di Marte non vengono infatti descritti come puramente malvagi, ma anche come vittime delle politiche spregiudicate attuate nel nostro pianeta, che hanno portato al proliferare incontrollato della popolazione e insieme anche del consumismo e dei rifiuti. Le colonie vengono sfruttate dagli abitanti della Terra come discariche per scorie nucleari e come luoghi di confino per i peggiori criminali, come ribadito da Mark, sottoposto del dott. God Haid che, anche se nell'anime \u00e8 un antagonista, fa anche un'amara riflessione sulla situazione del mondo attuale. In questo senso l'anime ha anche il merito di allacciarsi a problemi e tematiche molto attuali e forse anche per questo motivo gli abitanti delle colonie non vengono dipinti come il male assoluto e ad un certo punto si fa subentrare il nuovo nemico alieno."}
{"id": "1726960", "revid": "12290", "url": "https://it.wikipedia.org/wiki?curid=1726960", "title": "Chamber", "text": ""}
{"id": "1726962", "revid": "230622", "url": "https://it.wikipedia.org/wiki?curid=1726962", "title": "Jonothan Starsmore", "text": ""}
{"id": "1726966", "revid": "486946", "url": "https://it.wikipedia.org/wiki?curid=1726966", "title": "Euro Disneyland", "text": ""}
{"id": "1726967", "revid": "1243", "url": "https://it.wikipedia.org/wiki?curid=1726967", "title": "Ferrovia Gallarate-Porto Ceresio", "text": ""}
{"id": "1726970", "revid": "1305772", "url": "https://it.wikipedia.org/wiki?curid=1726970", "title": "Baal (videogioco)", "text": "Baal \u00e8 un videogioco d'azione sviluppato dalla Psygnosis e pubblicato dalla Psyclapse per Amiga, Atari ST, Commodore 64 e MS-DOS nel 1988."}
{"id": "1726971", "revid": "52076", "url": "https://it.wikipedia.org/wiki?curid=1726971", "title": "Opus caementicum", "text": ""}
{"id": "1726977", "revid": "1543377", "url": "https://it.wikipedia.org/wiki?curid=1726977", "title": "Mauro Ferroni", "text": "Biografia.\nAnche suo fratello minore Armando ha militato a lungo in Serie A.\nCaratteristiche tecniche.\nAgiva indifferentemente come terzino destro e sinistro.\nCarriera.\nCresciuto nell'OMI Roma, nel 1974 fece il suo debutto nel calcio professionistico con la , squadra allora militante in Serie C.\nL'anno successivo pass\u00f2 alla e debutt\u00f2 in Serie A. Nei primi due dei suoi otto campionati con la squadra genovese fu impiegato prettamente da rincalzo; negli anni seguenti, dopo la retrocessione dei blucerchiati in Serie B, venne per\u00f2 promosso titolare financo a diventare capitano della squadra, e conquistando la promozione in massima serie nell'annata 1981-1982.\nNel 1983 fu poi acquistato dal , con cui vinse lo scudetto nella stagione 1984-1985. Ferroni rimase nella squadra scaligera fino al 1988, anno in cui si ritir\u00f2 dall'attivit\u00e0 agonistica a causa di un grave infortunio.\nIn carriera ha totalizzato complessivamente 154 presenze in Serie A, andando a segno in una sola occasione (realizzando la rete con cui la Sampdoria sconfisse la a Marassi nella prima giornata del campionato 1982-1983), e 185 presenze e 2 reti in Serie B."}
{"id": "1726983", "revid": "767487", "url": "https://it.wikipedia.org/wiki?curid=1726983", "title": "Ammazzavampiri 2", "text": "Ammazzavampiri 2 (\"Fright Night Part II\") \u00e8 un film del 1988 diretto da Tommy Lee Wallace. \u00c8 il sequel del film \"Ammazzavampiri\" (\"Fright Night\").\nTrama.\nCharlie Brewster, dopo aver affrontato un vampiro, Jerry Dandridge, che viveva nella casa accanto, con l'aiuto dell'attore-mito televisivo di \"Ore d'Orrore\" Peter Vincent, \u00e8 in analisi per convincersi che i vampiri non esistono. Come ultimo passo deve incontrare Peter per capire che non ci crede pi\u00f9, ma proprio nel suo palazzo si sono insediati dei nuovi vampiri, capeggiati da Regine Dandridge che vuole vendicare la morte di suo fratello Jerry."}
{"id": "1726987", "revid": "1305772", "url": "https://it.wikipedia.org/wiki?curid=1726987", "title": "Ballistix", "text": "Ballistix \u00e8 un videogioco d'azione pubblicato dalla Psygnosis per Amiga, Commodore 64, Atari ST, MS-DOS e TurboGrafx-16 nel 1989."}
{"id": "1726988", "revid": "125876293", "url": "https://it.wikipedia.org/wiki?curid=1726988", "title": "H2O (serie televisiva)", "text": "H2O (\"H2O: Just Add Water\") \u00e8 una serie televisiva australiana per adolescenti e ragazzi, prodotta da Jonathan M. Shiff Productions in associazione con ZDF, Network 10 e Screen Australia, trasmessa dal 2006 al 2010 su Network Ten in Australia e successivamente in diversi paesi in tutto il mondo.\nIn Italia la serie \u00e8 stata trasmessa inizialmente sulla piattaforma a pagamento Joi dal 2008 al 2010, e replicata successivamente su Italia 1 e Super!.\nLa serie \u00e8 disponibile anche su Netflix.\nLa sigla del telefilm \u00e8 \"No Ordinary Girl\", cantata da Ellie Handerson nella prima stagione, da Kate Alexa nella seconda e da Indiana Evans nella terza. Pianificata inizialmente per due stagioni, per un totale di 52 episodi, in seguito al successo di ascolti ottenuto la serie \u00e8 stata estesa ad una terza stagione di 26 episodi prodotti nel 2009.\nJonathan M. Shiff espresse l'intenzione di realizzare uno spin-off di \"H2O\" gi\u00e0 nel 2008, sotto forma di film televisivo, sostituendo la quarta stagione, affermando che probabilmente sarebbe stata la conclusione definitiva della serie poich\u00e9 le protagoniste Claire Holt, Phoebe Tonkin, Indiana Evans e Cariba Heine erano ormai troppo cresciute, ma il progetto fu accantonato.\nA luglio 2011 \u00e8 stata annunciata la produzione di uno spin-off di 26 episodi intitolato \"Mako Mermaids - Vita da tritone\", che vede protagonisti il sedicenne Zac e le tre sirene Sirena, Nixie e Lyla, che \u00e8 stato trasmesso a partire dal 2013.\nNel 2015, \"H2O\" ha visto un reboot in versione animata, con la serie intitolata \"H2O - Avventure da sirene\". I protagonisti rimangono gli stessi, ma la trama riparte da zero e si sviluppa in maniera differente rispetto alla serie originale. I personaggi, inoltre, hanno un aspetto diverso e non rispecchiano le fattezze degli attori della serie madre.\nLa serie \u00e8 uno dei maggiori successi della Jonathan M. Shiff Productions.\nTrama.\nPrima stagione.\nGold Coast, Australia, 2006: Cleo Sertori, Rikki Chadwick ed Emma Gilbert, tre sedicenni australiane che affrontano i problemi tipici della loro et\u00e0, un giorno rimangono intrappolate in una grotta sull'isola Mako e, mentre escono nuotando, vengono trasformate in sirene dalla Luna piena e acquisiscono poteri legati all'acqua. Siccome dieci secondi dopo essere entrate in contatto con l'acqua diventano delle sirene, le situazioni quotidiane, come fare il bagno o affrontare il tempo piovoso, diventano complicate mentre le ragazze cercano di dominare le loro abilit\u00e0, che portano vantaggi e svantaggi. Ben presto si adattano alle loro nuove abilit\u00e0 e stili di vita e da quel momento in poi continuano la vita di ogni giorno cercando di proteggere il loro segreto. Intanto, insieme all'amico Lewis, cercano di capire come sia avvenuta la trasformazione e devono proteggersi dalla dottoressa Denman, che rischia di scoprire il loro segreto. Sono aiutate anche dalla signora Louise Chatman, una donna di mezza et\u00e0 che \u00e8 stata anche lei, in passato, una sirena.\nSeconda stagione.\nLe tre ragazze devono fare i conti con Charlotte Watsford, la nipote di una delle tre sirene originarie che vuole essere l'unica sovrana dell'isola Mako. Infatti, trasformandosi in una sirena ella ottiene collettivamente tutti i poteri delle ragazze, perch\u00e9 \u00e8 stata esposta alle condizioni di trasformazione da sola.\nTerza stagione.\nEmma parte per girare il mondo con i suoi genitori e in citt\u00e0 giunge Bella Hartley, che \u00e8 diventata una sirena dall'et\u00e0 di nove anni. Cleo e Rikki diventano presto amiche di Bella, ma vengono assalite da un misterioso tentacolo di acqua dell'isola Mako. Un nuovo ragazzo, Will Benjamin, diventa amico del trio quando scopre che sono delle sirene, mentre sua sorella maggiore l'ambiziosa Sophie, cerca sempre di ostacolarle. Le ragazze apprendono che la Terra \u00e8 sul percorso di una cometa che potrebbe distruggere il pianeta e cercano un modo per fermare la catastrofe.\nEdizione italiana.\nL' edizione italiana \u00e8 stata curata da Sandro Fedele, mentre il doppiaggio in italiano \u00e8 stato edito dalla Multimedia Network.\nIl doppiaggio \u00e8 stato diretto da Enzo Bruno nelle stagioni 1-2 e da Nicola Bruno nella stagione 3.\nI dialoghi Italiani sono di Sabrina Merlini, invece il Missaggio \u00e8 stato curato da Claudio Oliviero.\nLocation.\nLa serie \u00e8 stata girata interamente sulla Gold Coast, in Australia.\nLe riprese interne si sono svolte all' interno dei Village Roadshow Studios, mentre quelle esterne in varie localit\u00e0 e quartieri della Gold Coast, tra cui il SeaWorld, dove sono state girate la maggior parte delle scene subacquee. \nDistribuzione.\nIn Australia, la prima stagione \u00e8 stata raccolta in una collezione di 6 DVD, pi\u00f9 un cofanetto in cui sono presenti i 26 episodi. La seconda stagione, invece, si compone di 3 DVD e anch'essa di un cofanetto avente all'interno i 26 episodi della seconda stagione. La terza stagione, infine, \u00e8 formata da due cofanetti contenenti ognuno 13 episodi.\nIn Italia, le prime due stagioni sono uscite in cofanetto, rispettivamente da 5 e 4 dischi.\nRomanzi.\nAlcuni romanzi sono stati pubblicati da \"Nickelodeon UK\":"}
{"id": "1726989", "revid": "323278", "url": "https://it.wikipedia.org/wiki?curid=1726989", "title": "Dendrogale murina", "text": "La tupaia a coda sottile settentrionale (\"Dendrogale murina\") \u00e8 una specie di tupaia diffusa in Indocina (Thailandia, Cambogia e Vietnam), dove popola le aree ricoprete di foresta non eccessivamente fitta.\nDescrizione.\nMisura circa una trentina di centimetri, una buona met\u00e0 (se non di pi\u00f9) dei quali occupata dalla coda, lunga e ricoperta da peluria corta e folta.\nLa parte dorsale e le zampe sono di colore nero, il ventre, la gola, gli arti e la coda sono di colore giallo dorato. Una striscia color giallo-arancio corre lateralmente al muso dal naso alle orecchie, passando appena sotto i grandi occhi.\nSulle spalle e sul posteriore si possono notare dei riflessi ramati del pelame."}
{"id": "1726991", "revid": "729019", "url": "https://it.wikipedia.org/wiki?curid=1726991", "title": "Prima guerra del Congo", "text": "La Prima guerra del Congo fu un conflitto combattuto fra 1996 e 1997 da diverse nazioni centrafricane e che vide la fine del regime del generale Mobutu in Congo.\nOrigini.\nNel 1994, al termine dell'atroce genocidio del Ruanda, l'RPF (Fronte Patriottico Ruandese) di Paul Kagame assunse il controllo del Ruanda. Pi\u00f9 di due milioni di persone di etnia Hutu si rifugiarono entro i confini dei paesi confinanti, in particolare nello Zaire (odierna Repubblica Democratica del Congo) governato da Mobutu, nella speranza di salvarsi dalle violenze delle milizie dell'etnia Tutsi che, aiutate da Burundi e Uganda, erano decise a vendicarsi del genocidio subito dagli Hutu.\nNello Zaire, oltre ai rifugiati, si nascosero tuttavia numerosi guerriglieri Hutu che iniziarono a dare la caccia ai Tutsi di nazionalit\u00e0 congolese. I Tutsi congolesi (Banyamulenge), a quel punto, decisero di unirsi agli oppositori di Mobutu e, con il sostegno dell'Uganda e dell'Angola, formarono l'Alleanza delle Forze Democratiche per la Liberazione dello Zaire (AFDLC), guidata da Laurent-D\u00e9sir\u00e9 Kabila. Scoppi\u00f2 cos\u00ec la Prima guerra del Congo.\nIl conflitto (1996-1997).\nCol supporto attivo di Ruanda, Uganda e Angola, l'esercito ribelle di Kabila cal\u00f2 lungo il corso del fiume Congo, incontrando soltanto una debole resistenza da parte del regime ormai in rovina di Mobutu. La maggior parte dei combattenti di Kabila era di etnia tutsi, e molti avevano gi\u00e0 combattuto nei conflitti nella regione dei Grandi Laghi. Lo stesso Kabila godeva di credibilit\u00e0 perch\u00e9 era stato per molto tempo avversario politico di Mobutu, essendo stato un seguace di Patrice Lumumba, il primo Presidente del Congo indipendente che fu assassinato nel 1961 ed estromesso dal potere da una combinazione delle forze interne ed esterne, sostituite da Mobutu nel 1965.\nKabila si era dichiarato marxista e ammiratore di Mao Zedong. Aveva guidato una ribellione armata nello Zaire orientale per quasi due decenni, sebbene, secondo l'opinione di Che Guevara sui primi anni di tale conflitto, non avesse un'ispirazione politica determinata. L'esercito di Kabila cominci\u00f2 a muoversi lentamente verso ovest nel dicembre 1996, verso la conclusione della crisi dei rifugiati dei Grandi Laghi, prendendo il controllo delle citt\u00e0 e delle miniere vicine al confine, consolidandone il controllo. Sono stati riportati dei massacri e delle repressioni brutali da parte dell'esercito ribelle.\nUn ricercatore dei diritti dell'uomo dell'ONU ha pubblicato le dichiarazione dei testimoni che sostengono che l'ADFLC di Kabila ha preso parte ai massacri e che quasi 60.000 civili sono stati uccisi dall'esercito che avanzava (ci\u00f2 \u00e8 stato negato energicamente dall'ADFLC). Roberto Garreton ha dichiarato che la sua ricerca a Goma ha fatto risultare dichiarazioni di scomparse, torture e omicidi. Cit\u00f2 Moese Nyarugabo, un assistente di Mobutu, che ha detto che uccisioni e sparizioni dovrebbero essere previste in tempo di guerra. Le forze armate di Kabila lanciarono un'offensiva nel mese di marzo del 1997 e chiesero la resa del governo.\nIl 27 marzo i ribelli presero la citt\u00e0 di Kasenga; il governo neg\u00f2 tuttavia il successo dei ribelli, iniziando una lunga serie di dichiarazioni false da parte del Ministro della Difesa riguardo all'andamento della guerra. Trattative furono proposte verso la fine di marzo; il 2 aprile venne insediato un nuovo Primo Ministro, \u00c9tienne Tshisekedi, rivale da lungo tempo di Mobutu. Kabila, che in questo momento controllava quasi un quarto del paese, ritenne questo fatto irrilevante ed avvert\u00ec Tshisekedi che non avrebbe preso parte ad un nuovo governo se lui avesse accettato la carica.\nDurante il mese di aprile l'ADFLC comp\u00ec consistenti progressi lungo il corso del fiume, ed entro maggio arriv\u00f2 alla periferia di Kinshasa. Il 16 maggio 1997 l'esercito multinazionale guidato da Kabila combatt\u00e9 per assicurarsi l'aeroporto di Lubumbashi, dopo il fallimento dei colloqui di pace e la fuga di Mobutu dal paese. Mobutu mor\u00ec il 7 settembre 1997 in Marocco. \nLa vittoria di Kabila.\nDopo essersi assicurato la vittoria, Kabila controllava cos\u00ec Kinshasa. Nello stesso 16 maggio si autoproclam\u00f2 presidente ed immediatamente ordin\u00f2 una violenta azione repressiva per ristabilire l'ordine.\nDopodich\u00e9 cominci\u00f2 un tentativo per riorganizzare la nazione. Kabila incontr\u00f2 degli ostacoli notevoli a governare il paese, che aveva rinominato Repubblica Democratica del Congo (RDC). Oltre a tensioni politiche fra i vari gruppi per raggiungere il potere e al debito estero enorme, i suoi sostenitori stranieri si dimostrarono poco disposti ad andarsene come richiesto. La cospicua presenza rwandese nella capitale prese a sembrare troppo ingombrante agli occhi di molti congolesi, che cominciarono a vedere Kabila come una pedina delle potenze straniere.\nLe tensioni raggiunsero livelli pi\u00f9 alti il 14 luglio 1998, quando Kabila licenzi\u00f2 il suo capo del personale, il ruandese James Kabarebe, e lo sostitu\u00ec con un nativo congolese, Celestin Kifwa, pensando di poter contare su una base politica congolese consolidata e di poter stabilire una certa distanza fra la sua amministrazione e le nazioni straniere che lo avevano posto al comando. \nDue settimane dopo ordin\u00f2 a tutte le forze militari ugandesi e ruandesi di lasciare il paese. In 24 ore i consiglieri militari rwandesi presenti a Kinshasa furono scacciati senza troppe cerimonie. La cosa allarm\u00f2 soprattutto i Banyamulenge del Congo orientale, le cui tensioni con i gruppi etnici vicini erano state una delle cause della guerra, e che erano all'epoca uno degli strumenti con cui il Ruanda influenzava gli eventi in Congo. Temendo di tornare ad essere perseguitati, i Banyamulenge sarebbero diventati nuovamente la scintilla di un'altra esplosione di violenza. Cos\u00ec scoppi\u00f2 la seconda guerra del Congo."}
{"id": "1726992", "revid": "1305772", "url": "https://it.wikipedia.org/wiki?curid=1726992", "title": "Henry Hill", "text": "Dal 1955 al 1980 fu un esponente della famiglia mafiosa dei Lucchese. Dal 1980 decise di collaborare con le autorit\u00e0 dell'FBI, e, grazie alla sua testimonianza, diversi membri della famiglia mafiosa dei Lucchese, tra cui Paul Vario e James Burke vennero condannati per numerosi reati.\nLa sua vita venne raccontata nel libro \"Il delitto paga bene\" (\"Wiseguy: Life in a Mafia Family\"), scritto da Nicholas Pileggi. Dal libro, il regista Martin Scorsese ha tratto, nel 1990, il celebre film \"Quei bravi ragazzi\" (\"Goodfellas\"), nel quale il personaggio di Henry Hill \u00e8 interpretato dall'attore Ray Liotta (da adulto) e Christopher Serrone (da ragazzo).\nBiografia.\nHill nacque a Manhattan, borough di New York, l'11 giugno del 1943, figlio di Henry Hill Sr., un elettricista irlandese, emigrato negli Stati Uniti da bambino, e di Carmela Costa-Hill, una casalinga statunitense, figlia a sua volta di immigrati siciliani. Crebbe con i suoi sette fratelli in una piccola casa presso Brownsville, un poverissimo quartiere di Brooklyn, all'epoca abitato prevalentemente da italo-americani.\nFin da piccolo, Henry provava una certa ammirazione per i mafiosi locali che s'incontravano all'altro lato della strada di fronte a casa sua; tra questi c'era Paul Vario, capo della famiglia criminale dei Lucchese. Verso l'et\u00e0 di 10 anni inizi\u00f2 a fare piccole commissioni presso la casa di Paul.\nIl primo arresto avvenne quando tent\u00f2 di utilizzare una carta di credito rubata per acquistare pneumatici presso un distributore di benzina. Rifiutando di fare rivelazioni alla polizia, si guadagn\u00f2 il rispetto di un membro della famiglia mafiosa dei Lucchese, Jimmy Burke, che vide nel ragazzo grandi potenzialit\u00e0. In seguito, il giovane Henry lasci\u00f2 la scuola per dedicare tutto il suo tempo alla collaborazione con la famiglia criminale. Hill, come del resto lo stesso Burke, non poteva diventare un vero e proprio affiliato della mafia, a causa delle sue origini irlandesi. Tuttavia, fintanto che guadagnavano per la famiglia, senza collaborare con le autorit\u00e0, la mafia era ben contenta di avere dei membri \"esterni\" di origine non italiana (o, come nel caso di Henry, parziali).\nNel 1960, Hill si arruol\u00f2 per tre anni nell'esercito di stanza a Fort Bragg, vicino a Fayetteville (in North Carolina). Fu un membro dell'82\u00aa Divisione Aviotrasportata, ma mantenne per tutto il tempo i contatti con Vario e suoi amici a New York. Hill continu\u00f2 a \"fare affari\" durante il servizio militare comprando cibo extra, facendo prestiti sui salari ai suoi commilitoni e comprando sigarette esentasse. Prima di essere congedato, Hill pass\u00f2 2 mesi in un carcere militare per rissa e furto dell'auto di uno sceriffo.\nNel 1963 torn\u00f2 a New York, anno che vide l'inizio della fase pi\u00f9 importante e conosciuta della sua carriera criminale. Hill e gli amici intimi: Burke, Tommy DeSimone e altri nella banda iniziarono a sequestrare camion e autoarticolati, a vendere merci rubate, a importare e vendere sigarette di contrabbando, dedicandosi anche al prestito a usura e alle scommesse clandestine. Nel 1967 pianificarono una rapina all'Air France, mentre nel 1978 realizzarono il celebre colpo alla Lufthansa, cos\u00ec come furono implicati in molti omicidi legati alla mafia, prevalentemente consistenti nell'eliminazione di complici scomodi o inaffidabili.\nNel 1965, conobbe la sua futura moglie, Karen Freid, una donna di origine ebraica. I due volarono in Nord Carolina, dove venne celebrato un grande matrimonio ebraico, al quale furono invitati molti degli amici gangster. Dopo la nascita di 2 figli, nel 1968, affittarono un appartamento in una casa bifamiliare a Island Park, New York.\nRottura tra Hill, Vario e Burke.\nHill fu rilasciato sulla parola insieme ai sequestratori di camion, Verdetto e Salvateri, dopo aver scontato 6 anni su 10 per una condanna per estorsione. Hill e Burke avevano picchiato e colpito con la pistola un giocatore d'azzardo a Tampa, in Florida, che aveva contratto un importante debito di gioco nei confronti di alcuni loro amici, Luis e Raul Charbonier. Anche Burke fu rilasciato sulla parola, pi\u00f9 o meno nello stesso periodo in cui fu rilasciato Hill.\nDurante la prigionia Hill aveva preso contatto con uno spacciatore di droga di Pittsburgh, un tale Paul Mazzei, che vendeva droga per aiutare la moglie e i suoi due bambini. Dopo la libert\u00e0 sulla parola, Vario disse a Hill che era venuto a conoscenza dei suoi traffici durante la detenzione, e di comprendere perch\u00e9 lo aveva fatto, ma intimandogli di smetterla, ora che era fuori.\nVario si opponeva fermamente al traffico di droga nella sua banda, questo perch\u00e9 le pene per questa attivit\u00e0 illegale erano cos\u00ec lunghe, che spesso il condannato, pur di ottenere una condanna pi\u00f9 lieve, diventava informatore della polizia. Hill aveva iniziato un traffico interstatale di stupefacenti con Mazzei e la possibilit\u00e0 di guadagnare grandi somme di denaro era troppo forte per poter resistere.\nUn proficuo traffico di droga.\nInizi\u00f2 cos\u00ec con la vendita di marijuana, cocaina, eroina e \"quaalude,\" guadagnando enormi quantit\u00e0 di denaro. Dopo l'assassinio di molti suoi amici da parte di Burke a seguito del colpo alla Lufthansa, e la morte del suo migliore amico Tommy De Simone, Hill divenne estremamente paranoico.\nHill e Mazzei tentarono di truccare una partita di basket universitario al fine di speculare sulle vincite delle scommesse. Tale tentativo fu posto in atto quando Mazzei convinse Rick Kuhn, del Boston College Center. Kuhn incoraggi\u00f2 la squadra a partecipare alla truffa, suscitando uno scandalo, quando la vicenda venne resa pubblica. Hill convinse, negli anni settanta, un arbitro della NBA, che aveva maturato grossi debiti di gioco, a truccare le partite.\nL'arresto per traffico di stupefacenti.\nNel 1980, fu arrestato con l'accusa di traffico di stupefacenti. L'FBI lo convinse che gli altri membri della famiglia a cui apparteneva stavano progettando di assassinarlo. Vario lo voleva morto a causa della droga, e Burke per evitare che lo indicasse come uno degli autori del furto ai danni della Lufthansa.\nHill ascolt\u00f2 un'intercettazione nel corso della quale Angelo Sepe e Anthony Stabile non vedevano l'ora di vederlo morto e dicevano a Burke che Henry \"non era buono\" e che era solo un drogato. Burke rispose che non dovevano preoccuparsi. Pertanto Hill si convinse allora definitivamente a collaborare, quando gli agenti dell'FBI gli mostrarono le registrazioni di una telecamera a circuito chiuso nella quale Burke diceva a Vario che era ormai necessario \"fare a pezzi\" Henry. Comunque, Hill non era ancora pronto a parlare con gli inquirenti. Mentre si trovava nella sua cella, i poliziotti gli dicevano che il giudice, Ed McDonald, voleva parlargli ma lui gridava \"Affanculo voi e il giudice\".\nMentre era recluso divenne ancora pi\u00f9 paranoico, perch\u00e9 credeva che Burke avesse infiltrato qualcuno dei suoi tra le guardie per ucciderlo. Mentre Karen, la moglie di Henry, era a casa a preoccuparsi per le sorti del marito, continuava a ricevere telefonate dalla moglie di Jimmy Burke, Mickey, che le chiedeva quando Henry sarebbe tornato a casa e se lei avesse bisogno di aiuto.\nQuando Henry venne finalmente rilasciato su cauzione, si incontr\u00f2 con Burke in un ristorante che frequentavano abitualmente. Burke gli disse che si sarebbero rivisti al bar di \"Charlie the Jap\" che Henry non conosceva e di cui non aveva mai sentito parlare. Henry and\u00f2 insieme a Karen a casa di Burke e gli chiese l'indirizzo del luogo dove, insieme a Anthony Stabile, avrebbe dovuto uccidere il figlio di Bobby Germaine. Sapeva che andandoci sarebbe morto ma aveva bisogno di denaro.\nMcDonald, che non voleva correre altri rischi ,arrest\u00f2 Henry come \"testimone implicato\" nel furto alla Lufthansa. Henry si decise a diventare un collaboratore di giustizia e sigl\u00f2 un accordo con le autorit\u00e0 il 27 maggio 1980. Nel 2011, un mafioso di piccolo calibro, Greg Bucceroni, afferm\u00f2 che dopo l'arresto di Hill, Burke gli offr\u00ec dei soldi per eliminare Henry in grande stile ma Bucceroni rifiut\u00f2 perch\u00e9 non voleva essere coinvolto nell'omicidio. Poco tempo dopo l'arresto di Hill, Burke e altri componenti della famiglia Lucchese vennero arrestati.\nLa vita da informatore.\nHill divenne il principale accusatore del suo clan per evitare sia il carcere che la vendetta della mafia. Grazie alla sua testimonianza, la magistratura americana pot\u00e9 infliggere 50 sentenze di condanna. Jimmy Burke fu condannato a 20 anni di reclusione per aver tentato di truccare il risultato dei \"Boston College basketball\". In seguito venne condannato all'ergastolo per l'omicidio di Richard Eaton. Burke mor\u00ec di cancro a 64 anni, il 13 aprile 1996, mentre era ancora in carcere.\nPaul Vario venne condannato per estorsione ai danni di alcune compagnie aeree all'aeroporto JFK. Mor\u00ec a 73 anni, per insufficienza respiratoria, il 3 maggio 1988 nella prigione di Fort Worth. Henry Hill, sua moglie Karen e i loro 2 figli entrarono nel Programma di Protezione Testimoni, cambiarono i loro nomi, venendo trasferiti in diverse localit\u00e0 segrete come: Omaha, Independence, Redmond e Seattle.\nL'arresto durante il programma di protezione testimoni.\nNel 1989, dopo 24 anni di matrimonio, Hill e sua moglie Karen divorziarono. In seguito ai numerosi crimini commessi durante il programma di protezione testimoni, vennero espulsi dal programma nei primi anni novanta. Hill fu arrestato nel 1987 a Seattle per crimini legati alla droga e nel marzo 2005 a Platte in Nebraska. Hill aveva lasciato il suo bagaglio all'aeroporto Lee Bird Field di North Platte in Nebraska; al suo interno fu trovato tutto l'occorrente per la raffinazione della droga, tubi in vetro con residui di cocaina e metanfetamina. Nel settembre del 2005 venne condannato a sei mesi di reclusione.\nGrazie alla pubblicit\u00e0 ottenuta, Hill vendeva i suoi quadri su eBay, fu spesso ospite del \"The Howard Stern Show\", lavor\u00f2 per un certo periodo come \"chef\" in un ristorante italiano nel Nebraska e la sua salsa per spaghetti \"Sunday Gravy\" era venduta su internet. Per anni combatt\u00e9 l'alcolismo, affermando che fu la prigione a salvargli la vita. Nell'ottobre 2007 apr\u00ec a West Haven, nel Connecticut, un ristorante, il \"Wiseguys\". Fu anche il proprietario del ristorante chiamato \"The Suite\".\nHenry Hill e lo scrittore Daniel Simone hanno collaborato alla produzione di un libro e di un film intitolati, \"The Lufthansa Heist\", basati sul famoso furto alla Lufthansa nel 1978 al Kennedy Airport. Nell'autunno 2006 apparve in una foto con Ray Liotta per la trasmissione \"Entertainment Weekly\". Fu Liotta a convincerlo ad entrare in un centro di riabilitazione.\nHenry Hill, che ha vissuto fino alla morte a Malib\u00f9 in California con la sua fidanzata Lisa Caserta, mor\u00ec a Los Angeles, il 12 giugno 2012, all'et\u00e0 di 69 anni."}
{"id": "1726995", "revid": "767487", "url": "https://it.wikipedia.org/wiki?curid=1726995", "title": "Renoir, My Father", "text": "Renoir, My Father \u00e8 un film del 1978 diretto da Alan Cooke e basato sulla vita del pittore francese Pierre-Auguste Renoir."}
{"id": "1726997", "revid": "33689", "url": "https://it.wikipedia.org/wiki?curid=1726997", "title": "Barbarian", "text": "Barbarian \u00e8 un videogioco a piattaforme pubblicato dalla Psygnosis per Amiga, Atari ST, MS-DOS Amstrad CPC, Commodore 64, MSX e ZX Spectrum nel 1987.\nModalit\u00e0 di gioco.\nIl protagonista di \"Barbarian\" \u00e8 per l'appunto un barbaro, chiaramente ispirato a Conan il Barbaro.\nNell'introduzione della versione MS-DOS, la parola \"Barbarian\" viene scandita attraverso l'audio generato dal PC speaker. \nIl giocatore pu\u00f2 selezionare le azioni del personaggio cliccando su un apposito men\u00f9 posto nella parte inferiore dello schermo, azioni che il personaggio eseguir\u00e0 in sequenza.\nEpisodi successivi.\nIl gioco ebbe un buon successo di critica e di pubblico, e nel 1991 fu pubblicato un sequel, \"Barbarian II\".\nLo stesso sistema di controllo di \"Barbarian\" fu utilizzato nel pi\u00f9 famoso \"Obliterator\", pubblicato da Psygnosis nel 1988."}
{"id": "1727007", "revid": "1305772", "url": "https://it.wikipedia.org/wiki?curid=1727007", "title": "Barbarian II", "text": "Barbarian II \u00e8 un videogioco d'azione pubblicato dalla Psygnosis per Amiga e Atari ST nel 1991, seguito di \"Barbarian\". Ha per protagonista un barbaro che deve esplorare ambienti a piattaforme (solo il primo livello si svolge in una foresta piana, priva di piattaforme) affrontando nemici umani e mostri."}
{"id": "1727013", "revid": "1305772", "url": "https://it.wikipedia.org/wiki?curid=1727013", "title": "Bill's Tomato Game", "text": "Bill's Tomato Game \u00e8 un videogioco rompicapo sviluppato e pubblicato dalla Psygnosis per Amiga e Atari ST nel 1992."}
{"id": "1727015", "revid": "290948", "url": "https://it.wikipedia.org/wiki?curid=1727015", "title": "Capilene", "text": ""}
{"id": "1727016", "revid": "842", "url": "https://it.wikipedia.org/wiki?curid=1727016", "title": "Bills Tomato Game", "text": ""}
{"id": "1727019", "revid": "258694", "url": "https://it.wikipedia.org/wiki?curid=1727019", "title": "LiveCD", "text": ""}
{"id": "1727033", "revid": "125833793", "url": "https://it.wikipedia.org/wiki?curid=1727033", "title": "Bora Bora", "text": "Bora Bora (tahitiano: Porapora) \u00e8 un'isola facente parte dell'arcipelago delle Isole della Societ\u00e0, precisamente nel gruppo delle Isole Sottovento, nell'Oceano Pacifico. Amministrativamente \u00e8 ricompresa nella collettivit\u00e0 d'oltremare della Polinesia Francese e comprende l'omonimo comune (capoluogo Vaitape), cui appartiene anche l'atollo di Tupai.\nGeografia.\nSituata a 250\u00a0km a nord-ovest di Tahiti, Bora Bora presenta una conformazione alquanto singolare. L'isola propriamente detta sorge infatti al centro di una laguna, circondata a nord e a est da due lunghi \"motu\", chiamati rispettivamente Motu Mute (su cui sorge anche l'aeroporto di Bora Bora) e Motu Piti Aau. A nord-est la barriera corallina affiora con piccoli \"motu\", separati da brevi tratti di mare di poca profondit\u00e0, e con l'isolotto di Tevairoa. Infine a sud-ovest sorge un altro \"motu\", Motu Toopua. Tra quest'ultimo e Tevairoa si trova un altro piccolo isolotto, Teavanui, in prossimit\u00e0 del quale \u00e8 presente l'unico punto in cui la barriera corallina si interrompe e attraverso il quale la laguna pu\u00f2 comunicare (specie a livello di collegamenti navali) con l'Oceano. Per il resto la barriera corallina cinge Bora Bora come una diga, e questo anche a sud, ove non affiorano dall'acqua \"motu\" o isolotti.\nLa particolare forma suddetta si deve all'origine di Bora Bora, che in epoche remote (si stima durante il Pliocene superiore, precisamente tra 3,45 e 3,10 milioni di anni fa) era un gigantesco complesso vulcanico, che con il passare degli anni sub\u00ec un progressivo inabissamento. Di esso oggi resta un vulcano spento, il monte Otemanu (727\u00a0m), massima cima di Bora Bora.\nCentri abitati.\nIl principale centro di Bora Bora \u00e8 Vaitape (4.927 abitanti), che \u00e8 anche capoluogo comunale, nonch\u00e9 dell'omonimo comune associato. Altri centri rilevanti sono Faanui e Anau.\nStoria.\nAbitata fin dal IV secolo d.C. dagli antichi polinesiani (che la chiamarono \"Vava'u\"), fu avvistata per la prima volta dagli europei nel 1722, con il navigatore olandese Jakob Roggeveen. Nel 1769 fu nuovamente avvistata da James Cook, che vi pose per la prima volta piede nel 1777. Circa mezzo secolo dopo, precisamente nel 1820, la London Missionary Society vi fond\u00f2 una missione. Nel 1842, tuttavia, l'isola fu trasformata in protettorato francese pur continuando a mantenere una propria sostanziale indipendenza e a mantenere un regime monarchico locale.\nDurante la Seconda guerra mondiale, Bora Bora ospit\u00f2 una base statunitense, comprensiva di 5.000 soldati e 9 navi. L'isola fu dotata anche di un sistema di fortificazioni, per difendersi dagli attacchi dei giapponesi.\nEconomia.\nCome gran parte delle isole polinesiane, Bora Bora basa la propria economia essenzialmente sulla pesca e sul turismo. I pi\u00f9 importanti centri turistici sorgono sui \"motu\" e sono frequentati ogni anno da migliaia di visitatori. Per la sua bellezza Bora Bora \u00e8 chiamata la \"perla del Pacifico\".\nSport.\nA livello sportivo, Bora Bora \u00e8, insieme con le vicine Huahine, Raiatea e Tahaa, una delle quattro isole tra le quali si svolge l\"'Hawaiki Nui Va'a\", competizione internazionale di canoe polinesiane (\"va'a\").\nCuriosit\u00e0.\nNel 2013 l'isola di Bora Bora \u00e8 divenuta oggetto di un gioco da tavolo ideato da Stefan Feld edito dalla tedesca Alea, che porta il suo nome."}
{"id": "1727035", "revid": "986213", "url": "https://it.wikipedia.org/wiki?curid=1727035", "title": "Federico Guglielmo di Brandeburgo-Schwedt", "text": "Biografia.\nInfanzia e successione.\nFederico era figlio di Filippo Guglielmo di Brandeburgo-Schwedt e della moglie Giovanna Carlotta di Anhalt-Dessau. Federico Guglielmo era conosciuto come un uomo brutale a causa del suo carattere irascibile, della sua severit\u00e0 e dei modi grossolani. Fu educato e cresciuto dallo zio, il re Federico I, e poi da suo cugino, il re Federico Guglielmo I. Il suo bastone era tanto temuto quanto quello del suo omonimo reale. Alla morte del padre, nel 1711, era ancora minorenne, pertanto venne posto sotto la tutela di Federico Guglielmo I di Prussia.\nMargravio di Brandeburgo-Schwedt.\nDurante il Grand Tour visit\u00f2 Ginevra nel 1715 e l'Italia nel 1716. Il 15 giugno 1723 divenne un generale dell'esercito prussiano. Il 10 luglio 1737 fu nominato luogotenente generale. \nL'esistenza del ramo di Schwedt della dinastia degli Hohenzollern, discendenti dal padre di Federico I ed essendo \"principi del sangue\", rappresentavano una minaccia teorica per i re prussiani. Federico Guglielmo I cerc\u00f2 di neutralizzare questa minaccia mantenendo stretti rapporti con i suoi cugini. In seguito al raggiungimento dell'et\u00e0 adulta del margravio, il re era talmente intimorito da qualsiasi attivit\u00e0 politica segreta da parte di suo cugino che invi\u00f2 spie a Schwedt per scoprire chi incontravano Federico Guglielmo e suo fratello.\nEra noto anche come il \"grande Margravio\", questo a causa degli innumerevoli palazzi che fece costruire a Schwedt durante il suo regno. In contrasto con la politica di suo padre, Federico II cerc\u00f2 di prendere le distanze dai suoi cugini Schwedt, umiliandoli in ogni occasione. Li rese sgraditi alla sua corte, minacciando l'autorit\u00e0 del margravio nei suoi stessi domini incoraggiando denunce e azioni legali da parte dei suoi inquilini e dei vicini e, pi\u00f9 efficacemente, ha marginalizzato la posizione dei fratelli Schwedt all'interno dell'esercito prussiano. Il margravio Federico Guglielmo fu rimosso dal comando nell'esercito, una denigrazione che il re estese anche ai suoi fratelli.\nMatrimonio.\nFederico spos\u00f2 nel 1734 Sofia Dorotea di Prussia, figlia di Federico Guglielmo I di Prussia. Il matrimonio venne concordato su espressa volont\u00e0 del re Federico Guglielmo contro il volere di sua figlia. \nEbbe un figlio illegittimo: Georg Wilhelm von J\u00e4gersfeld (1725-1797).\nNon fu un'unione felice. Sofia fugg\u00ec spesso a protezione del fratello, il re Federico. Quest'ultimo non si ferm\u00f2 alle ammonizioni amichevoli, ma mand\u00f2 il generale Meir a Schwedt con autorit\u00e0 illimitata di proteggere la margravina dal marito. Alla fine vissero in luoghi separati: Sofia nel castello di Montplaisir e Federico Guglielmo nel castello di Schwedt.\nMorte.\nFederico Guglielmo mor\u00ec il 4 marzo 1771 a Wildenbruch. \nMorto senza eredi, gli successe il fratello Federico Enrico.\nDiscendenza.\nDal matrimonio tra Federico e Sofia Dorotea di Prussia nacquero cinque figli:"}
{"id": "1727037", "revid": "1305772", "url": "https://it.wikipedia.org/wiki?curid=1727037", "title": "Blood Money (videogioco)", "text": " \nBlood Money \u00e8 uno sparatutto a scorrimento sviluppato dalla software house britannica DMA Design e pubblicato dalla Psygnosis per Amiga, Atari ST e MS-DOS nel 1989, poi Commodore 64 nel 1990.\nIl gioco permette di pilotare quattro tipi di veicoli in ambientazioni fantascientifiche, con scorrimento in direzione variabile; la maggior parte dei nemici, una volta distrutti, rilascia delle monete (da cui il titolo, traducibile come \"soldi insanguinati\").\nLo sviluppo di \"Blood Money\" inizi\u00f2 subito dopo l'uscita del precedente \"Menace\", da cui ha infatti ereditato elementi in comune. Il team di sviluppo, guidato da David Jones, ha utilizzato hardware avanzato per sviluppare Blood Money, spingendo la tecnologia dell'epoca a livelli superiori. Il gioco ha ricevuto recensioni molto positive, con lodi soprattutto indirizzate al gameplay e alla grafica, divenendo anche un successo commerciale, vendendo oltre 40.000 copie.\nTrama.\n\"Spondulix\" \u00e8 uno studente, che si trova in trasferta sul pianeta \"Thanatopia 32\". Stanco della monotonia dell'ambiente scolastico, decide di partecipare ad uno spericolato \"safari spaziale\" su quattro diversi pianeti sconosciuti, ma non possiede il denaro necessario per l'iscrizione. Demoralizzato decide di tornare allo studio, abbandonando l'idea del safari spaziale, tuttavia una lettera in arrivo dai suoi genitori lo spinger\u00e0 ad entrare in azione.\nModalit\u00e0 di gioco.\nIl videogioco si sviluppa su una computer grafica 2D, con visuale laterale e scorrimento in direzioni variabili. Il giocatore, oppure due giocatori in cooperazione simultanea, si muove attraverso quattro diversi livelli su differenti pianeti, prendendo il controllo di un veicolo che cambia a ogni livello superato: un elicottero nel \"mondo di metallo\", un sottomarino nel \"mondo d'acqua\", una tuta volante nel \"mondo di ghiaccio\" e un caccia intercettore nel \"mondo di fuoco\". Ogni veicolo \u00e8 dotato di un armamento unico, che il giocatore usa per attaccare i nemici mentre avanzano verso di lui. Con il denaro rilasciato dai nemici distrutti, sotto forma di monete da raccogliere, \u00e8 possibile acquistare negli appositi negozi i power-up per il veicolo, che conferiscono armi e potenziamenti aggiuntivi, come il missile aria-aria o la bomba al neutrone. Oltre ai comuni nemici, \u00e8 necessario stare attenti ai \"ladri\": il contatto con questi alieni non riduce l'energia, ma essi rubano il denaro raccolto dal giocatore. L'energia dei veicoli rappresenta i punti ferita del giocatore, e si esaurisce quando il veicolo impatta o tocca i nemici \u2013 tranne, appunto, i \"ladri\" \u2013 e le pareti dei livelli. Quando tutta l'energia viene persa, il giocatore perde una vita; all'inizio del gioco tre vite sono disponibili ma altre di queste possono essere raccolte progredendo attraverso i livelli. Quando tutte le vite si esauriscono, si va incontro al \"game over\" e il giocatore viene inviato alla schermata iniziale per ricominciare. I primi due livelli possono essere selezionati a partire dall'inizio del gioco; successivamente al completamento di uno \u00e8 possibile selezionare qualsiasi mondo senza restrizioni. Alla fine di ogni livello, per completarlo, \u00e8 necessario sconfiggere un boss.\nSviluppo.\nDopo il successo di \"Menace\", uscito nel 1988, David Jones inizi\u00f2 a sviluppare \"Blood Money\" il 4 gennaio 1989, su un computer dotato di microprocessore \"Intel 80386\" a 25 MegaHertz concessogli dalla stessa Psygnosis, assieme ad un \"Intel System Development Kit\". Al momento dello sviluppo, Jones vide \"Blood Money\" come un perfezionamento alla base del progetto di Menace. Nella realizzazione di \"Blood Money\", Jones \u00e8 stato fortemente ispirato da \"Mr. Heli\", sviluppato dalla Irem nel 1987. La copertina del gioco \u00e8 stata disegnata dall'artista inglese Peter Andrew Jones, inizialmente per il romanzo \"Il difensore\" di Larry Niven, ma poi adattata al gioco.\nCon Blood Money, David Jones era determinato a fare uso completo della scala di colori dell'Amiga, optando per utilizzare un sistema di \"blitter\" che permetteva una elaborazione dati pi\u00f9 rapida. Tony Smith, che aveva gi\u00e0 lavorato su Menace, concep\u00ec la grafica per Blood Money, mentre Jones inizi\u00f2 a lavorare su un nuovo sistema di scorrimento per il gioco. Mike Dailly si occup\u00f2 di creare un metodo efficiente per spostare i nemici sullo schermo, che poi Jones incorpor\u00f2 in Blood Money. Le animazioni del gioco affascinarono l'amico di Jones, Gary Timmons, che poi inizi\u00f2 a sperimentare lavori con il programma \"Deluxe Paint\" creato dalla Electronic Arts; la sua abilit\u00e0 con Deluxe Paint, che lo port\u00f2 ad essere assunto in DMA Design, avrebbe ispirato alcune delle animazioni poi utilizzate nel gioco successivo, \"Walker\", del 1993.\nDella conversione del gioco per MS-DOS si occup\u00f2 Tim Ansell di The Creative Assembly, mentre della versione Atari ST, si occup\u00f2 un amico di Jones, Wayne Smithson; la versione per Commodore 64 venne realizzata da Dailly, successivamente al \"Personal Computer World Show\" nel settembre 1989. Per la versione Commodore, Dailly dovette scrivere un nuovo sistema per gli \"sprite\" e rielaborare lo scorrimento multi-direzionale; inoltre programm\u00f2 personalmente le \"funzioni\" all'avvio della musicassetta in modo che il giocatore potesse intrattenersi con un mini-gioco, mentre \"Blood Money\" era in fase di caricamento.\nSmith riprogett\u00f2 la grafica per il porting del Commodore, ma rimase piuttosto sbandato dalle limitazioni dell'hardware: fu necessario disegnare il doppio dei pixel utilizzando il medesimo programma, \"Deluxe Paint\", e limitare il rendering ad una profondit\u00e0 di colore pari a sedici. Dailly termin\u00f2 lo sviluppo della versione per Commodore 64 il 12 marzo 1990.\nAccoglienza.\n\"Blood Money\" ha ricevuto recensioni positive da parte della critica, in particolare per il suo gameplay, sofisticatezza grafica e suono; il gioco ha venduto oltre 40.000 copie, il doppio di quelle vendute da \"Menace\".\n\"Stuart Wynne\" di \"Zzap!\" britannica ha trovato nel gioco \"un'esperienza superba\", mentre \"Robin Hogg\" della stessa rivista ha descritto la qualit\u00e0 grafica come una delle migliori del suo tempo, lodando le animazioni e gli sfondi. Sempre \"Zzap!\" ha classificato \"Blood Money\" come il miglior gioco Amiga degli anni 1980.\nGary Barrett di \"ST/Amiga Format\" britannica, e l'italiana \"Amiga Byte 14\", hanno definito il gioco come il migliore shoot 'em up su Amiga. Al contrario, Mike Pattenden di \"CU Amiga\" ha criticato la difficolt\u00e0, ritenendola poco ripagante per il giocatore. Anche \"Commodore Computer Club\" ne critic\u00f2 l'eccessiva difficolt\u00e0. La rivista \"The One\" ha ammesso che \"Blood Money\" \u00e8 \u00abtra gli shoot 'em up pi\u00f9 impegnativi e tecnicamente meglio realizzati\u00bb; mentre \"ST Format\" lo ha dichiarato il secondo miglior shoot 'em up del 1990.\n\"Paul Glancey\" di \"Computer and Video Games\" ha apprezzato la sequenza di apertura del gioco, e ha affermato di come gli sprite siano \u00abtra i meglio realizzati ed animati in un gioco per Amiga\u00bb. Anche The Games Machine ha trovato la grafica di ottima fattura, definendola \u00abassolutamente impressionante\u00bb. Invece, Pattenden di \"CU Amiga\" ha criticato la qualit\u00e0 visiva, accusandola di possedere poca profondit\u00e0.\nLa componente audio del gioco ha ricevuto molti elogi. \"Phil King\" di \"Zzap!\" \u00e8 rimasto colpito dalla colonna sonora, e in particolare dalla musica introduttiva. Allo stesso modo \"The Games Machine\" britannica ha apprezzato l'audio del gioco, specificando di come sia dotato di un suono \"eccellente\"; Gary Barrett di \"ST/Amiga Format\" ha preferito i singoli effetti audio piuttosto che la colonna sonora, giudicando per\u00f2 il tutto inferiore alla qualit\u00e0 di \"Menace\". Molto pi\u00f9 severo \u00e8 stato Pattenden di \"CU Amiga\" che ha giudicato l'audio del gioco \u00ab[dotato di] una colonna sonora povera ed effetti sonori nella media\u00bb.\nNon sono mancati comunque voti estremamente critici e negativi nei confronti del gioco. Esemplare \u00e8 quello della rivista \"K\" che ha conferito alla versione per Commodore 64 una piena insufficienza, affermando: \u00abPurtroppo il gioco per 16-bit era privo di spessore e troppo difficile da completare. La Psygnosis ha cercato di risolvere alcuni di questi problemi, rendendo la versione per C64 pi\u00f9 semplice, ma il gioco rimane ancora privo di atmosfera. Una delusione\u00bb."}
{"id": "1727045", "revid": "125767123", "url": "https://it.wikipedia.org/wiki?curid=1727045", "title": "Renaud Camus", "text": "Politicamente impegnato, ha creato il \"Parti de l'In-nocence\" nel 2002.\nBiografia.\nHa studiato a Parigi e nel Regno Unito negli anni sessanta e si \u00e8 laureato in Legge e Filosofia. Ha viaggiato in America, pi\u00f9 particolarmente a New York e in California (\u00e8 anche stato professore in un \"college\" dell'Arkansas nel 1970).\nNegli anni settanta, conobbe una vita mondana intensa, incontrando scrittori e artisti come Aragon, Barthes (del quale segu\u00ec per un certo periodo i seminari), Duras, Bob Wilson, Rauschenberg, Cy Twombly, Gilbert &amp; George, Andy Warhol. Ha pubblicato nel 2007 il diario scritto in questi anni, \"Journal de\" Travers. Nello stesso periodo, ha collaborato con la rivista \"Gai pied\" ed \u00e8 diventato una delle voci della comunit\u00e0 omosessuale dell'epoca, rifiutando sempre per\u00f2 ogni posizione dogmatica su questo tema e ogni impegno ufficiale. Una delle sue prime opere pubblicate \u00e8 stata \"Tricks\", una cronaca dei suoi \"tricks\", ovvero gli incontri sessuali avuti in Francia, in America, e anche in Italia, con uomini sconosciuti e, nella maggior parte dei casi, mai rivisti. La prima edizione del libro \u00e8 uscita in Francia nel 1979, con una prefazione di Roland Barthes. \"Tricks\" \u00e8 gi\u00e0 stato tradotto in inglese, tedesco e giapponese; una traduzione parziale (24 capitoli su 45) in italiano \u00e8 stata pubblicata dalle edizioni Textus (collana \"I Romanzi della Realt\u00e0\", diretta da Walter Siti, traduzione di Maurizio Ferrara) nel mese di marzo 2012.\nNegli anni ottanta, \u00e8 stato borsista dell'Accademia di Francia a Roma (Villa Medici). Nel 1987, ha pubblicato in Francia il diario di questo soggiorno, \"Journal romain\" (\"Diario romano\"). Da allora, Renaud Camus pubblica ogni anno un volume del suo diario (ventisette volumi, usciti dal 1987 al 2012). Nel 2000, alcuni media francesi, basandosi su citazioni tratte dal diario dell'anno 1994 (\"La Campagne de France\"), riportate per\u00f2 fuori del loro contesto, hanno accusato Renaud Camus di antisemitismo, scatenando un'accesa polemica (la cosiddetta \"Affaire Camus\"). A favore dello scrittore, si schierarono segnatamente la giornalista Elisabeth Levy e il filosofo e saggista Alain Finkielkraut.\nRenaud Camus \u00e8 uno scrittore prolifico ed erudito. La sua opera si divide in molte categorie: romanzi, saggi, cronache, scritti autobiografici, egloghe, elegie. Si pu\u00f2 anche leggere sul web \"Vaisseaux br\u00fbl\u00e9s\" (\"Vascelli bruciati\"), un \"work in progress\" di grande originalit\u00e0.\nRenaud Camus vive a Plieux, nel dipartimento del Gers (regione Mezzogiorno-Pirenei), in un castello acquistato nel 1992.\nNel 2002 ha fondato il \"Parti de l'In-nocence\", che dal 2012 sostiene la coalizione \"Rassemblement Bleu Marine\", a favore di Marine Le Pen.\nLa Grande Sostituzione.\nDal 2010 Renaud Camus sostiene il pericolo della \"Grande Sostituzione\" (\"Le Grand Remplacement\"), cio\u00e8 la colonizzazione della Francia (e pi\u00f9 in generale dell'Europa) da parte di migranti islamici provenienti da Medio Oriente ed Africa, che minaccia di \"mutare\" permanentemente il paese e la sua cultura e portare il continente al genocidio bianco. \u201cLa Grande Sostituzione \u00e8 molto semplice. Ora c'\u00e8 un popolo, e nello spazio di una generazione ce ne sar\u00e0 un altro\u201d, afferma Camus. \nNel 2014 fu condannato per incitamento all'odio razziale e gli fu comminata una multa di 4000 euro."}
{"id": "1727052", "revid": "125112851", "url": "https://it.wikipedia.org/wiki?curid=1727052", "title": "Race, Evolution, and Behavior", "text": "Race, Evolution and Behavior: A Life History Perspective \u00e8 un saggio scritto nel 1995 da J. Philippe Rushton, professore di psicologia all'Universit\u00e0 del Western Ontario e capo dell'associazione \"Pioneer Fund\", creata nel 1937 con lo scopo di \"far progredire lo studio scientifico sulle differenze umane\".\nLa pubblicazione del libro suscit\u00f2 molte critiche concernenti sia la valenza razzista del libro sia aspetti pi\u00f9 tecnici come la fallacia delle analisi riportate. Nel 2000 il libro \u00e8 stato ripubblicato dalla Charles Darwin Research Institute con alcune risposte alle critiche.\nNel libro Rushton sostiene che la classificazione delle razze sia biologicamente valida e fondata.\nContenuto del libro.\nRushton ha raccolto e analizzato dati riguardanti le differenze razziali sulle dimensioni cerebrali, sull'intelligenza e sulla personalit\u00e0 riprendendo alcuni concetti da Darwin, Galton e altri studiosi del XIX secolo. Argomentando mediante, controverse, analisi di tipo psicologico, antropologico, sociologico Rushton sostiene l'esistenza di tre razze biologiche: \"orientali\" (mongoloidi o asiatici), \"negri\" (negroidi o africani) e \"bianchi\" (europei o caucasoidi).\nSecondo l'autore, dal punto di vista intellettivo, comportamentale e di sviluppo fisico, \"gli Orientali e i Negri cadono ai due estremi opposti\", indipendentemente dal livello socioculturale: gli \"orientali\" avrebbero uno sviluppo fisico pi\u00f9 lento, sarebbero meno attivi sessualmente e meno aggressivi, mentre avrebbero un cervello pi\u00f9 grosso ed un maggior quoziente d'intelligenza (QI); i \"negri\" invece sarebbero pi\u00f9 sviluppati dal punto di vista fisico e sessuale, ed avrebbero un minor QI ed un comportamento maggiormente tendente all'aggressivit\u00e0.\nI \"bianchi\", invece, sarebbero ad un livello intermedio, ma comunque pi\u00f9 vicini agli \"orientali\".\nSviluppo fisico.\nPer quanto riguarda gli aspetti legati al fisico Rushton indica i \"negri\" come maggiormente avvantaggiati nei balzi, grazie a fianchi pi\u00f9 stretti, gambe pi\u00f9 lunghe, spalle pi\u00f9 larghe, meno grasso e muscoli pi\u00f9 sviluppati, in particolare per quanto riguarda le fibre veloci. Inoltre, la maggior produzione (3-19% in pi\u00f9) di testosterone significherebbe \"maggiore carica energetica\". Ci\u00f2 comporta vantaggi in sport come la corsa in velocit\u00e0, il salto in lungo, la boxe, il basket, ma non eccellono nel nuoto in quanto hanno uno scheletro pi\u00f9 pesante e una ridotta gabbia toracica.\nI \"bianchi\" e gli \"orientali\" hanno secondo l'autore fianchi pi\u00f9 larghi in quanto devono partorire neonati con un cranio pi\u00f9 grosso. Questo sarebbe il motivo per cui le donne hanno sviluppato un bacino pi\u00f9 ampio. Inoltre, gli elevati livelli di testosterone nei \"negri\" farebbero s\u00ec che essi eccellano in alcuni sport, ma che siano \"pi\u00f9 irrequieti a scuola e inclini al crimine\".\nScala r-K.\nRushton tratta poi una classificazione utilizzata in biologia per valutare le strategie riproduttive di una specie: la cosiddetta \"strategia r-K\". Nella lettura proposta dall'autore le strategie \"r\" si basano su un elevato tasso di riproduzione (precoce sviluppo sessuale, minor tempo di gestazione, maggiore frequenza di gemelli...), mentre le strategie \"K\" si basano su una maggiore cura da parte dei genitori (maggior tempo di gestazione, i padri si prendono maggiormente cura dei piccoli, piuttosto che comportarsi da semplici inseminatori). Quindi ad esempio, le classi animali sviluppatesi prima, che sono anche le meno evolute, hanno un elevato tasso di riproduzione.\nCitando gli studi di Cavalli-Sforza, secondo cui il genere umano \u00e8 nato 200.000 anni fa in Africa, Rushton conclude che i \"negri\" si sarebbero divisi dagli altri 100.000 anni fa; i \"bianchi\" e gli \"orientali\" si sarebbero differenziati 40.000 anni fa. Secondo i ragionamenti dello scrittore, a nord dell'Africa, ove era pi\u00f9 difficile procurarsi del cibo e crescere dei bambini, era maggiormente importante garantire una maggiore stabilit\u00e0 familiare e un cervello pi\u00f9 grosso (maggiore intelligenza per contrastare gli inverni freddi), a spese dei comportamenti sessuali aggressivi e di un precoce sviluppo fisico. In Asia inoltre il clima era ancora pi\u00f9 freddo che in Europa.\nCriminalit\u00e0.\nRushton affronta quindi un classico tema del dibattito sul razzismo: il tasso di criminalit\u00e0 negli afroamericani che negli USA \u00e8 molto alto. Gli americani di origine asiatica, invece, hanno tali dati statistici molto bassi. L'autore afferma che la spiegazione non sarebbe solamente di ordine culturale. A supporto di tale opinione sostiene che sarebbe stato dimostrato come i \"negri\" siano pi\u00f9 aggressivi dei \"bianchi\", tendano all'abuso di alcool e droga, preferiscano una ricompensa immediata piuttosto che un successo maggiore che per\u00f2 richiede un'attesa pi\u00f9 lunga.\nGeni o ambiente?\nL'autore si addentra poi nel dibattito sull'incidenza quantitativa di elementi socio-culturali e di dati biologici sul comportamento degli individui. Cita in proposito gli studi effettuati sui gemelli omozigoti separati alla nascita. Secondo Rushton seguendo gli studi da lui considerati sarebbe possibile stabilire le seguenti proporzioni:\nAnche i gusti, le abitudini, la scelta delle amicizie e del partner sarebbero in parte influenzati dalla genetica: le persone in genere sceglierebbero partner che siano geneticamente simili. Le adozioni inter-razziali proverebbero la rilevanza del patrimonio genetico per quanto riguarda le differenze di QI. Crescere presso una benestante famiglia di Bianchi non farebbe particolarmente salire il QI ad un \"negro\" e non farebbe scendere il QI ad un \"orientale\". Secondo Rushton, inoltre, le influenze genetiche ed ambientali varierebbero con l'et\u00e0: diversamente da quanto predetto dalla teoria culturale, i bambini sarebbero maggiormente influenzati dall'ambiente, mentre negli adulti i fattori genetici prenderebbero il sopravvento. Un \"negro\" cresciuto presso dei \"bianchi\" svilupperebbe un QI leggermente superiore, ma, crescendo con l'et\u00e0, scenderebbe di nuovo intorno alla sua \"media razziale\".\nCritiche.\nValidit\u00e0 del metodo di aggregazione.\nNel libro Rushton usa una metodologia che egli chiama \"aggregazione\" della prova, con la quale egli media centinaia di studi, moderni e storici, dando ad essi lo stesso peso e valore senza distinguere la qualit\u00e0 dei dati da lui utilizzati per asserire le differenze razziali. Rushton sostiene che la mediazione dei dati da lui effettuata d\u00e0 un risultato accurato e afferma anche gli errori di misurazione sono di solito cancellati utilizzando molteplici studi.\nUn largo numero di scienziati tuttavia riscontrano abbastanza problemi in tale metodologia da inficiare le conclusioni di Rushton. Douglas Wahlsten, biologo, in una recensione al libro di Rushton cos\u00ec espone le sue critiche:\nNella stessa recensione Wahlsten muove ulteriori critiche all'uso particolare che Rushton fa dei dati:\nRushton da parte sua rimane fermo sulle posizioni non analizzando criticamente i dati da lui portati e limitandosi ad affermare che devono essere i suoi critici a portare nuovi dati usando le moderne tecnologie.\nAnche David P. Barash, professore di psicologia dell'Universit\u00e0 di Washington, critica duramente il \"principio di aggregazione\":\nL'antropologo C. Loring Brace scrive in una sua recensione del libro:\nBrace rileva come Rushton dia per certa l'esistenza di razze biologiche senza alcuna prova in merito se non le speculazioni di Rushton stesso con lo stesso modus operandi che avrebbe un extraterrestre in visita alla terra. Brace inoltre critica il modo in cui Rushton utilizza il concetto di ereditariet\u00e0 poich\u00e9 se esso ha una valenza con riferimento all'individuo risulta invece inapplicabile ai gruppi. Altre affermazioni prive di alcuna fonte sono inoltre quelle di Rushton sulle societ\u00e0 sub sahariane.\nAltre critiche si incentrano sulle interpretazioni, conclusioni e metodi poich\u00e9 non scientifici e carenti. Cos\u00ec, ad esempio, il diagramma della capacit\u00e0 del cranio elaborato da Rushton \u00e8 errato e non dimostra nulla, infatti l'uomo di Neanderthal aveva una capacit\u00e0 maggiore degli uomini di oggi. Gli studi genetici inoltre hanno dimostrato che esiste una grande diversit\u00e0 genetica all'interno delle popolazioni africane (ad esempio tra Khoisanid Capoid, Pigmei Mbuti, Sudanesi Nuba, e diverse altre).\nValidit\u00e0 del concetto di razza.\nLuigi Luca Cavalli-Sforza \u00e8 un genetista una cui ricerca \u00e8 citata in \"Race, Evolution and Behavior\"; egli afferma che la classificazione in razze \u00e8 del tutto arbitraria, Rushton, tuttavia, sostiene che l'albero dei collegamenti genetici disegnato da Cavalli-Sforza mostrerebbe distinte ramificazioni per ognuna delle razze che egli descrive. Gil-White in risposta a tali affermazioni, disse:\nIn una recensione al libro Richard Lewontin scrive:\nIn risposta a quanto scritto da Rushton, Peregrine rilev\u00f2 che non solo non vi era fondamento scientifico nella identificazione delle tre razze ma che mancava il \"come\" tali razze si siano create ed evolute.\nGil-White pi\u00f9 in particolare nota che non solo manca tale dato ma che le deduzioni di Rushton sono completamente contraddette dalla scienza.\nAltre critiche.\nL'applicazione della teoria r/K \u00e8 stata criticata da molti, ad esempio, sulla base del fatto che molte specie animali non seguono i principi della teoria suddetta.\nRushton, accusato dal \"Southern Poverty Law Center\" di essere un accademico razzista \u00e8 a capo del \"Pioneer Fund\" un'organizzazione no-profit accusata di usare strumentalmente le scienze sociali per incentivare l'oppressione politica e \"provare\" attraverso il finanziamento di apposite ricerche l'inferiorit\u00e0 dei neri.\nLa teoria risulta direttamente contraddetta da diversi studi sia sul QI di diversi popoli sia sulle differenze fisiologiche e comportamentali tra bianchi, neri e orientali."}
{"id": "1727055", "revid": "767487", "url": "https://it.wikipedia.org/wiki?curid=1727055", "title": "Antonio De Vitis", "text": "Biografia.\nIl padre Gino De Vitis \u00e8 stato capitano del negli anni '60.\nIl figlio Alessandro \u00e8 anch'egli calciatore.\nCaratteristiche tecniche.\nCentravanti, era un uomo d'area, rapido e opportunista, specialista nei gol con taglio sul primo palo; era abile nel gioco aereo.\nCarriera.\nGiocatore.\nCresciuto nel Napoli, esordisce in Serie A a 18 anni il 12 dicembre 1982 nel pareggio interno contro il . A partire dalla stagione successiva inizia la gavetta trasferendosi al Campania, in Serie C1.\nNel 1984 passa al Palermo con cui conquista la promozione in Serie B segnando 7 reti in 19 partite, tra cui quella decisiva contro il Messina. Nella stagione successiva viene ceduto ad ottobre (dopo 5 presenze e un gol) alla , in Serie C1, dove riesce a trovare la continuit\u00e0 di rendimento necessaria a mettere insieme un bottino di 16 reti. L'anno successivo approda al : in Puglia contribuisce con 19 reti complessive alla salvezza ottenuta nel 1987, dopo gli spareggi con Lazio e Campobasso. Nel campionato 1987-1988 le reti sono 10, e De Vitis indossa la fascia di capitano degli ionici, con cui ottiene la salvezza.\nNel 1988 viene ingaggiato dall', con cui ottiene la promozione in Serie A mettendo a segno 15 gol. La stagione successiva trova meno spazio nell'undici titolare in quanto chiuso dalla coppia Balbo-Branca. Nella primavera del 1990 rimane vittima di un grave infortunio al ginocchio, che pregiudica buona parte del campionato di Serie B 1990-1991, in cui realizza una rete in 19 partite.\nNel 1991 si trasferisce al , neopromosso in Serie B, fortemente voluto dal direttore sportivo Gianpietro Marchetti. In Emilia ritrova il posto da titolare e la vena realizzativa degli anni di Taranto: mette a segno 17 reti nel campionato 1991-1992, concluso con la salvezza della squadra di Cagni. Nella stagione successiva le reti salgono a 19, indossando la fascia di capitano e diventando uomo-simbolo della formazione piacentina, promossa per la prima volta in Serie A. Rimane in forza ai biancorossi fino al 1995, conquistando una nuova promozione nella massima serie nel 1995, giocando in attacco con Gianpietro Piovani e Filippo Inzaghi e collezionando in tutto 49 reti in 120 partite.\nNel 1995 approda all'Hellas Verona per 400 milioni di lire: con gli scaligeri ottiene la sua quarta promozione nella massima serie, realizzando 13 reti tra cui quella decisiva per la promozione, nel derby contro il Chievo Verona. Riconfermato per il campionato di Serie A (con Cagni in panchina), disputa la sua ultima stagione nella massima serie, la migliore in termini realizzativi (6 reti in 25 partite), con la squadra che subisce la retrocessione in Serie B. Conclude la carriera con altre due stagioni nella serie cadetta, contribuendo ad una nuova promozione nel campionato 1998-1999 sotto la guida di Cesare Prandelli.\nIn tutta la carriera ha totalizzato 63 presenze con 11 reti in Serie A e 315 gettoni conditi da 125 gol in Serie B.\nAllenatore e dirigente.\nDopo il ritiro ritorna al , dapprima come allenatore degli Allievi e poi entrando nello staff dirigenziale all'indomani della retrocessione in Serie B del 2003. Affianca e successivamente sostituisce Fulvio Collovati nel ruolo di direttore sportivo degli emiliani, prima di trasferirsi alla Fiorentina nel 2005, con la qualifica di osservatore. Lascia l'incarico sei anni dopo, nel 2011.\nDopo l'esperienza come osservatore della Fiorentina, si accasa al , dove rimane fino al 2015 sempre come osservatore e uomo di fiducia di Francesco Palmieri, responsabile del settore giovanile del club. Dopo il fallimento del Parma, nel giugno 2015 segue Palmieri al in qualit\u00e0 di responsabile degli osservatori del club neroverde.\n\u00c8 stato opinionista televisivo a TeleArena."}
{"id": "1727056", "revid": "767487", "url": "https://it.wikipedia.org/wiki?curid=1727056", "title": "Rubens, schilder en diplomaat", "text": "Rubens, schilder en diplomaat \u00e8 un film del 1977 diretto da Roland Verhavert e basato sulla vita del pittore fiammingo Pieter Paul Rubens."}
{"id": "1727067", "revid": "52076", "url": "https://it.wikipedia.org/wiki?curid=1727067", "title": "Etnografico", "text": ""}
{"id": "1727069", "revid": "52076", "url": "https://it.wikipedia.org/wiki?curid=1727069", "title": "Paletnologo", "text": ""}
{"id": "1727073", "revid": "1537065", "url": "https://it.wikipedia.org/wiki?curid=1727073", "title": "Bishorn", "text": "Il Bishorn (4.153\u00a0m s.l.m.) \u00e8 una montagna svizzera delle Alpi Pennine. Si trova appena a nord del Weisshorn.\nCaratteristiche.\n\u00c8 collocata tra la Mattertal e l'alta Turtmanntal. Dal versante verso ovest sovrasta il Turtmanngletscher.\nLa montagna ha due distinte vette; di qui il toponimo \"Bishorn\" che significa \"doppio corno\". Le due vette sono separate da un facile colle innevato largo circa 600 metri:\nLa montagna fa parte della cosiddetta \"corona imperiale\", insieme di montagne che formano un ferro di cavallo: Les Diablons (3.609\u00a0m), il Bishorn (4.153\u00a0m), il Weisshorn (4.505\u00a0m), lo Schalihorn (3.974&amp;\u00a0m), lo Zinalrothorn (4.221\u00a0m), il Trifthorn (3.728\u00a0m), l'Obergabelhorn (4.062\u00a0m), il Mont Durand (3.712\u00a0m), la Pointe de Zinal (3.790\u00a0m), la Dent Blanche (4.356\u00a0m), il Grand Cornier (3.961\u00a0m), il Pigne de la L\u00e9 (3.396\u00a0m), la Garde de Bordon (3.310\u00a0m), ed al centro di questa gigantesca parabola il Monte Besso (3.667\u00a0m).\nAccesso alla vetta.\nLa via normale di accesso alla vetta parte dalla Cabane de Tracuit (3.265\u00a0m), accessibile da Zinal (1.675 metri) lungo il versante nord-ovest. \nDal rifugio si scende leggermente per arrivare sul Turtmanngletscher. Dapprima con leggera pendenza si attraversa il ghiacciaio in direzione est e poi lo si risale in direzione nord fino al colletto (4.135\u00a0m) che separa il Bishorn dalla Punta Burnaby. Infine si sale la facile cresta."}
{"id": "1727078", "revid": "237356", "url": "https://it.wikipedia.org/wiki?curid=1727078", "title": "Cavalli-Sforza", "text": ""}
{"id": "1727088", "revid": "15756", "url": "https://it.wikipedia.org/wiki?curid=1727088", "title": "Cono di incertezza", "text": "Il cono di incertezza (conosciuto nella letteratura tecnica come \"Cone of Uncertainty\") descrive l'evoluzione della incertezza durante un progetto.\nDescrizione del concetto e campo di applicazione.\nQuesto concetto \u00e8 stato reso noto da una ricerca condotta dalla NASA su un campione significativo di progetti, ricerca che in sostanza asseriva che la incertezza delle stime (di durata/lavoro/costo/qualit\u00e0) ha all'inizio di un progetto un fattore di incertezza uguale circa a 4. Questo significa che il lavoro (o il costo) effettivo di un progetto \u00e8 statisticamente compreso in un intervallo che va da 4 volte a 1/4 della stima iniziale.\nNaturalmente questo fattore pu\u00f2 essere diverso a seconda della tipologia di progetto: pi\u00f9 il progetto \"cuba\" in investimento e ricerca, tanto pi\u00f9 \u00e8 alto il fattore. In altre parole, l'incertezza \u00e8 maggiore nei progetti che si muovono ai confini delle conoscenze e delle esperienze consolidate.\nCon la durata del progetto l'incertezza si riduce in modo asintotico, raggiungendo lo 0% soltanto alla fine del progetto (per definizione). Il nome \"Cono di incertezza\" viene da una decrescita graduale (all'inizio pi\u00f9 veloce, successivamente pi\u00f9 lenta) del margine di incertezza (delimitato dalla stima pi\u00f9 \"ottimista\" o meno costosa e quella pi\u00f9 \"pessimista\" o pi\u00f9 costosa)."}
{"id": "1727094", "revid": "848247", "url": "https://it.wikipedia.org/wiki?curid=1727094", "title": "La partita pi\u00f9 pericolosa", "text": "La partita pi\u00f9 pericolosa (\"The Most Dangerous Game\") \u00e8 un breve racconto di Richard Connell del 1924.\nIn Italia \u00e8 stato pubblicato per la prima volta nel 1933 per la collana I Libri Gialli della Mondadori.\nTrama.\nAnni venti del Novecento. Sanger Rainsford, un cacciatore newyorchese, \u00e8 diretto in nave verso il Brasile, per una caccia al giaguaro, e durante il viaggio discute con l'amico Whitney a proposito di come ci si pu\u00f2 sentire a essere una preda, invece di un cacciatore. Poco dopo Rainsford, distratto da alcuni colpi di pistola scoppiati al largo, perde l'equilibrio e cade dalla nave, senza che nessuno se ne accorga. In balia della corrente, riesce a raggiungere l'isola Ship-Trap, nota per la sua pessima fama, e viene accolto dal proprietario dell'isola, il generale russo Zaroff, e dal suo servo sordomuto Ivan. Il generale \u00e8 appassionato di caccia, quasi ossessionato: ha cacciato e ucciso molti esemplari di varie specie animali, ma non gli basta, lui cerca l'avventura. Quelle che ha catturato non sono la preda pi\u00f9 pericolosa... perch\u00e9 non ragionano. Cos\u00ec ha intrapreso una specie di caccia molto particolare: ha iniziato a cacciare tutti i naufraghi che arrivano sulla sua isola, e chi riesce a sopravvivere senza farsi catturare per tre giorni vince. E la prossima preda \u00e8 ovviamente Rainsford.\nAdattamenti.\nDal racconto la RKO Pictures ha tratto i film \"Pericolosa partita\" (\"The Most Dangerous Game\") (1932) e il remake \"A Game of Death\" (1945). \nAltri film ispirati alla storia sono \"La preda umana\" (1956) della United Artists, \"Bloodlust!\" (1961), \"The Woman Hunt\" (1973), \"Turkey Shoot\" (1982), \"Sopravvivere al gioco\" (1994) e \"The Hunt\" (2020).\nNe sono stati tratti tra il 1943 e il 1947 tre drammi radiofonici: il primo vede Orson Welles cimentarsi nel ruolo del Generale Zaroff, il secondo vede Joseph Cotten nei panni di Rainsford.\nIl racconto ha ispirato anche il sedicesimo speciale di Halloween dei Simpson, \"La Paura fa Novanta XVI\". Nell'episodio \"Sopravviver\u00e0 il pi\u00f9 forte di taglia\" (\"Survival of the Fattest\") Homer Simpson e tutti gli altri uomini di Springfield vengono invitati a una battuta di caccia nella tenuta del signor Burns, senza sapere che le prede saranno proprio loro."}
{"id": "1727097", "revid": "767487", "url": "https://it.wikipedia.org/wiki?curid=1727097", "title": "Adriaen Brouwer", "text": "In giovane et\u00e0, Brouwer, probabilmente nato come Adriaen de Brauwer, si spost\u00f2 forse da Anversa verso Haarlem, dove divenne studente di Frans Hals e di Adriaen van Ostade. Fu anche attivo in teatro e nella poesia. Stette in Haarlem e ad Amsterdam fino al 1631, quando si spost\u00f2, di ritorno a Antwerp, nei Paesi Bassi spagnoli. Qui divenne membro del Sint-Lucasgilde nel 1631-1632.\nLa tradizione vuole che Brouwer stesso spese pi\u00f9 tempo nelle lande delle Fiandre e dell'Olanda. I suoi lavori sono tipicamente dettagliati e piccoli, e spesso adottano temi di depravazione, ebbrezza e stoltezza, cos\u00ec da esplorare le emozioni umane, le espressioni e le risposte al dolore, alla paura e ai sensi. Il suo lavoro fu benvenuto, al punto da essere ben acquistato anche durante il suo periodo di vita. Sia Pieter Paul Rubens che Rembrandt Harmenszoon Van Rijn comprarono varie sue opere. Comunque sia, Brouwer \u00e8 sempre apparso in problemi finanziari durante la sua vita.\nMor\u00ec alla giovane et\u00e0 di 33 anni probabilmente a causa della peste. Secondo una versione che non si sa quanto possa essere attendibile, fu dapprima sepolto in una fossa comune ma poi, l'interessamento dei membri del Sint-Lucasgilde fece s\u00ec che egli venisse riesumato per essere risepolto il 1\u00ba novembre 1638 nella chiesa delle Carmelitane di Anversa.\nNon sono moltissime le opere giunte sino a noi e se della sua prima fase si annoverano \"Interno\" e la \"Contesa di contadini\", nella sua seconda fase, quella di Haarlem le scene compositive diventano pi\u00f9 robuste, i colori pi\u00f9 forti e il caratterismo diventa pi\u00f9 popolaresco, come evidenziato nei \"Bevitori\", nei \"Fumatori\".\nNel 1986 \u00e8 uscita la serie TV dal titolo: \"Adriaen Brouwer\" di Peter Simons (1986)."}
{"id": "1727105", "revid": "599013", "url": "https://it.wikipedia.org/wiki?curid=1727105", "title": "Guido Tomassucci", "text": "Carriera al Palio di Siena.\nIl suo esordio in Piazza del Campo \u00e8 dell'agosto 1986 con la Selva, ma \"Bonito\" entra nella storia del Palio nel 1987 con il cavallo Vipera, a soli 19 anni, ancora sotto i colori della Selva.\nIl 2 luglio 1987 partono prime Oca e Pantera, seguite da Istrice e Chiocciola. Alla prima Curva di San Martino, si decide il Palio: Cianchino cade cercando di stringere la traiettoria e causa le cadute di Pantera, Oca e Chiocciola.\nDa quel momento la corsa non ha pi\u00f9 storia: \"Bonito da Silva\" e Vipera (partiti di rincorsa) fanno gara di testa e concludono in testa il Palio.\n\"Bonito da Silva\" ha smesso di correre il Palio di Siena nel luglio del 2004. Vanta comunque diciannove partecipazioni, pur senza riuscire pi\u00f9 a vincere dopo l'esaltante trionfo del 1987.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "1727108", "revid": "287204", "url": "https://it.wikipedia.org/wiki?curid=1727108", "title": "Bishojo", "text": ""}
{"id": "1727109", "revid": "74801", "url": "https://it.wikipedia.org/wiki?curid=1727109", "title": "Pietro Capaldo", "text": "Biografia.\nNato nel Palazzo Capaldo a Bisaccia, comune dell'alta Irpinia, nel XIX secolo, all'inizio del XX secolo ricopr\u00ec cariche importanti come quella di Presidente della Corte di Cassazione e, dal 1908 al 1912, quella di Senatore del Regno d'Italia nella XXIII legislatura. Fratello di Luigi Capaldo, gi\u00e0 deputato del Regno d'Italia.\nFu anche Procuratore generale (1907) e magistrato integerrimo. Nel Palazzo dove nacque, il Palazzo Capaldo di Bisaccia, una lapide sulla facciata lo ricorda."}
{"id": "1727112", "revid": "1305772", "url": "https://it.wikipedia.org/wiki?curid=1727112", "title": "Trivago", "text": "Trivago \u00e8 un metamotore di ricerca online che confronta prezzi di hotel, B&amp;B, ostelli e altri tipi di strutture.\nNato in Germania, appartiene al gruppo Expedia e confronta le tariffe alberghiere di hotel analizzando le fonti web, in particolare le OTA (\"online travel agencies\").\nIl sistema fornisce anche informazioni in tempo reale sulla disponibilit\u00e0 delle camere consentendone la prenotazione sui siti esterni collegati. Il portale, disponibile anche in versione tablet e mobile, raccoglie inoltre le opinioni dei clienti su alberghi e attrazioni turistiche.\nStoria.\nI fondatori del portale di viaggi sono Rolf Schr\u00f6mgens e Peter Vinnemeier, gi\u00e0 creatori del sito Ciao.com, e Malte Siewert proveniente dalla Merrill Lynch. L'idea di trivago fu concepita in Germania nel 2004 e la versione tedesca and\u00f2 online nel 2005. Negli anni successivi seguirono le altre piattaforme: nel 2007 quella inglese, spagnola, francese, svedese, polacca e quella italiana.\nL'approccio spigliato e l'attenzione all'albergatore oltre che al cliente, \u00e8 stata la mossa vincente di Trivago, rispetto ad altri OTA che invece salvaguardano solamente il cliente a discapito dell'albergo.\nIl 15 dicembre 2016 la societ\u00e0 si \u00e8 quotata al Nasdaq di Wall Street, collocando 26 milioni di azioni sull'indice dei titoli tecnologici della Borsa di New York.\nTrivago Hotel Manager.\nTrivago Hotel Manager \u00e8 un gestionale attraverso cui gli albergatori gestiscono le prenotazioni e il proprio posizionamento all'interno del portale.\nOsservatorio trivago.\nL'Osservatorio trivago \u00e8 una fonte di informazioni turistiche e alberghiere che dati sulle tendenze relative a viaggi e vacanze.\nTrivago Awards.\nOgni anno Trivago assegna i Trivago Awards alle strutture ricettive con le migliori recensioni. Il premio viene assegnato in 6 categorie diverse ad altrettanti hotel che raggiungono la pi\u00f9 alta media di recensioni tra i diversi portali su cui Trivago effettua la ricerca.\ntHPI.\nil tHPI (trivago Hotel Price Index) \u00e8 un indicatore sintetico della media prezzi corrente delle tariffe hotel."}
{"id": "1727113", "revid": "1190858", "url": "https://it.wikipedia.org/wiki?curid=1727113", "title": "Adriaen Brouwer (film)", "text": "Adriaen Brouwer \u00e8 una mini serie tv del 1986 diretta da Peter Simons e basata sulla vita del pittore fiammingo Adriaen Brouwer."}
{"id": "1727115", "revid": "599013", "url": "https://it.wikipedia.org/wiki?curid=1727115", "title": "Amstel Gold Race 2008", "text": "L'Amstel Gold Race 2008, quarantatreesima edizione della corsa e valevole come quinta prova del calendario UCI ProTour 2008, si svolse il 20 aprile 2008 su un percorso di 257,4 km da Maastricht alla collina del Cauberg nel comune di Valkenburg aan de Geul. Fu vinto dall'italiano Damiano Cunego che termin\u00f2 in 6h35'29\"."}
{"id": "1727129", "revid": "729019", "url": "https://it.wikipedia.org/wiki?curid=1727129", "title": "Klemm Kl 107", "text": "Il Klemm Kl 107 era un aereo da turismo monomotore ad ala bassa a sbalzo, progettato dalla tedesca Klemm Leightflugzeugbau GmbH nel 1940.\nProdotto inizialmente dalla Klemm durante il periodo della seconda guerra mondiale, venne prodotto nuovamente nel periodo postbellico sia dalla Klemm che successivamente dalla tedesca B\u00f6lkow Entwicklungen KG.\nStoria del progetto.\nIl Kl 107 era un velivolo di aspetto convenzionale, dotato di una fusoliera realizzata in legno con cabina di pilotaggio chiusa a due posti affiancati che terminava in un piano di coda dall'impennaggio monoderiva. L'ala bassa era montata a sbalzo ed incorporava un carrello d'atterraggio fisso, completato da un ruotino d'appoggio posteriore.\nLa produzione si ferm\u00f2 dopo soli 5 prototipi e 20 esemplari di serie realizzati, a causa della distruzione dello stabilimento da parte dei bombardamenti alleati sulla Germania subiti durante la seconda parte della seconda guerra mondiale.\nLa produzione pot\u00e9 essere ripresa solo nel 1955 con la rifondazione dell'azienda, bloccata a causa delle limitazioni imposte dai trattati di resa della fine del conflitto. il nuovo modello, che assunse la denominazione Kl 107B, mantenne l'aspetto generale del modello precedente pur introducendo alcune migliorie tecniche.\nNell'aprile 1959 la B\u00f6lkow Entwicklungen KG assorb\u00ec la Klemm continuando a produrre il velivolo con il nome di Klemm Kl 107C dal quale successivamente svilupp\u00f2 il B\u00f6lkow Bo 207."}
{"id": "1727131", "revid": "729019", "url": "https://it.wikipedia.org/wiki?curid=1727131", "title": "Stazione di Udine", "text": "La stazione di Udine \u00e8 la principale stazione ferroviaria presente a Udine, ed \u00e8 capolinea di quattro linee nazionali, la Tarvisio-Udine, la Udine-Cervignano, la Udine-Trieste e la Udine-Venezia, a cui si aggiunge la linea regionale Udine-Cividale.\nStoria.\nIl movimento ferroviario nell'ambito della stazione \u00e8 gestito, dal 2000, da Rete Ferroviaria Italiana.\nNel 2005 l'area commerciale del fabbricato viaggiatori \u00e8 stata ristrutturata a cura di Centostazioni.\nStrutture e impianti.\nLa stazione \u00e8 dotata di un grande fabbricato viaggiatori che ospita servizi tra cui biglietteria, un'edicola, bar, banca, cappella cattolica, farmacia, alcuni negozi e la sede della polizia ferroviaria. Inoltre, vi sono uffici di Trenitalia e la dirigenza del movimento. Un tempo vi aveva sede anche un comando militare.\nIl piazzale \u00e8 composto di 7 binari per il servizio passeggeri (numerati da 1 ad 8), pi\u00f9 alcuni binari ad uso esclusivo di movimentazione merci, manovra, sosta e deposito, compreso il binario numero 2, non dotato di marciapiede. La stazione era dotata fino al 1\u00ba dicembre 2008 di deposito locomotive e di officine.\nMovimento.\nIl movimento passeggeri \u00e8 di circa di persone all'anno, che fanno s\u00ec che la stazione di Udine sia la prima stazione in Friuli-Venezia Giulia per numero di passeggeri, la 6\u00aa del Nord Est e la 27\u00aa a livello nazionale.\nLa Stazione di Udine \u00e8 servita dai treni regionali e regionali veloci gestiti da Trenitalia e Ferrovie Udine-Cividale (FUC). La stazione \u00e8 servita anche da una coppia di Intercity Night da e per Roma Termini. Inoltre \u00e8 servita dai treni Frecciarossa di Trenitalia da e per Milano Centrale e Napoli Centrale. Ci sono anche una coppia di treni Italo da e per Roma Termini di Nuovo Trasporto Viaggiatori, due coppie di EuroCity da e per la Stazione di Vienna Centrale e una coppia di Euronight sempre da e per Vienna, svolte da Trenord.\nServizi.\nLa stazione dispone di:\nInterscambi.\nNel piazzale esterno della stazione transitano le autourbane di Udine, mentre distante poche centinaia di metri si trova l'autostazione, dove fanno capolinea le linee interurbane. Nel piazzale della stazione \u00e8 disponibile anche il servizio taxi.\nNella prima met\u00e0 del Novecento di fronte alla stazione era presente anche il capolinea della tranvia Udine-San Daniele, e della tranvia elettrica Udine-Tarcento, chiuse rispettivamente nel 1955 e 1959."}
{"id": "1727133", "revid": "1573940", "url": "https://it.wikipedia.org/wiki?curid=1727133", "title": "Porphyrio madagascariensis", "text": "Il pollo sultano africano (Porphyrio madagascariensis ) \u00e8 un uccello della famiglia dei Rallidi originario dell'Africa subsahariana.\nDescrizione.\nIl pollo sultano africano \u00e8 un rallide di notevoli dimensioni, molto simile al pollo sultano comune (\"Porphyrio porphyrio\"), di cui \u00e8 stato a lungo considerato una sottospecie.\nDistribuzione e habitat.\nIl pollo sultano africano \u00e8 diffuso in Egitto, nell'Africa subsahariana e in Madagascar.\nVive in laghi, stagni, canali e paludi, dove la vegetazione \u00e8 alta e abbondante."}
{"id": "1727135", "revid": "320578", "url": "https://it.wikipedia.org/wiki?curid=1727135", "title": "Razza, evoluzione e comportamento", "text": ""}
{"id": "1727136", "revid": "1522738", "url": "https://it.wikipedia.org/wiki?curid=1727136", "title": "Mega Man 2", "text": "Mega Man 2, in Giappone , \u00e8 un videogioco a piattaforme della Capcom, che fa parte della serie \"Mega Man\". \u00c8 il secondo titolo della serie, sempre pubblicato per Nintendo Entertainment System. Con pi\u00f9 di 1,5 milioni di copie vendute in tutto il mondo, \"Mega Man 2\" rimane il videogioco pi\u00f9 venduto della serie. La critica ha apprezzato la sua colonna sonora, il suo gameplay ed \u00e8 stato nominato uno dei migliori giochi NES. La traccia udibile durante le prime 2 fasi del castello del Dr. Wily \u00e8 diventata una delle pi\u00f9 amate nella storia dei videogiochi, arrivando al secondo posto nella classifica di Screwattack \"Top 10 Videogame Themes Ever\", e spesso ritenuta la pi\u00f9 bella della serie.\nTrama.\nUn anno dopo la sconfitta da parte di Mega Man, il Dr. Wily riesce a costruire una nuova fortezza popolata da otto Robot Masters; Mega Man dovr\u00e0 sconfiggerli per poi confrontarsi di nuovo con il malvagio scienziato.\nModalit\u00e0 di gioco.\nCon questo gioco vengono introdotte alcune migliorie: un sistema di password, che permette di riprendere il gioco dove si \u00e8 lasciato, e nuovi oggetti bonus.\nOggetti.\nOltre alle armi speciali acquisite sconfiggendo i Robot Master ci sono altri tre oggetti che si acquisiscono in maniera analoga, dopo aver completato tre specifici livelli:\nDifferenze con il primo capitolo.\nQuesto gioco presenta delle differenze con il capitolo precedente:\nNota: Queste differenze, rimarranno anche per i capitoli successivi"}
{"id": "1727137", "revid": "1543377", "url": "https://it.wikipedia.org/wiki?curid=1727137", "title": "Helianthemum sanguineum", "text": "LEliantemo sanguineo (\"Helianthemum sanguineum\" (Lag.) Dunal., 1824) \u00e8 una pianta appartenente alla famiglia delle Cistaceae.\nDescrizione.\n\u00c8 una pianta annuale terofita scaposa.\nFiorisce da marzo a maggio.\nDistribuzione e habitat.\n\"H. sanguineum\" \u00e8 diffuso in Portogallo, Spagna, Marocco, Algeria e a Creta.In Italia in passato la specie era segnalata in Liguria e Italia meridionale, ma da oltre un secolo non era pi\u00f9 stata osservata, tanto che era stata considerata estinta nel territorio nazionale. Nel 1992 \u00e8 stata nuovamente rinvenuta nel territorio della Riserva naturale orientata Sughereta di Niscemi, in atto unica stazione nota della specie in Italia."}
{"id": "1727138", "revid": "767487", "url": "https://it.wikipedia.org/wiki?curid=1727138", "title": "Schalcken the Painter", "text": "Schalcken the Painter \u00e8 un film del 1979 diretto da Leslie Megahey e basato sulla vita del pittore olandese Godfried Schalcken, cos\u00ec come la immaginava lo scrittore Le Fanu."}
{"id": "1727140", "revid": "767487", "url": "https://it.wikipedia.org/wiki?curid=1727140", "title": "Ivan Alessandro di Bulgaria", "text": "Fu zar della Bulgaria dal 1331 al 1371.\nIl lungo regno di Ivan Alessandro, \u00e8 considerato come un periodo di transizione per la Bulgaria medievale, durante il Secondo impero bulgaro. Ivan Alessandro inizi\u00f2 a governare la Bulgaria, durante un periodo critico, con problemi interni ed esterni, la Bulgaria era minacciata dagli stati confinanti, l'impero bizantino e il regno di Serbia, nonostante ci\u00f2 Ivan riuscir\u00e0 ad instaurare un periodo di ripresa economica e di rinascita culturale e religiosa.\nComunque, l'imperatore fu in grado di tener testa alle incursioni dell'impero ottomano, alle invasioni ungheresi a nord-ovest e alla peste nera, che dilagava in quegli anni nei Balcani. Mentre Ivan tentava di combattere tutti questi problemi in una volta sola, divise in due parti il paese e assegn\u00f2 queste due parti ai suoi due figli, costringendo cos\u00ec ad affrontare l'imminente conquista ottomana, con un paese diviso ed indebolito.\nL'ascesa al trono.\nIvan Alessandro era il figlio del despota Sratsimir di Kran, e di Petrica, che era sorella di Michele Asen III di Bulgaria, pertanto, Ivan Alessandro era nipote di Michele Asen III. Ivan Alessandro era quindi imparentato con la dinastia degli Asen. Nel 1330 Ivan Alessandro divenne despota della citt\u00e0 di Love\u010d. Insieme al padre e al suocero, Basarab I di Valacchia, Ivan Alessandro combatt\u00e9 nella battaglia di Velb\u01ce\u017ed contro i serbi nel 1330, nell'attuale Kjustendil, in questa battaglia, i bulgari furono sconfitti. La sconfitta port\u00f2 molti mali sopra la Bulgaria, infatti i rapporti con l'impero bizantino si incrinarono, visto che i bulgari avevano attaccato i serbi senza avvisare i loro alleati bizantini, visto che i due popoli dovevano attaccare insieme i serbi. In pi\u00f9 la Bulgaria entr\u00f2 in una crisi interna, visto che il re Michele III Asen, era stato ferito mortalmente nella battaglia di Velb\u01ce\u017ed, gli succedette Ivan Stefano di Bulgaria, che non era popolare tra i bulgari. L'imperatore bizantino Andronico III Paleologo, decise di approfittare della situazione critica, che si era venuta a creare in Bulgaria, quindi la invase, conquistando molte fortezze ai confini e prendendo altre citt\u00e0. Tutto ci\u00f2 era troppo per i bulgari e nel 1331 scoppi\u00f2 quindi una rivolta, lo zar Ivan Stefano, fu costretto a fuggire dalla capitale, Tarnovo, i cospiratori della rivolta nominarono imperatore, Ivan Alessandro.\nIl nuovo sovrano bulgaro dopo aver consolidato la sua posizione, riconquist\u00f2 i territori che l'impero bizantino aveva l'anno prima strappato alla Bulgaria. Nel 1331 Ivan Alessandro intraprese una campagna intorno ad Adrianopoli e riconquist\u00f2 il nord delle Tracia. Nel frattempo, in Serbia fu deposto il re Stefano Uro\u0161 III De\u010danski, e al suo posto fu incoronato re il figlio Stefano Uro\u0161 IV Du\u0161an. Questo avvenimento, contribu\u00ec a riappacificare le relazioni tra Serbia e Bulgaria. Ivan Alessandro e Stefano Uro\u0161 IV Du\u0161an conclusero un'alleanza, che fu sigillata a pasqua del 1332, col matrimonio del re serbo e di Elena di Bulgaria, sorella di Ivan Alessandro.\nAlla stessa ora circa, Belaur, un fratello di Michele Asen III, si ribell\u00f2 a Vidin, probabilmente, perch\u00e9 contrario alla deposizione del nipote Ivan Stefano, che aveva il diritto di governare sulla Bulgaria. Nuovamente l'imperatore bizantino Andronico III Paleologo, approfitto dello scompiglio in Bulgaria, e nell'estate del 1332, invase la Bulgaria, ci\u00f2 allung\u00f2 i tempi per soffocare la rivolta di Ivan Stefano. L'esercito bizantino in breve tempo invase tutta la Tracia del nord controllata dai bulgari, Ivan Alessandro lasci\u00f2 da parte la rivolta e pens\u00f2 a ricacciare al d\u00ec la del confine i bizantini, infatti in breve arm\u00f2 un piccolo esercito che contava 8.000 soldati e rapidamente and\u00f2 incontro alle truppe di Andronico III, che si trovavano a Rusokastro con 3.000 soldati.\nInizialmente Ivan Alessandro, diede l'impressione che volesse negoziare, in realt\u00e0 stava temporeggiando, per cos\u00ec rafforzare il suo esercito, con 3.000 cavalieri mercenari mongoli e il 18 luglio attacc\u00f2 l'esercito bizantino, che anche se era meglio organizzato, era quasi quattro volte pi\u00f9 piccolo di quello bulgaro, cos\u00ec ebbe inizio la battaglia di Rusokastro. Andronico III, capendo che non poteva battere i bulgari in campo aperto, decise di ritirarsi dentro il villaggio di Rusokastro. Andronico III dopo tre ore di resistenza, si vide costretto a contrattare la pace con Ivan Alessandro, i due sovrani concordarono la pace, rimettendo il confine sullo status quo. Per sigillare la pace con i bizantini, il figlio maggiore di Ivan Alessandro, Michele Asen IV, spos\u00f2 la figlia di Andronico III, Maria Paleologa (Irene), il matrimonio fu celebrato nel 1339. Dopo aver sistemato la questione bizantina, finalmente Ivan Alessandro, pot\u00e9 continuare con forza la soffocazione della rivolta di Belaur, nonostante ci\u00f2 la rivolta fu soffocata solamente nel 1336 o 1337.\nNel 1332 Ivan Alessandro, incoron\u00f2 il figlio maggiore, Michael Asen IV, co-imperatore di Bulgaria, questa mossa fu probabilmente attuata, perch\u00e9 cos\u00ec Ivan Alessandro poteva assicurarsi una dinastia, che avrebbe governato la Bulgaria anche dopo la sua morte. Nel 1337, Ivan Alessandro divise a met\u00e0 la Bulgaria, incoronando i suoi due figli Ivan Sracimir e Ivan Asen IV coimperatori di Bulgaria, che gli sarebbero succeduti alla sua morte, con met\u00e0 Bulgaria a testa. Ivan Alessandro divise in due il suo impero, credendo di poter cos\u00ec governarlo e controllarlo meglio, Ivan Sracimir risiedette a Vidin, che divenne la sua capitale, mentre Ivan Asen IV, risiedeva a Preslav, che divenne la sua capitale. Comunque di fatto tutta la Bulgaria era sotto il comando di Ivan Alessandro la decisione di dividere l'impero, veniva da una prassi bizantina, in cui giovani figli del sovrano venivano nominati despoti, anche se non governavano sopra nessuna provincia.\nRelazioni con l'impero bizantino.\nNei primi anni 40 le relazioni con l'impero bizantino si incrinarono nuovamente. Ivan Alessandro chiese l'estradizione di suo cugino \u0160i\u0161man, uno dei figli di Michele Asen III, che si trovava imprigionato nell'impero bizantino, se i bizantini non avessero riconsegnato il cugino all'imperatore, egli avrebbe mosso guerra ai bizantini. Ivan Alessandro manifest\u00f2 la sua forza, ma ci\u00f2 fu controproducente con i rapporti con l'impero bizantino, essi non apprezzarono le intimidazioni dello zar bulgaro, per questo motivo ci sarebbe stata la guerra, ma i bizantini sapevano molto bene di non poter combattere da soli i bulgari, infatti ultimamente gli scontri tra i due paesi s\u00ec erano sempre conclusi a favore della Bulgaria, per questo i bizantini chiesero aiuto al loro alleato, l'emiro turco di Smirne Umur Beg, che immediatamente mise a disposizione dei bizantini la sua flotta. I turchi Umur Beg, sbarcarono nel delta del Danubio, e saccheggiato le campagne e le citt\u00e0 del luogo, che erano bulgare. Ivan Alessandro fu quindi forzato a rinunciare alle sue rivendicazioni, ma non si diede per vinto, infatti verso la fine del 1431 invase l'impero bizantino, sostenendo che fu chiamato dal popolo di Adrianopoli, che voleva la sua protezione. Tuttavia, l'esercito di Ivan Alessandro fu sconfitto per due volte dai turchi alleati dei bizantini, vicino alla citt\u00e0 di Adrianopoli, ci\u00f2 obblig\u00f2 lo zar a rientrare nei suoi confini.\nTra il 1341 e il 1347, nell'impero bizantino scoppi\u00f2 una guerra civile tra Anna di Savoia, madre dell'imperatore bambino Giovanni V Paleologo, e il suo reggente Giovanni VI Cantacuzeno, una lotta nata perch\u00e9 Anna voleva per s\u00e9 la reggenza. Gli stati confinanti con l'impero bizantino approfittarono della guerra civile, per ingrandire i loro stati, a scapito dei bizantini, Stefano Uro\u0161 IV Du\u0161an appoggi\u00f2 Giovanni VI Cantacuzeno, mentre Ivan Alessandro appoggi\u00f2 Giovanni V Paleologo, ossia Anna di Savoia. Anche se i due regnanti, si schierarono su due lati opposti nella guerra civile bizantini, mantennero la loro alleanza. Come il prezzo per il suo sostegno, Ivan Alessandro chiese in cambio a Giovanni V Paleologo, la citt\u00e0 di Filippopoli (Plovdiv), e nove importanti fortezze sul confine, e i monti Rodopi, tutto ci\u00f2 gli venne concesso nel 1344. Queste annessioni pacifiche, furono l'ultimo grande successo della politica estera di Ivan Alessandro.\nL'ascesa dell'impero serbo e la minaccia ottomana.\nIn contemporanea, il re serbo approfitt\u00f2 della guerra civile bizantina, per conquistare l'attuale Macedonia, e la maggior parte dell'Albania e della Grecia settentrionale. Nel 1345 Stefano Dusan, inizi\u00f2 a farsi chiamare \"imperatore dei serbi e dei greci\", e nel 1346 fu incoronato come tale, dall'appena creato patriarca di Serbia, che prima era solo un vescovo. Queste azioni da parte dei serbi, che fecero indignare i bizantini, sembrano essere state supportate dalla Bulgaria, infatti il patriarca di Bulgaria Simeone, aveva partecipato sia alla creazione del patriarcato serbo, sia all'incoronazione imperiale di Stefan Uro\u0161 IV Du\u0161an.\nNella seconda met\u00e0 degli anni 40, poco rimase dei successi iniziali di Ivan Alessandro. Gli alleati di Giovanni VI Cantacuzeno, i turchi ottomani, iniziarono a saccheggiare la Tracia bulgara negli anni 1346, 1347, 1349, 1352 e 1354; a ci\u00f2 fu aggiunto il peso delle devastazioni portate dalla peste nera. I bulgari tentarono di respingere gli invasori: ci furono diverse battaglie, ma i bulgari ne uscirono sempre sconfitti; addirittura il terzogenito di Ivan Alessandro, e co-imperatore, Ivan Asen IV, fu ucciso in battaglia contro i turchi ottomani nel 1349, come fu ucciso poi anche suo fratello Michele Asen IV nel 1355..\nNel 1351 la guerra civile bizantina era finita, Giovanni VI Cantacuzeno aveva intuito la minaccia che gli ottomani potevano costituire per la penisola Balcanica. Egli fece un appello ai regnanti di Serbia e Bulgaria per creare una lega contro i turchi ottomani: per far ci\u00f2, Ivan Alessandro chiese del denaro per cos\u00ec poter costruire delle navi da guerra, ma il suo appello cadde nel vuoto, visto che i suoi due vicini diffidavano delle sue intenzioni. Un nuovo tentativo di cooperazione tra la Bulgaria e l'impero bizantino fu tentato nel 1355, dopo che Giovanni VI Cantacuzeno aveva abdicato in favore di Giovanni V Paleologo, che era divenuto unico imperatore bizantino. Per cementare il trattato di alleanza, Ivan Alessandro diede in sposa sua figlia Keratsa Maria, al futuro imperatore bizantino Andronico IV Paleologo, ma l'alleanza non produsse risultati concreti.\nUlteriori problemi di stabilit\u00e0 e conflitti esterni.\nNel 1349, Ivan Alessandro divorzi\u00f2 dalla sua prima moglie Teodora di Valacchia, compromettendo cos\u00ec la stabilit\u00e0 interna del suo regno, egli s\u00ec rispos\u00f2 con una giudea, anche lei di nome Teodora. Dal nuovo matrimonio nacquero cinque figli, tra i quali due di questi, saranno nominati dal padre co-imperatori, Ivan \u0160i\u0161man nel 1356 e Ivan Asen V nel 1359. L'ultimo figlio superstite di Ivan Alessandro, dal suo primo matrimonio, il co-imperatore Ivan Sracimir, divent\u00f2 effettivamente indipendente nel 1356, Ivan Alessandro perse anche il controllo su altri potenti vassalli, come ad esempio la Valacchia e la Dobrugia, che perseguivano le loro politiche estere, questi vassalli avevano quasi pi\u00f9 potere di Ivan Alessandro. Da met\u00e0 del XIV secolo, la Bulgaria cadde preda delle aspirazioni degli Angioini, infatti re Luigi I d'Ungheria, conquist\u00f2 la Moldavia nel 1352 e istitu\u00ec uno principato vassallo l\u00ec, prima di conquistare Vidin nel 1365, tenendo cos\u00ec Ivan Sracimir e la sua famiglia in cattivit\u00e0.\nNel frattempo i bulgari e i bizantini si scontrarono nuovamente nel 1364. Nel 1366, quando l'imperatore bizantino Giovanni V Paleologo, era di ritorno dal suo viaggio in Occidente, i bulgari rifiutarono di lasciarlo passare attraverso la Bulgaria e lo fecero prigioniero. Questa posizione controproducente, scaten\u00f2 la reazione del cugino di Giovanni V, il conte Amedeo VI di Savoia, che occup\u00f2 diverse citt\u00e0 bulgare marittime citt\u00e0, tra cui Anchialo (Pomorie) e Mesembria (Neseb\u0103r), anche se egli evit\u00f2 di prendere Varna. Comunque Ivan Alessandro fu obbligato a rilasciare l'imperatore bizantino.\nLe citt\u00e0 catturate ai bulgari, furono consegnate ai bizantini, mentre Giovanni V pag\u00f2 la somma di 180.000 fiorini a Ivan Alessandro, per il suo rilascio. L'imperatore bulgaro utilizz\u00f2 tale somma, per indurre i suoi vassalli di Dobrotica, di Dobrugia e Vladislav I di Valacchia, alla riconquista da Vidin, che era caduta nelle mani ungheresi. La guerra termin\u00f2, e nel 1369, a Ivan Sracimir fu ridata Vidin, anche se Ivan Sracimir fu costretto a riconoscere la sovranit\u00e0 del re ungherese.\nIl relativo successo della crisi nel nord-ovest, non fece nulla per contribuire a recuperare le perdite a sud-est. La situazione divenne ancor pi\u00f9 critica, quando nel 1369 (la data \u00e8 contestata), i turchi ottomani alla guida di Murad I conquistarono Adrianopoli (nel 1363) e la resero l'effettiva capitale del loro impero, in espansione nei Balcani. Allo stesso tempo, essi conquistarono le citt\u00e0 bulgare di Filippopoli e Boruj (Stara Zagora). La Bulgaria, la Serbia e i principi macedoni, si preparavano per un'azione unita contro i turchi, ma Ivan Alessandro mor\u00ec il 17 febbraio 1371. Gli succedettero sul trono dai figli Ivan Stracimir di Vidin e Ivan \u0160i\u0161man di T\u0103rnovo, mentre i governanti di Dobrugia e Valacchia ottennero ulteriore indipendenza.\nCultura e religione.\nDurante il regno di Ivan Alessandro, il secondo impero bulgaro entr\u00f2 in un periodo di rinascita culturale, che a volte \u00e8 denominato \"seconda epoca d'oro della cultura bulgara\", la prima epoca fu durante il regno di Simeone I. Un gran numero di chiese e monasteri bulgari, furono costruiti o rinnovati sotto il regno di Ivan Alessandro. Ivan Alessandro \u00e8 ritratto in un affresco del monastero di Ba\u010dkovo, visto che ha donato denaro, per la sua realizzazione, la stessa cosa \u00e8 successa nelle chiese di Ivanovo, che sono state scavate nella roccia. Ivan Alessandro fu mecenate di altre opere, come ci dimostrano i monasteri della Santa Madre di Dio Eleusa e San Nicola a Neseb\u01cer, che furono ricostruiti durante il suo regno, come fu il monastero di San Nicola vicino Pernik."}
{"id": "1727141", "revid": "767487", "url": "https://it.wikipedia.org/wiki?curid=1727141", "title": "Porphyrio kukwiedei", "text": "Il pollo sultano della Nuova Caledonia (Porphyrio kukwiedei) \u00e8 una specie estinta di pollo sultano. Potrebbe essere sopravvissuto fino a tempi storici. Questa specie viene spesso indicata con il nome nativo \"n'dino\"."}
{"id": "1727145", "revid": "1873126", "url": "https://it.wikipedia.org/wiki?curid=1727145", "title": "Maria de Jesus", "text": "Biografia.\nMaria de Jesus nacque il 10 settembre 1893 nella parrocchia di Olival, dove fu battezzata, nel comune di Vila Nova de Our\u00e9m (distretto di Santar\u00e9ma), una comunit\u00e0 allora ancora indipendente nel Regno del Portogallo. Era una lavoratrice rurale, provenendo da una famiglia di contadini, motivo per il quale non frequent\u00f2 alcuna scuola e non consegu\u00ec alcuna istruzione, iniziando invece a lavorare all'et\u00e0 di 12 anni.\nDa bambina sub\u00ec un incidente che le caus\u00f2 la perdita della vista dall'occhio destro. Era una persona molto religiosa, si spos\u00f2 nel 1919 con Jos\u00e9 dos Santos e, contrariamente alla consuetudine del Portogallo, non utilizz\u00f2 il cognome del marito. Dal matrimonio ebbe sei figli, rimanendo vedova nel 1951. Maria de Jesus non fumava, non beveva, non assumeva caff\u00e8, amava guardare vecchi album di foto, godersi il sole sulla sua terrazza e mangiare riso e gelato. All'et\u00e0 di 100 anni, aveva espresso il desiderio di imparare a leggere e scrivere, ma senza successo.\nNel corso della sua vita era stata una sola volta in ospedale per un'operazione di cataratta, e sino a quasi 115 anni conserv\u00f2 un'ottima salute, curando l'igiene personale, vestendosi e alimentandosi in modo autonomo, pur essendo praticamente sorda, e camminando con l'aiuto di un deambulatore. Negli ultimi diciotto anni di vita fu assistita dalla figlia Madalena, rifiutando il trasferimento in una casa di riposo e risultando cos\u00ec la pi\u00f9 longeva persona al mondo che ancora vivesse in casa. A 105 anni visit\u00f2 l'Expo 98 di Lisbona.\nAttorno al suo 115\u00b0 compleanno, tuttavia, la sua salute era andata rapidamente declinando e la donna aveva notevolmente perso di lucidit\u00e0. Mor\u00ec in seguito a un malore, mentre veniva trasportata d'urgenza in ospedale a Tomar. Alla sua morte le sopravvissero 3 figli, 11 nipoti, 16 pronipoti e 6 trisnipoti.\nFu la prima persona portoghese a raggiungere i 115 anni e a diventare decana dell'umanit\u00e0, succedendo in questo primato alla statunitense Edna Parker, alla cui morte risult\u00f2 anche l'ultima persona vivente nata nel 1893. In Portogallo \u00e8 succeduta a Maria do Couto Maia sia come decana del paese sia nel primato di tutti i tempi, raggiungendo l'et\u00e0 di 114 anni e 274 giorni il 10 giugno 2008. All'epoca, dopo la morte di Camille Loiseau, era gi\u00e0 decana d'Europa."}
{"id": "1727147", "revid": "767487", "url": "https://it.wikipedia.org/wiki?curid=1727147", "title": "Villa Magini", "text": "Villa Magini si trova a Firenze, in via Faentina angolo via Luigi Carrand, in zona San Marco Vecchio.\nStoria.\nAppartenne ai Marignolli, il cui stemma si vede ancora oggi in facciata e, a met\u00e0 del Cinquecento, pass\u00f2 ai Segni. Nel 1776 fu dei Cardinali e nel 1760 dalla famiglia Cagliesi.\nDescrizione.\nSi accede al complesso da un grande portone architravato, sul quale si trovano due vasi decorativi. La facciata si affaccia su un giardino ed \u00e8 decorata da un portale a volta, incorniciato da bozze lisce in pietra e affiancato da tre finestre inginocchiate. \nLa notevole antichit\u00e0 dell'edificio \u00e8 testimoniata dai resti di una torre e dalle semplici decorazioni in pietra delle aperture, che fanno pensare al XIV secolo."}
{"id": "1727148", "revid": "324026", "url": "https://it.wikipedia.org/wiki?curid=1727148", "title": "Triplice frontiera", "text": "Una triplice frontiera \u00e8 il punto in cui si incontrano i territori di tre nazioni diverse, o per estensione di altre unit\u00e0 territoriali. Nel mondo esistono 157 triplici frontiere nazionali.\nNumero di triplici frontiere.\nIl conteggio del totale delle triplici frontiere pu\u00f2 variare in base a quali nazioni siano considerate sovrane sui diversi territori contesi presenti nel mondo e in base al fatto che vengano o meno considerate come stati a s\u00e9 stanti alcune unit\u00e0 politiche non universalmente riconosciute quali stati indipendenti.\nDi solito pi\u00f9 vicini ha una nazione e maggiore \u00e8 il numero delle sue triplici frontiere; ad esempio la Cina ne conta 16 e la Russia 14.\nStati insulari come il Giappone possono non avere nessuna triplice frontiera; possono inoltre essere individuate triplici frontiere collocate in mare quando le acque territoriali di tre nazioni confinano (come ad esempio nel caso di Singapore, Malaysia e Indonesia).\nLista delle triplici frontiere fra nazioni.\nQuesta lista \u00e8 ripartita per continente. La prima colonna riporta un numero d'ordine; la seconda colonna indica il nome della localit\u00e0 (qualora esistente) dove c'\u00e8 la triplice frontiera; la terza, quarta e quinta colonna contengono le nazioni interessate; la sesta colonna riporta un'eventuale immagine\nAccordi internazionali.\nMentre l'esatta collocazione della linea di confine tra due nazioni viene normalente definita grazie a trattati bilaterali, per definire la posizione di una triplice frontiera possono essere necessari accordi trilaterali. Per esempio Cina, Russia e Mongolia hanno definito la posizione di due triplici frontiere (la convergenza con un trattato trilaterale firmato a Ulan Bator il 27 gennaio 1994. L'accordo specificava che un manufatto per segnalare la triplice frontiera sarebbe stato eretto in corrispondenza del pi\u00f9 orientale di questi due punti, una localit\u00e0 chiamata \"Tarbagan-Dakh\" (), ma che nessuna forma di segnalazione sarebbe stata predisposta per il secondo di questi punti (definito su un picco chiamato \"Tavan-Bogdo-Ula\")."}
{"id": "1727149", "revid": "767487", "url": "https://it.wikipedia.org/wiki?curid=1727149", "title": "Schiele in Prison", "text": "Schiele in Prison \u00e8 un film del 1980 diretto da Mick Gold e basato sulla vita del pittore austriaco Egon Schiele."}
{"id": "1727156", "revid": "1745361", "url": "https://it.wikipedia.org/wiki?curid=1727156", "title": "Ciclo feniano", "text": "Il Ciclo feniano o Fiannaidheacht (in irlandese moderno: Fianna\u00edocht), conosciuto anche come il Ciclo dei Fionn, Ciclo dei Finn, Ciclo dei Fianna, Racconti dei Finnian, Racconti dei Fian, Ciclo dei F\u00e9inne, Ciclo dei Feinn\u00e9 e Ciclo Ossianico, \u00e8 un corpo di prosa e versi incentrato sulle gesta dell'eroe mitico Fionn mac Cumhaill e i suoi guerrieri, i Fianna \u00c9ireann.\n\u00c8 uno dei quattro cicli maggiori della mitologia irlandese, insieme al Ciclo mitologico, il Ciclo dell'Ulster e il Ciclo storico. Il Ciclo Feniano, in ordine di tempo, \u00e8 il terzo ciclo, collocandosi tra il Ciclo dell'Ulster e il Ciclo storico.\nIl Ciclo Feniano spesso viene chiamato Ciclo Ossianico, perch\u00e9 si pensava che il figlio di Fionn, Ois\u00edn, avesse scritto la maggior parte dei poemi del ciclo. Il ciclo contiene anche storie di altri membri dei Fianna, tra i quali Ca\u00edlte, Diarmuid, il figlio di Ois\u00edn Oscar e il nemico di Fionn, Goll mac Morna.\nSommario della trama.\nCormac mac Airt, il re supremo d'Irlanda cre\u00f2 i Fianna, una coalizione di clan, per assicurare la difesa del regno. Il Fianna erano dominati dal Clan Bascna, guidato da Cumhall, e dal Clan Morna, guidato da Goll, e Liath Luachra era il loro tesoriere.\nDopo la battaglia di Knock, Cumhal fu ucciso dai Morna e la borsa con il tesoro del Clan Bascna fu rubata. La moglie di Cumhall, Muirne, scapp\u00f2 via e aveva un figlio, Demna, che fu accudito da due donne guerriere, Liath e dalla druidessa Bodhmall. Muirne spos\u00f2 il re della Contea di Kerry.\nL'ascesa di Fionn.\nDemna fu chiamato Fionn perch\u00e9 aveva i capelli biondi. Diventato adulto, decide di vendicarsi: uccise Liath Luachra e ritrov\u00f2 la borsa del tesoro, che poi consegn\u00f2 ai sopravvissuti della battaglia di Knock. Mentre stava studiando con il poeta Finn Eces, Fionn accidentalmente mangi\u00f2 il salmone della saggezza e, dopo aver superato tre ardue prove, fu ammesso alla corte dell'Alto Re a Tara. Dopo essere stato ammesso, Fionn divent\u00f2 il leader del Clan Bascna.\nFionn e Aill\u00e9n.\nA ogni Samhain, il goblin Aill\u00e9n mac Midgna, o Aill\u00e9n l'Incendiario, terrorizzava Tara, suonando la sua arpa la cui musica toglieva la forza a ogni guerriero. Usando un'asta magica che lo rendeva immune dalla musica, Fionn uccise il goblin. Come premio Fionn fu nominato leader dei Fianna, sostituendo Goll, che gli aveva giurato fedelt\u00e0.\nFionn e Sadbh.\nFionn stava cacciando un daino ma, quando lo prese, i suoi cani Bran e Sceolang non gli permisero di ucciderlo e il daino si trasform\u00f2 in una donna bellissima, Sadbh. Sadbh era stata trasformata in daino dal druido Fer Doirich, ma l'incantesimo era stato spezzato dal Dun di Allen, la residenza di Fionn. Finch\u00e9 fosse rimasta nel Dun, Sadbh sarebbe stata al riparo dall'incantesimo. I due si sposarono. Qualche tempo dopo, Fionn usc\u00ec per respingere alcuni invasori e Sadbh rimase nel Dun. Fer Doirich prese le sembianze di Fionn, attirando Sadbh fuori dal Dun, cos\u00ec immediatamente lei si ritrasform\u00f2 in daino. Fionn la cerc\u00f2, ma trov\u00f2 solo un ragazzo, a cui diede il nome di Ois\u00edn, che era stato allevato da un daino. Ois\u00edn divent\u00f2 famoso come bardo e Sadbh non fu vista mai pi\u00f9.\nLa Battaglia di Gabhra.\nTra la nascita di Oisin e la battaglia di Gabhra si svolge il resto del ciclo, molto lungo e troppo complicato da riassumere qui. Alla fine l'Alto Re Cormac mor\u00ec e suo figlio Cairbre Lifechair decise di distruggere i Fianna, perch\u00e9 non voleva pagare le tasse per la protezione che i Fianna richiedevano. Cairbre Lifechair raccolse un esercito insieme ad altri leader scontenti e provoc\u00f2 la guerra uccidendo il servitore di Fionn. Nella battaglia che segu\u00ec, Goll pass\u00f2 dalla parte del re contro il Clan Bascna. Alcune storie dicono che cinque guerrieri uccisero Fionn durante la battaglia, mentre altre dicono che Fionn mor\u00ec nella battaglia del Guado di Brea, ucciso da Aichlech Mac Dubdrenn. In ogni caso, sopravvissero alla battaglia solo venti guerrieri, tra i quali Ois\u00edn e Ca\u00edlte."}
{"id": "1727157", "revid": "101768", "url": "https://it.wikipedia.org/wiki?curid=1727157", "title": "Iassarte", "text": ""}
{"id": "1727158", "revid": "4175", "url": "https://it.wikipedia.org/wiki?curid=1727158", "title": "Qualificazioni alla Coppa del Mondo di rugby 2011 - Africa", "text": "Le qualificazioni africane alla Coppa del Mondo di rugby 2011 si tennero tra il 2008 e il 2009 e riguardarono 14 squadre nazionali africane che dovettero esprimere una qualificata direttamente alla Coppa e destinarne una ai ripescaggi intercontinentali.\nAlla furono ammesse di diritto le dodici squadre meglio classificate dell'edizione del 2007 (le otto quartifinaliste pi\u00f9 le migliori terze classificate della fase a gironi) tra cui il vincitore del torneo, che quindi non fu interessato dalle qualificazioni.\nLe qualificazioni si svolsero su quattro turni, il primo dei quali preliminare e gli altri tre coincidenti con la disputa della Coppa d'Africa 2008-2009.\nA qualificarsi per la Coppa del Mondo fu la , vincitrice della Coppa d'Africa, mentre la , battuta nella finale del torneo, fu destinata agli spareggi interzona.\nQuadro generale delle qualificazioni.\nIn grassetto le squadre qualificate al turno successivo"}
{"id": "1727159", "revid": "767487", "url": "https://it.wikipedia.org/wiki?curid=1727159", "title": "Egon Schiele (film 1980)", "text": "Egon Schiele \u00e8 un film del 1980 diretto da John Goldschmidt e basato sulla vita del pittore austriaco Egon Schiele."}
{"id": "1727161", "revid": "709565", "url": "https://it.wikipedia.org/wiki?curid=1727161", "title": "Canalizzazione", "text": ""}
{"id": "1727169", "revid": "307923", "url": "https://it.wikipedia.org/wiki?curid=1727169", "title": "Devdas", "text": ""}
{"id": "1727171", "revid": "15537270", "url": "https://it.wikipedia.org/wiki?curid=1727171", "title": "Acido ortoalluminico", "text": ""}
{"id": "1727175", "revid": "115563493", "url": "https://it.wikipedia.org/wiki?curid=1727175", "title": "Francesco Sassetti", "text": "Biografia.\nGi\u00e0 ventenne era ad Avignone per curare gli interessi della propria famiglia, socia in affari con Banco dei Medici. Diventato uomo di fiducia di Lorenzo il Magnifico, si vide affidare la direzione dei suoi affari in Francia, con le qualifiche di gestore e procuratore. Amministr\u00f2 prima la filiale di Ginevra, che venne poi spostata a Lione, dove invest\u00ec, assieme ai Medici e ad altri soci, una cifra che gli permetteva di partecipare agli utili. Divenne poi direttore generale del Banco mediceo dal 1469 fino alla morte nel 1490. La sua fortuna in affari ebbe un lieve declino nella fase finale della sua vita, quando nel 1488 la filiale di Lione sub\u00ec una crisi, che venne poi superata grazie al suo forte impegno e a un intervento diretto del Magnifico. Sassetti infatti non aveva controllato strettamente gli amministratori della filiale, i quali avevano compiuto delle frodi provocando una disastrosa perdita, che lo costrinse, nonostante l'et\u00e0, a lasciare Firenze e recarsi personalmente nella citt\u00e0 francese per risolvere la situazione, appoggiato da Lorenzo che non gli neg\u00f2 mai l'amicizia e il sostegno.\nGrazie alla frequentazione della corte medicea divenne un uomo colto e raffinato, amico di Marsilio Ficino, Agnolo Poliziano e Bartolomeo Fonzio, oltre che mecenate e collezionista di manoscritti in latino e in volgare. Con la sua oculata e onesta amministrazione accumul\u00f2 una notevole ricchezza, che reinvest\u00ec in case in centro a Firenze e in una villa sulla via Bolognese.\nAcquist\u00f2 nel 1478 in Santa Trinita, la cappella che oggi porta il suo nome e la fece dedicare a san Francesco, suo santo protettore, dopo aver ricevuto il rifiuto di ritrarre il santo francescano nella chiesa dei \"rivali\" domenicani in Santa Maria Novella, dove aveva gi\u00e0 acquistato il patronato sulla cappella maggiore.\nAffid\u00f2 la decorazione all'artista di maggior fama del momento in citt\u00e0, il Ghirlandaio. Il maestro realizz\u00f2 il ciclo di affreschi tra il 1483 e il 1486, nonostante gli affreschi siano datati in basso, sotto la figura di Francesco Sassetti e di sua moglie inginocchiati come XXV Decembris MCCCCLXXX, 25 dicembre 1480, una data simbolica della sottoscrizione della commissione con il Sassetti, mentre la pala centrale reca come anno il 1485, su un capitello. Lo stesso Francesco e sua moglie sono ritratti come committenti inginocchiati nella fascia pi\u00f9 bassa degli affreschi, mentre le loro tombe si trovano nelle pareti laterali, scolpite da Giuliano da Sangallo. Francesco \u00e8 inoltre ritratto vicino a Lorenzo il Magnifico nel gruppo di fiorentini della scena dell\"'Approvazione della regola da parte di Onorio III\". Di lui resta anche un bel busto in marmo attribuito a Antonio Rossellino e oggi al Bargello.\nSuo rivale fu Giovanni Tornabuoni, altrettanto uomo fidato vicino ai Medici, che gli subentr\u00f2 nella direzione del Banco dei Medici nel 1484.\nEbbe i figli Galeazzo, Federico, Teodoro I e Cosimo. Teodoro mor\u00ec verso il 1480, ma di l\u00ec a poco Francesco, ormai sessantenne, ebbe un altro figlio che chiam\u00f2 ancora Teodoro, detto Teodoro II dalla storiografia per distinguerlo dal primo."}
{"id": "1727178", "revid": "187", "url": "https://it.wikipedia.org/wiki?curid=1727178", "title": "Filippo Paladini", "text": " \nBiografia.\n\u00c8 stato uno degli ultimi maestri del tardo manierismo toscano, non immune da influenze caravaggesche. \nIn seguito ad alcuni guai con la giustizia, nel 1590 fugge sull'isola di Malta, rimanendovi per cinque anni. Diventa in seguito ospite alla corte del principe Branciforti di Mazzarino, dove muore nel 1614. Molte chiese siciliane conservano i suoi dipinti, realizzati durante gli ultimi anni di vita: Vizzini, Caltagirone, Militello in Val di Catania, Palermo, Enna, Caltanissetta.\n\u00c8 stato confuso in passato con il pittore Filippo di Lorenzo Paladini da Pistoia (deceduto a Pisa nel 1608), autore degli affreschi sulla facciata del Palazzo dell'Orologio in Pisa, conclusi dopo la sua morte da Giovanni Stefano Marucelli.\nOpere.\nPalermo e provincia.\nPalermo.\nGalleria regionale di Sicilia di \u00abPalazzo Abatellis\u00bb:"}
{"id": "1727180", "revid": "729019", "url": "https://it.wikipedia.org/wiki?curid=1727180", "title": "Pu\u0161kinskaja (metropolitana di Mosca)", "text": "Pu\u0161kinskaja \u00e8 una stazione della Metropolitana di Mosca, situata sulla Linea Tagansko-Krasnopresnenskaja. Fu inaugurata il 17 dicembre 1975 insieme a Kuzneckij Most come segmento di unione tra le linee \u017ddanovskaja e Krasnopresnenskaja.\nCome la fermata vicina, si tratta di una stazione a volta con pilastri, cosa che non veniva realizzata a Mosca sin dagli anni cinquanta. Probabilmente si tratta della pi\u00f9 bella stazione della linea; gli architetti Vdovin e Ba\u017eenov si sforzarono di farla apparire come un ambiente classico del XIX secolo. Il corridoio centrale \u00e8 illuminato da lampadari in stile XIX secolo; le colonne, coperte da marmo bianco Koelga, sono decorate con foglie in rilievo e le mura in marmo grigio sono decorate con oggetti che si rifanno alle opere del grande poeta russo Aleksandr Pu\u0161kin. Il capolavoro \u00e8 completato dal pavimento in granito grigio. Architetturalmente, la stazione pose fine alla politica di economia funzionale degli anni sessanta e vinse la battaglia contro l'idea di Nikita Chru\u0161\u010d\u00ebv, che si era posta contro gli \"extra\" decorativi lasciando le stazioni del 1958 e 1959 alterate nel loro design.\nL'ingresso originale della stazione, con il suo magnifico soffitto con alluminio anodizzato (architetti Dem\u010dinskij e Kolesnikova), \u00e8 situato sotto Piazza Pu\u0161kin, il centro della vita notturna moscovita, ed \u00e8 collegato tramite sottopassaggi con la piazza e con il viale Tverskaja. Nel 1979 fu unita alla stazione Gor'kovskaja (oggi Tverskaja) della Linea Zamoskvoreckaja. Il lato opposto era decorato con un busto del grande poeta (architetto: \u0160makov), ma nel 1987 venne aperto un passaggio verso l'ingresso sotterraneo della stazione \u010cechovskaja della Linea Serpuchovsko-Timirjazevskaja. Il busto fu spostato nell'ingresso unico costruito nell'edificio del giornale Izvestija sul Viale Strastnoi.\nIl punto di interscambio, conosciuto in origine con i nomi dei tre poeti e scrittori (Aleksandr Pu\u0161kin, Maksim Gor'kij, Anton \u010cechov), cambi\u00f2 nome nel 1991, quando Ulica Gor'kova cambi\u00f2 nome in Tverskaja, cosa che avvenne quindi anche per la stazione metropolitana. Pu\u0161kinskaja sostiene un carico di passeggeri che ammonta a 46.770 persone che accedono quotidianamente attraverso i suoi accessi, 170.000 persone che accedono tramite Tverskaja e 212.000 attraverso \u010cechovskaja."}
{"id": "1727186", "revid": "56620", "url": "https://it.wikipedia.org/wiki?curid=1727186", "title": "Louis Auguste Blanqui", "text": ""}
{"id": "1727193", "revid": "828781", "url": "https://it.wikipedia.org/wiki?curid=1727193", "title": "Schreckhorn", "text": "Lo Schreckhorn (4.078 m s.l.m.) \u00e8 una montagna svizzera delle Alpi Bernesi. Si trova nel Canton Berna.\nCaratteristiche.\nLo Schreckhorn \u00e8 il 4000 delle Alpi collocato pi\u00f9 a nord.\nSi trova a circa 10\u00a0km a sud-est di Grindelwald nella parte orientale delle Alpi Bernesi.\n\u00c8 contornato da grandi ghiacciai. A nord scendono l'Oberer Grindelwaldgletscher e l'Untere Grindelwaldgletscher. A nord prendono forma i rami del Aargletscher.\nPoco pi\u00f9 a sud del monte vi \u00e8 il Lauteraarhorn.\nDal punto di vista geologico fa parte del Massiccio AAR.\nIl monte \u00e8 evocato da Friedrich Schiller nel Guglielmo Tell (verso n. 628); inoltre \u00e8 citato da Heinrich von Kleist in una lettera alla sorella.\nAscesa alla vetta.\nLa vetta fu conquistata per la prima volta il 16 agosto 1861 da Peter Michel, Leslie Stephen, Ulrich Kaufmann e Chr. Michel.\nPur non essendo la pi\u00f9 alta delle Alpi Bernesi \u00e8 considerata la pi\u00f9 difficile da scalare. La via normale di salita parte dalla Schreckhornh\u00fctte (2.524\u00a0m), rifugio raggiungibile da Grindelwald (1.034\u00a0m). Si tratta di risalire la cresta sud-ovest della montagna. La via nel suo complesso \u00e8 valutata AD+."}
{"id": "1727196", "revid": "767487", "url": "https://it.wikipedia.org/wiki?curid=1727196", "title": "Devdas (film 2002)", "text": "Devdas (Hindi: \u0926\u0947\u0935\u0926\u093e\u0938, Urdu: \u062f\u06cc\u0648\u062f\u0627\u0633) \u00e8 un film di Bollywood del 2002, diretto da Sanjay Leela Bhansali, con Shah Rukh Khan nella parte del protagonista e Aishwarya Rai in quella di Paro.\nSi tratta della pi\u00f9 moderna e conosciuta versione del romanzo di Sarat Chandra Chattopadhyay; \u00e8 la terza versione che si fa nella pi\u00f9 importante cinematografia dell'India, dopo quella del 1936 e del 1955 ed \u00e8 la prima a colori.\nNei titoli di testa si legge che il film \u00e8 un tributo al genio di P. C. Barua, Sarat Chandra Chattopadhyay e Bimal Roy.\nIl film \u00e8 dedicato a Navin Bhansali, padre del regista.\n\u00c8 stato presentato fuori concorso al 55\u00ba Festival di Cannes.\nTrama.\nKaushalya riceve una lettera dal figlio Devdas che la informa che sta per ritornare a casa, dopo dieci anni passati a Londra per diventare avvocato. Sumitra, la sua vicina di casa, arriva l\u00ec e viene informata del fatto: la donna ringrazia il cielo dell'avvenimento e ricorda a Kaushalya di quando Devdas giocava con sua figlia, Paro.\nQuando Devdas era partito, Paro voleva andare con lui, anche perch\u00e9 gli doveva tre rupie e gli manca cos\u00ec tanto che da allora ha acceso una candela che ha il potere di non spegnersi mai. La mattina dopo arriva Devdas e la madre, desiderosa di essere la prima a vedere il figlio, fa chiudere gli occhi a tutti, portando con s\u00e9 la candela di benvenuto; ma quando arriva il facchino, la avverte che Devdas \u00e8 andato a salutare prima Paro. Kaushalya non crede ai suoi occhi e cos\u00ec va via; la nuora, Kumud, con aria soddisfatta, spegne la candela di benvenuto.\nDevdas va poi dalla madre; quest'ultima all'inizio non lo vuole vedere, ma poi l'istinto materno e la bravura da parte del figlio, li fanno riappacificare. Devdas chiede di suo padre, Narayan, ma la madre gli dice che \u00e8 fuori e che \u00e8 stato nominato cavaliere dal Governo britannico. Una sera l'anziana nonna di Devdas d\u00e0 dei regali a Kumud che \u00e8 incinta e che presto le dar\u00e0 un pronipote. Kumud si innamora follemente di un bracciale, ma quando lo tira fuori dal mucchio di gioielli, la nonna le dice che quello sar\u00e0 per la moglie di Devdas e non per lei. Su tutte le furie, Kumud se ne va in lacrime e con lei anche Kaushalya che la va a consolare.\nDevdas a quel punto, su invito della nonna, le dice chi vorrebbe come sposa e gliela mostra col binocolo: si tratta di Paro, che sta spiando anch'essa dal palazzo di fronte. Sumitra \u00e8 talmente convinta che sua figlia si sposer\u00e0 con Devdas che cade nel tranello, tesole da Kaushalya, su suggerimento di Kumud.\nAccetta di danzare per loro, sicura che alla fine del ballo potr\u00e0 parlare del matrimonio della figlia, ma Kaushalya, per tutta risposta, le ricorda le sue origini umili e la umilia in pubblico. Sumitra, arrabbiata, giura che Paro si sposer\u00e0 con uno anche pi\u00f9 ricco di loro e, infatti, di l\u00ec a poco organizza il matrimonio tra sua figlia e un ricco vedovo con gi\u00e0 tre figli a carico, Bhuvan Chaudhry.\nDevdas litiga aspramente con il padre e decide di andarsene da casa, raggiungendo un bordello. Decide anche di scrivere una lettera a Paro in cui le dice che tra loro non c'\u00e8 mai stato amore. Nel bordello conosce una cortigiana, di nome Chandramukhi, che si innamora di lui; capito l'errore, decide di ritornare da Paro, ma ormai \u00e8 troppo tardi. Deluso, torna al bordello e inizia ad ubriacarsi. Chandramukhi, che tiene molto a lui, cerca di dissuaderlo e addirittura contatta Paro affinch\u00e9 lei faccia lo stesso: basta infatti poco alcool preso da Devdas, perch\u00e9 muoia. Ogni tentativo per\u00f2 sembra inutile, anche se Devdas promette alla sua vecchia fiamma di rivederla almeno una volta prima di morire. L'amicizia tra Paro e Chandramukhi, intanto, si \u00e8 rafforzata, tanto che la prima decide di invitarla ad una festa tenuta dal ricco marito, nascondendo chi \u00e8 veramente e presentandola come un'amica di Calcutta. Uno dei clienti del bordello per\u00f2 la riconosce e la umilia davanti a tutti, dicendo che \u00e8 una prostituta. Devdas, intanto, ammette il suo amore nei confronti di Chandramukhi, ma la invita ad accettare la sua partenza: vuole, infatti, girare l'India e si porta con s\u00e9 il fedele Dharamdas.\nSul treno incontra Chunnibabu che, inconsapevole dei gravi problemi di salute di Devdas, gli offre un bicchiere di vino. Lui, dopo una breve riluttanza, accetta e beve e subito comincia a sentirsi male.\nQuasi in fin di vita, si ricorda della promessa fatta a Paro e cos\u00ec decide di andarla a trovare, ma cade proprio davanti al cancello della residenza dove abita il suo vecchio amore.\nParo, da dentro casa, sente parlare di un ragazzo giunto fin l\u00ec e, quando chiede l'identit\u00e0 al suo figliastro, questi gli risponde che \u00e8 Devdas Mukherjee. Commossa, inizia a correre verso il cancello, ma il marito si accorge di tutto e fa chiudere i cancelli. Devdas riesce soltanto a vedere un'immagine sfocata di Paro che corre verso di lui e poi muore. Nello stesso istante la candela che era stata sempre accesa si spegne.\nMusiche.\nNel film sono presenti nove canzoni, di seguito indicate nell'ordine in cui compaiono:\nI Playback singer sono Kavita Krishnamurthy per Chandramukhi, Udit Narayan per Devdas, Shreya Ghoshal per Parvati.\nQuasi tutte le canzoni, data la storia in cui sono inserite, hanno un elevato grado di romanticismo.\nLa prima \u00e8 cantata da Paro, poco prima che arrivi Devdas e riguarda l'amore rappresentato dal fuoco della candela che non si spegne mai.\n\"Woh Chand Jaisi Ladki\" \u00e8 molto breve e vede come protagonisti i due attori principali, con Shah Rukh Khan che si avvicina alla sua amata senza svegliarla.\nLa terza canzone \u00e8 una delle pi\u00f9 romantiche e viene cantata da Devdas e Paro, mentre lui cerca di metterle al polso il bracciale datogli dalla nonna.\n\"Morey Piya\" \u00e8, invece, una canzone che si muove su due fronti diversi: da una parte le solite scene d'amore tra i due protagonisti, che culminano con l'adorazione e il bacio del piede di Aishwarya Rai da parte di Shah Rukh Khan, dall'altra con la danza fatta da Sumitra nel palazzo dei Mukherjee, prima dell'umiliazione fattale dalla madre di Devdas.\nLa quinta canzone \u00e8 corale e viene cantata subito dopo l'arrivo al bordello.\n\"Hamesha Tumko Chaha\" cade in uno dei momenti pi\u00f9 difficili del film, quando Devdas ferisce Paro.\nLa settima riguarda la scommessa dell'ormai follemente innamorata Chandramuki riguardo all'arrivo o meno da parte del protagonista.\n\"Dola Re Dola\", invece, \u00e8 una canzone corale con Aishwarya Rai che trascina con s\u00e9 un folto stuolo di ragazze, \"in primis\" Madhuri Dixit.\nL'ultima canzone, \"Chalak Chalak\", viene cantata nel momento in cui Shah Rukh Khan \u00e8 completamente ubriaco insieme ai suoi amici di bettola e rappresenta una sorta di inno all'alcolismo; nella seconda parte della canzone ricompare l'ormai sconsolata Chandramuki.\nCollegamenti con altre pellicole.\nIl film, essendo l'ennesima versione del racconto di Sarat Chandra Chattopadhyay, ricalca la storia e le ambientazioni delle pellicole precedenti, in particolare le pi\u00f9 famose, quelle dirette da P. C. Barua e Bimal Roy.\nLa storia della cortigiana innamorata omaggia anche un'altra pellicola di Bollywood, Pakeezah, del 1972.\nAlcune scene vengono citate nel documentario Bollywood for Beginners del 2002."}
{"id": "1727197", "revid": "85787014", "url": "https://it.wikipedia.org/wiki?curid=1727197", "title": "Vie ottiche", "text": "Le vie ottiche sono rappresentate dalle vie nervose che trasmettono la sensibilit\u00e0 della vista dagli occhi fino all'area della corteccia cerebrale deputata all'integrazione di dati visivi. Sono perci\u00f2 le vie nervose che ci permettono di \"acquisire\" un'immagine, che verr\u00e0 elaborata dall'encefalo, e con l'aiuto di altri sistemi (muscolatura intrinseca ed estrinseca degli occhi, muscolo sfintere della pupilla, muscolo ciliare e relativa innervazione) ci permette di \"vedere\".\nNella retina si trovano i fotorecettori dati dalle cellule dei coni e dei bastoncelli, che possono essere ritenuti come neuroni altamente modificati. Essi entrano in sinapsi con le cellule bipolari, degli interneuroni, che a loro volta contraggono sinapsi con le cellule multipolari, i quali assoni formeranno le fibre che costituiscono il nervo ottico. Le fibre originate da dati nervi si raggruppano in tre tipi di fibre:\nIl nervo ottico raggiunge quindi il chiasma ottico, posto sulla faccia superiore del corpo dell'osso sfenoide. Da questo di formano i 2 tratti ottici che conducono le fibre ai due corpi genicolati laterali, due formazioni nucleari del metatalamo. Da qui le fibre(che compongono la radiazione ottica) raggiungono l'area visiva primaria, nel lobo occipitale, rappresentata per buona parte dai labbri della scissura calcarina. I fasci provenienti dai corpi genicolati raggiungono i labbri di tale scissura in modo molto ordinato e specifico, in modo che ogni tipo di fibra sia esclusivamente proiettato a una specifica regione corticale.\nDai corpi genicolati laterali la radiazione ottica pu\u00f2 raggiungere anche l'ipotalamo e i tubercoli quadrigemini superiori (formazioni nucleari del mesencefalo) formando i fasci tetto-spinali, diretti ai motoneuroni del midollo spinale, che possono permettere un'attivit\u00e0 motoria riflessa in base a stimoli visivi."}
{"id": "1727198", "revid": "154326", "url": "https://it.wikipedia.org/wiki?curid=1727198", "title": "Imperatore bulgaro", "text": ""}
{"id": "1727199", "revid": "599013", "url": "https://it.wikipedia.org/wiki?curid=1727199", "title": "Rabiu Afolabi", "text": "Caratteristiche tecniche.\n\u00c8 un difensore centrale che all'occasione pu\u00f2 giocare anche come terzino destro.\nCarriera.\nClub.\nDopo aver impressionato nella Meridian Cup del 1997 lascia la Nigeria e si accasa in Belgio nello . Nel 2001 firma per il Napoli, ma la stagione con la squadra partenopea si rivela ben presto un fallimento, tanto che non gioca neppure una partita e ritorna in Belgio nello prima della fine della stagione. Nel 2003 si trasferisce all', dove rimane fino al 2005 quando firma per i francesi del . \nNell'estate 2009 si accasa agli austriaci del Red Bull Salisburgo e dopo due stagioni si trasferisce in Germania, all'Eintracht Frankfurt. Nell'estate 2011 si accasa coi francesi del Monaco, retrocessi in Ligue 2. Nel marzo 2013, dopo quasi un anno di inattivit\u00e0, firma con i danesi del S\u00f8nderjyske.\nNazionale.\nCon le nazionali giovanili nigeriane partecipa a diversi tornei di categoria: nel 1997 vince la Meridian Cup e nel 1999 gioca nella African Youth Championship Cup, terminando il torneo al secondo posto dietro al Ghana. Nello stesso anno \u00e8 il capitano della Nigeria Under-20 nella FIFA World Youth Championship in Nigeria. Esordisce nella il 17 giugno 2000 in una gara di qualificazione ai Mondiali 2002 contro la , Mondiali a cui poi partecipa con la squadra africana."}
{"id": "1727202", "revid": "124123", "url": "https://it.wikipedia.org/wiki?curid=1727202", "title": "Mitch Rouse", "text": "\u00c8 apparso in episodi di \"Reno 911!\", \"Quell'uragano di pap\u00e0\", \"Exit 57\", \"La vita secondo Jim\" e \"Strangers with Candy\".\nHa diretto e scritto il film \"Employee of the Month\" con Matt Dillon. \u00c8 cocreatore con Amy Sedaris, Paul Dinello e Stephen Colbert della serie televisiva \"Strangers with Candy\".\nNel 2001 ha sposato l'attrice Andrea Bendewald a Malib\u00f9."}
{"id": "1727203", "revid": "709565", "url": "https://it.wikipedia.org/wiki?curid=1727203", "title": "Edvige Mussolini", "text": "Biografia.\nDopo essersi sposata con il cavaliere Michele Mancini si trasfer\u00ec da Predappio a Premilcuore, di cui il marito divenne podest\u00e0. Ebbe due figli: Giuseppe e Rosetta (quest'ultima spos\u00f2 Pier Giovanni Ricci il 15 Febbraio 1928).\nNel 1940 ottenne l'annullamento del provvedimento che condannava lo scrittore Pitigrilli (Dino Segre), accusato di essere antifascista, a essere confinato nel campo di internamento dell'Aquila.\nSuo figlio Giuseppe Mancini, vicebrigadiere della 6\u00aa Compagnia della Legione Tagliamento della Guardia Nazionale Repubblicana, arresosi ai partigiani, fu ucciso il 28 aprile 1945 insieme ad altri 42 commilitoni nella strage di Rovetta, stesso giorno dello zio Benito.\nEdvige fino al 1940 custod\u00ec i diari che secondo alcuni storici il fratello Benito avrebbe scritto tra il 1935 e il 1939. Le cinque agende sono state oggetto di molti studi negli anni per accertarne l'autenticit\u00e0. Nei diari infatti traspare un Mussolini intimista, malinconico, spaventato dalla figura di Hitler, contrario alla guerra, \"indifferente\" nei confronti degli ebrei.\nRimasta sempre affezionata al fratello, le sue memorie furono raccolte e trascritte da Rosetta Ricci Crisolini in \"Mio fratello Benito\" pubblicato da La Fenice di Firenze, nel 1957. Nel libro Edvige riporta i propri ricordi, lettere e colloqui avuti con suo fratello; tra le altre cose, Edvige si oppone alla tesi secondo cui Benito fosse antisemita, inserendo una testimonianza dello stesso Mussolini che afferma di aver aderito all'antisemitismo per la necessit\u00e0 dell'alleanza con Hitler.\nMor\u00ec a Roma il 20 maggio 1952."}
{"id": "1727205", "revid": "75435", "url": "https://it.wikipedia.org/wiki?curid=1727205", "title": "Moto da luogo", "text": ""}
{"id": "1727206", "revid": "59976", "url": "https://it.wikipedia.org/wiki?curid=1727206", "title": "Edward Mitchell Rouse", "text": ""}
{"id": "1727216", "revid": "599013", "url": "https://it.wikipedia.org/wiki?curid=1727216", "title": "Fabrice Pancrate", "text": ""}
{"id": "1727217", "revid": "89918", "url": "https://it.wikipedia.org/wiki?curid=1727217", "title": "Sebasti\u00e1n de Benalc\u00e1zar", "text": ""}
{"id": "1727226", "revid": "124030051", "url": "https://it.wikipedia.org/wiki?curid=1727226", "title": "S\u00e9bastien Grax", "text": ""}
{"id": "1727230", "revid": "767487", "url": "https://it.wikipedia.org/wiki?curid=1727230", "title": "Urogale everetti", "text": "La tupaia di Mindanao (\"Urogale everetti\") \u00e8 una specie di tupaia (l'unica del genere \"Urogale\") endemica dell'isola di Mindanao e della vicina isola di Dinagat, nelle Filippine, dove colonizza gli ambienti forestali al di sopra dei 500 m.\nSe ne conoscono due sottospecie:\nIl colore del pelo pu\u00f2 andare dal grigio-olivastro con anelli neri sui peli al rossiccio; presenta solitamente una \"sella\" pi\u00f9 scura e tende a schiarirsi man mano che dal posteriore si va verso il muso, che \u00e8 giallastro, cos\u00ec come il ventre e una striscia che va dall'occhio all'ascella.\nGli occhi sono grandi e neri, le orecchie reniformi ed assai simili a quelle umane, la coda lunga e pelosa, ma relativamente sottile se comparata al corpo massiccio."}
{"id": "1727231", "revid": "122315", "url": "https://it.wikipedia.org/wiki?curid=1727231", "title": "Urogale", "text": ""}
{"id": "1727234", "revid": "124674659", "url": "https://it.wikipedia.org/wiki?curid=1727234", "title": "Boukary Dram\u00e9", "text": "Caratteristiche tecniche.\nGioca da terzino sinistro, di piede mancino. Di grande presenza fisica, \u00e8 abile sia in fase difensiva che offensiva. Soprannominato \"La morte nera\" perch\u00e9 come l'emblematica astronave non lascia passare nessuno e sa fare male alle squadre avversarie.\nCarriera.\nClub.\nDopo aver mosso i primi passi nel club del CSL Aulnay-sous-Bois, viene ingaggiato nelle giovanili del Paris SG, per poi essere promosso in prima squadra nel 2005. Esordisce in Ligue 1 l'11 settembre 2005 contro lo Strasburgo, e dopo la prima stagione, in cui non viene impiegato con continuit\u00e0, gioca 20 partite nella stagione 2005-2006, che si conclude con una salvezza.\nDopo poca continuit\u00e0 e poche partite, il PSG, decide di cederlo a titolo definitivo; cos\u00ec, per poco meno di 250\u00a0000 euro, passa al Sochaux, nell'estate 2007 firmando un contratto quadriennale. \nIl 1\u00ba settembre 2008 passa in prestito al Real Sociedad nella seconda serie spagnola, debuttando contro il Cartagena, in quella che sar\u00e0 la sua unica presenza della stagione.\nDopo aver fallito un provino in Premier League al Birmingham City, torna in Francia al Sochaux, dove riesce ad affermarsi con discreta continuit\u00e0 (49 presenze e 2 reti). Tuttavia, avendo rifiutato il rinnovo di contratto, si ritrova svincolato nel mercato estivo 2011.\nIl 23 agosto 2011 viene ufficializzato il suo approdo in Italia tra le file del ChievoVerona.\nIl 3 marzo 2012 contro la Juventus segna il suo primo gol in Serie A; la partita terminer\u00e0 1-1.\nIl campionato successivo segna con un sinistro da fuori area il gol che permette di portarsi in vantaggio contro il Napoli, la partita finir\u00e0 2-0 per la squadra clivense.\nIl 18 giugno 2014 passa da svincolato all'Atalanta firmando un contratto triennale. Fa il suo esordio assoluto in gare ufficiali con i bergamaschi il 23 agosto 2014 in Atalanta-Pisa (2-0), partita del terzo turno preliminare di Coppa Italia.\nIl 10 gennaio 2018 viene ceduto a titolo definitivo alla , nell'operazione congiunta alla cessione (sempre ai ferraresi) del compagno di squadra Jasmin Kurti\u0107 per complessivi 4,8 milioni di euro.\nIl 3 ottobre 2019, dopo un anno da svincolato, firma con la Paganese.\nNazionale.\nFa parte della nazionale senegalese, con la quale ha debuttato l'8 ottobre 2005 in occasione della gara di qualificazione per i Mondiali 2006 contro il Mali. Ha partecipato, inoltre, alla Coppa d'Africa 2006.\nStatistiche.\nPresenze e reti nei club.\n\"Statistiche aggiornate al 11 marzo 2018.\""}
{"id": "1727237", "revid": "767487", "url": "https://it.wikipedia.org/wiki?curid=1727237", "title": "Devdas (film 1955)", "text": "Devdas (Hindi: \u0926\u0947\u0935\u0926\u093e\u0938, Urdu: \u062f\u06cc\u0648\u062f\u0627\u0633) \u00e8 un film di Bollywood del 1955, diretto da Bimal Roy.\nSi tratta di una delle quattro versioni pi\u00f9 famose del racconto di Sarat Chandra Chattopadhyay, accanto alle due dirette da P. C. Barua e a quella pi\u00f9 recente del 2002, con Shah Rukh Khan e Aishwarya Rai.\nTrama.\nDevdas e Paro sono stati sempre amici e ben presto scoprono che si amano, ma appartengono a due famiglie di diverse condizione sociale e casta. Il primo finir\u00e0 per morire e l'altra per vivere accanto ad un uomo che non ama."}
{"id": "1727240", "revid": "28406", "url": "https://it.wikipedia.org/wiki?curid=1727240", "title": "Ivan Aleksand\u0103r di Bulgaria", "text": ""}
{"id": "1727242", "revid": "124101555", "url": "https://it.wikipedia.org/wiki?curid=1727242", "title": "Noriaki Sugiyama", "text": "Doppiaggio.\nAnime.\n\"In grassetto i ruoli principali\""}
{"id": "1727246", "revid": "1265762", "url": "https://it.wikipedia.org/wiki?curid=1727246", "title": "Sistema satellitare globale di navigazione", "text": "Il sistema satellitare globale di navigazione (in lingua inglese \"global navigation satellite system\", acronimo GNSS) \u00e8 un sistema di geo-radiolocalizzazione e navigazione terrestre, marittima o aerea, che utilizza una rete di satelliti artificiali in orbita e pseudoliti.\nUn tale sistema fornisce un servizio di posizionamento geo-spaziale a copertura globale che consente a piccoli ed appositi ricevitori elettronici di determinare le loro coordinate geografiche (longitudine, latitudine ed altitudine) su un qualunque punto della superficie terrestre o dell'atmosfera con un errore di pochi metri, elaborando segnali a radiofrequenza trasmessi in linea di vista da tali satelliti.\nTra questi si annoverano il sistema statunitense NAVSTAR Global Positioning System (GPS), tuttora pienamente operativo. Il sistema russo GLONASS, pienamente operativo dal dicembre 2011.\nIl sistema europeo Galileo \u00e8 entrato in servizio il 15 dicembre 2016. Tuttora in fase di implementazione, si prevede la sua piena operativit\u00e0 nel 2019. La Cina vuole espandere e rendere globale il Sistema di posizionamento Beidou per ora regionale. L'India infine sta sviluppando IRNSS, un sistema GNSS di nuova generazione.\nStoria.\nI predecessori della tecnologia per la navigazione globale furono i sistemi che utilizzano stazioni trasmittenti poste a terra, come DECCA, LORAN e OMEGA, che trasmettono segnali radio in genere in banda LF. Questi sistemi inviano un impulso radio principale da una postazione \"master\", seguito da impulsi da altre stazioni \"slave\". Il ritardo tra la ricezione e la trasmissione del segnale presso le stazioni \"slave\" \u00e8 accuratamente controllato, permettendo ai ricevitori di confrontare il ritardo tra i segnali, da cui si ottiene la distanza da ognuna delle stazioni \"slave\" e quindi un calcolo della posizione.\nIl primo sistema satellitare fu Transit, creato dall'esercito statunitense negli anni sessanta. Il funzionamento si basava sull'effetto Doppler: i satelliti si spostavano su orbite note e trasmettevano i loro segnali su una frequenza specifica. La frequenza ricevuta differiva da quella nominale a causa dello spostamento del satellite rispetto al ricevitore. Monitorando questa variazione di frequenza su un breve intervallo di tempo, il ricevitore poteva determinare la sua posizione.\nParte dei dati trasmessi da un satellite riguardano gli esatti parametri dell'orbita che sta compiendo. Per avere accuratezza l'Osservatorio Navale statunitense (USNO) monitorava costantemente l'orbita di questi satelliti, \"informandolo\" nel caso avesse deviato dalla sua traiettoria, in modo che questo inviasse poi i dati aggiornati.\nDescrizione.\nPrincipi teorici di funzionamento.\nI sistemi moderni sono pi\u00f9 diretti. Il satellite trasmette un segnale che contiene la posizione del satellite e l'ora di trasmissione del segnale stesso, ricavata da un orologio atomico al fine di mantenere la sincronizzazione con gli altri satelliti della costellazione. Il ricevitore confronta il tempo della trasmissione con quello misurato da un proprio orologio interno, ricavando cos\u00ec il tempo impiegato dal segnale per arrivare dal satellite. Diverse misure possono essere effettuate contemporaneamente con satelliti differenti, ricavando cos\u00ec il posizionamento in tempo reale.\nOgni misura di distanza, a prescindere dal sistema usato, individua una sfera che ha per centro un satellite; dall'intersezione di queste sfere si ottiene il posizionamento. Tuttavia, nel caso di ricevitori in movimento rapido, la posizione del ricevitore si muove mentre i segnali vengono ricevuti. In pi\u00f9 i segnali radio ritardano leggermente mentre attraversano la ionosfera e questo ritardo varia con l'angolo tra ricevitore e satellite, perch\u00e9 questo cambia la distanza percorsa attraverso la ionosfera.\nIl calcolo di base tenta cos\u00ec di trovare la linea diretta pi\u00f9 corta tangente a quattro sfere centrate su quattro satelliti. I ricevitori riducono gli errori usando combinazioni di segnali da pi\u00f9 satelliti e vari correlatori ed ancora usando tecniche come il filtro di Kalman per unire i dati affetti da rumore, parziali e costantemente variabili in una singola stima di posizione, tempo e velocit\u00e0.\nClassificazione dei sistemi GNSS.\nI sistemi GNSS che forniscono buona accuratezza e controllo dell'integrit\u00e0 dell'informazione per usi di navigazione civile sono classificati come segue\nApplicazioni civili e militari.\nLe applicazioni militari hanno dato la spinta iniziale alla ricerca sulla navigazione satellitare. Essa permette un'alta precisione nel colpire i bersagli e nell'evitare quindi danni non voluti ad altre strutture adiacenti. Per questo \u00e8 un obiettivo della ricerca militare per molti paesi.\nI sistemi GNSS hanno molte applicazioni:\nSi noti che la facolt\u00e0 di fornire un servizio di navigazione satellitare significa anche poterne negare la disponibilit\u00e0 o peggiorarne volutamente le prestazioni.\nSistemi satellitari globali di navigazione attuali.\nGPS.\nLo statunitense Global Positioning System (GPS) \u00e8 composto da 32 satelliti in orbita MEO su sei differenti piani orbitali, dei quali 24 in uso ed 8 di riserva. \u00c8 operativo dal 1978 e disponibile per tutto il mondo dal 1994. Il GPS \u00e8 il sistema satellitare di navigazione pi\u00f9 usato nel mondo.\nGLONASS.\nIl sistema sovietico \"Global'naya Navigatsionnaya Sputnikovaya Sistema\", o GLONASS, sub\u00ec un forte calo nella quantit\u00e0 dei satelliti funzionati che ne ridussero notevolmente la capacit\u00e0 operativa quando, con la caduta dell'Unione Sovietica, i fondi necessari alla manutenzione del sistema furono drasticamente tagliati. A dicembre 2011 la funzionalit\u00e0 del sistema \u00e8 stata completamente ripristinata.\nL'India ha firmato accordi con la Russia per lo sviluppo congiunto del sistema.\nSistemi satellitari globali di navigazione futuri.\nCompass.\nLa Cina intende ampliare il proprio sistema regionale di navigazione, chiamato \"Beidou\" o \"Big Dipper\", per renderlo a copertura globale: si tratta del progetto \"Compass\" secondo l'agenzia di stampa ufficiale cinese Xinhua. Il sistema Compass dovrebbe usare 27 satelliti in orbita MEO e 5 geostazionari e 3 in orbita IGSO. Avendo affermato di voler cooperare con altri paesi per Compass non \u00e8 chiaro come la Cina si ponga nei confronti del progetto europeo Galileo.\nI satelliti in orbita (informazioni aggiornate a dicembre 2011) sono 9 di cui 6 operativi, 2 in manutenzione e 1 in fase di test ai quale si \u00e8 aggiunto un ulteriore satellite lanciato il primo dicembre 2017.\nDORIS.\nDoppler Orbitography and Radio-positioning Integrated by Satellite (DORIS) \u00e8 un sistema satellitare di precisione francese.\nGalileo.\nL'Unione europea e l'Agenzia Spaziale Europea nel marzo 2002 hanno presentato il loro progetto di sistema alternativo al GPS, chiamato Galileo, dal costo previsto di circa 2,4 miliardi di sterline.\nLa sua entrata in servizio prevista per la fine del 2019 \u00e8 stata anticipata al 15 dicembre 2016.\nInizialmente previsto per essere operativo tra il 2012 e il 2013. I primi due satelliti sperimentali furono lanciati rispettivamente il 28 dicembre 2005 e il 27 aprile 2008.\nIl 21 ottobre 2011 sono stati invece lanciati i primi due satelliti della fase IOV (In Orbit Validation), seguiti da altri due nel 2012, due nel 2014 e infine due (il settimo e l'ottavo) il 27 marzo 2015.\nI pi\u00f9 recenti ricevitori GPS sono gi\u00e0 compatibili con Galileo. Potranno quindi sfruttare entrambe le costellazioni per aumentare accuratezza.\nIRNSS.\nL'Indian Regional Navigational Satellite System (IRNSS) \u00e8 un progetto di sistema satellitare di navigazione regionale autonomo che sar\u00e0 realizzato e controllato dal governo indiano. Dovrebbe garantire il posizionamento con un errore massimo di 20 metri nel territorio indiano e in una area di dimensioni di circa 1.500-2.000\u00a0km intorno ad esso. \u00c8 stato annunciato che saranno costruiti in India tutti i componenti del sistema: satelliti, stazioni di controllo a terra e ricevitori. Il governo ha approvato il progetto nel maggio 2006, con l'intenzione di implementarlo in 6 o 7 anni.\nQZSS.\nIl Quasi-Zenith Satellite System (QZSS), \u00e8 un progetto di sistema regionale a quattro satelliti per il miglioramento del GPS nel territorio giapponese. Il primo satellite \u00e8 stato lanciato l'11 settembre 2010.\nGNSS Augmentation.\nIl concetto di GNSS Augmentation riguarda l'uso di informazioni esterne, spesso integrate nel processo di calcolo, per migliorare l'accuratezza, la disponibilit\u00e0 e l'affidabilit\u00e0 del segnale satellitare. Ci sono diversi sistemi in opera: alcuni trasmettono informazioni supplementari sulle fonti di errore (come ritardi negli orologi o ritardo dovuto alla propagazione nella ionosfera), altri forniscono direttamente misure sulla precisione del segnale, mentre un terzo gruppo fornisce informazione navigazionale o veicolare da integrare nel calcolo del posizionamento.\nSono esempi di tali sistemi il Wide Area Augmentation System, lo European Geostationary Navigation Overlay Service, il Multi-functional Satellite Augmentation System, il GPS differenziale e l'utilizzo di sistemi di navigazione inerziale."}
{"id": "1727248", "revid": "149485", "url": "https://it.wikipedia.org/wiki?curid=1727248", "title": "Trattato di Fontainebleau (1785)", "text": "Il trattato di Fontainebleau dell'8 novembre 1785, concluso fra l'imperatore Giuseppe II d'Asburgo-Lorena e la Repubblica delle Sette Province Unite, al termine della cosiddetta guerra della marmitta ovvero il tentativo del primo di ottenere dalla seconda ampie concessioni territoriali ad ingrandimento dei propri domini nei Paesi Bassi cattolici, oltre che la libera navigazione della Schelda (ovvero la riattivazione del porto di Anversa).\nIl confronto venne impedito dall'intervento della diplomazia del Regno di Francia di Luigi XVI, il quale intendeva impedire uno scontro fra due alleati:\nAssunta l'iniziativa della mediazione, la diplomazia francese cominci\u00f2 profittando della situazione per vincere le residue resistenze olandesi ad aggiungersi al trattato di Parigi del 3 settembre 1783, che aveva posto fine alla guerra d'indipendenza americana e gi\u00e0 sottoscritto da tutti i restanti contendenti. Cosa che avvenne il 20 maggio 1784.\nDi seguito, Parigi convinse Vienna e L'Aia ad un compromesso, sottoscritto l'8 novembre 1785 nel castello di Fontainebleau. Fra le sue principali disposizioni:\nPochi giorni pi\u00f9 tardi, Parigi e L'Aia formalizzarono la propria alleanza (nei fatti risalente alla quarta guerra anglo-olandese) con la firma di una confederazione difensiva. Come buona prova della propria amicizia, Parigi anticip\u00f2 4\u00a0500\u00a0000 fiorini del riscatto di Maastricht.\nIl prosieguo, per\u00f2, fu decisamente infelice, a causa dello scoppio della Prima Rivoluzione batava e le Province Unite passarono ad affidarsi all'alleanza con Prussia e Gran Bretagna (Triplice Alleanza (1788))."}
{"id": "1727259", "revid": "1494169", "url": "https://it.wikipedia.org/wiki?curid=1727259", "title": "Guardia nera", "text": ""}
{"id": "1727260", "revid": "1573940", "url": "https://it.wikipedia.org/wiki?curid=1727260", "title": "Ptilocercus lowii", "text": "Lo ptilocerco dalla coda a piuma o tupaia dalla coda a piuma (Ptilocercus lowii ) \u00e8 una specie di tupaia diffusa in Asia sud-orientale, unico membro della famiglia Ptilocercidae .\nDescrizione.\nRispetto alle altre tupaie, raggruppate nella famiglia Tupaiidae, ha le orecchie pi\u00f9 grandi, oltre a pollice e alluce perfettamente opponibili e pi\u00f9 divaricabili rispetto alle altre dita.\nLa lunghezza media di un esemplare \u00e8 di circa 30\u00a0cm, met\u00e0 dei quali occupati dalla lunga coda, ricoperta da squamette e culminante in un ciuffo di peli spioventi su due lati, cos\u00ec da somigliare alla base piumata di una freccia.\nLa pelliccia \u00e8 corta, morbida, grigio scuro sul dorso e giallastra sul ventre.\nBiologia.\nComportamento.\n\u00c8 un animale prettamente notturno e di giorno dorme in un nido ricavato ammassando delle foglie in un tronco cavo.\nA riposo, la coda viene fatta passare sotto il corpo ed alzata come un ventaglio sopra la testa.\nChe l'animale dorma o che sia sveglio, essa viene continuamente oscillata a guisa di scacciamosche.\nAlimentazione.\nDalle infiorescenze della palma \"Eugeissona tristis\" assume alcool \"in dosi che causerebbero intossicazione a un uomo\".\nDistribuzione e habitat.\nLa specie \u00e8 diffusa nella Malacca meridionale, a Sumatra, in Borneo e su alcune isolette minori, dove vive nelle zone ricoperte da foresta pluviale.\nTassonomia.\nNe esistono due sottospecie:"}
{"id": "1727265", "revid": "122315", "url": "https://it.wikipedia.org/wiki?curid=1727265", "title": "Ptilocercinae", "text": ""}
{"id": "1727266", "revid": "122315", "url": "https://it.wikipedia.org/wiki?curid=1727266", "title": "Ptilocercus", "text": ""}
{"id": "1727270", "revid": "1870933", "url": "https://it.wikipedia.org/wiki?curid=1727270", "title": "Barnet Football Club", "text": "Il Barnet Football Club \u00e8 una societ\u00e0 calcistica con sede a Londra nel Borgo di High Barnet. Milita nella National League, la quinta divisione del campionato inglese di calcio. \nGioca le partite casalinghe allo Hive Stadium.\nStoria.\nFondata nel 1888, il 25 aprile 2015 \u00e8 ritornata in Football League, risalendo dalla Conference."}
{"id": "1727282", "revid": "15538326", "url": "https://it.wikipedia.org/wiki?curid=1727282", "title": "Zitadon", "text": ""}
{"id": "1727303", "revid": "228587", "url": "https://it.wikipedia.org/wiki?curid=1727303", "title": "Calcificazioni simili a popcorn", "text": "Le calcificazioni a popcorn in campo medico, sono dei raggruppamenti di piccole immagini radiopache di morfologia simile ad un chicco di popcorn. Esse si riscontrano frequentemente in casi di fibroadenomao di osteogenesi imperfetta dei bambini in fase di sviluppo, nelle caviglie e nelle ginocchia.\nTipologia.\nTale termine \u00e8 di frequente impiego anche in pneumologia nella caratterizzazione di un amartoma.\nEsami.\nTali calcificazioni diventano visibili ad una radiografia."}
{"id": "1727308", "revid": "1776051", "url": "https://it.wikipedia.org/wiki?curid=1727308", "title": "Scandinavian Leather", "text": "Scandinavian Leather \u00e8 un album del gruppo musicale norvegese Turbonegro del 2003."}
{"id": "1727312", "revid": "968255", "url": "https://it.wikipedia.org/wiki?curid=1727312", "title": "Celestino Telera", "text": "Biografia.\nNacque a Manfredonia da ed agiata famiglia manfredoniana. Fu studioso di lettere, nonch\u00e9 amante della storia, della teologia e della filosofia. Figura eminente del suo tempo, Celestino Telera , per i suoi meriti di letterato e per il suo umile portamento, ascese ai pi\u00f9 alti gradi dell'ordine religioso cui apparteneva. Fu eletto Definitore dei Celestini, poi Generale dello stesso Ordine dal 1660 al 1664,\ned infine nominato Abate di Collemaggio, grandioso monastero nella citt\u00e0 dell'Aquila, nella quale vi \u00e8 sepolto Celestino V, unico Papa dimissionario, proclamato Santo il 5 maggio del 1313.\nLa statura del frate sipontino emerge dalla stessa storia dei Celestini, per l'intensa attivit\u00e0 che egli svolse sia sul piano organizzativo, sia sul piano dell'obbedienza.\nIl papa dell'epoca lo invi\u00f2 in Francia, quando i frati Celestini di quel paese proclamavano la propria autonomia per sottrarsi alla dipendenza della Curia Generalizia dell'Ordine che aveva sede in Italia. Durante il suo soggiorno in Francia riusc\u00ec a condurre felicemente la sua missione, riportando i protestatari all'obbedienza, cosa che gli frutt\u00f2 lode e stima da parte dei suoi Superiori.\nCon Celestino V.\nL'Abate Telera fu tra i pi\u00f9 tenaci difensori di papa Celestino V, che fond\u00f2 l'Ordine dei Celestini nel 1263, contro coloro che lo avevano accusato d'inettitudine e vilt\u00e0, per aver rinunziato alla tiara pontificia, evidenziando l'aspetto della grande umilt\u00e0 del papa, in un pregevole volume pubblicato a Napoli nel 1640 intitolato \u201cS. Petri Celestini PP.v. opuscula omnia, ab eodem Sanctissimo Patre e Divinis Scripturis Sacris Canonibus SS. Patrum, Sapientumque sententiis collecta, et elaborata dum in Sancta Eremo vitam transigent: nunc primum ad chirografica exempiaria restituta et in lucem\u201d.\nIl Telera \u00e8 particolarmente ricordato per \u201cHistorie sagre degli huomini illustri della Congregazione de' Celestini\u201d, opera pubblicata a Bologna nel 1648, ricca di dottrina, di bibliche erudizioni e di modelli biografici, che lo rese noto e che ne attestano l'imponente cultura del frate sipontino.\nL'esegeta di papa Celestino V, mor\u00ec a Collemaggio il primo febbraio 1670 all'et\u00e0 di 65 anni, compianto da tutto il popolo, che lo aveva conosciuto, e dai suoi confratelli. In suo onore fu eretto un monumento sul quale si legge un'epigrafe in latino dell'Abate dei Celestini Matteo da Napoli: \u201cD.Celestino Telerae sipontino \u2013 congr. Coelesti Ord. S. Bened, olim Gen. Praesidi \u2013 ad munia quaeq. Promerenda non minus noto \u2013 quam ad aedem summis plausi bus exercenda unica facto \u2013 antiquatum namq. Jus. Gallis invisendi iisdem intrepide peregratis restituit \u2013 mox huius coenobii regimina assumpto pietati disciplinae \u2013 magnificentiae metam haud duble frat impositurus \u2013 nisi quinto sui praesulatus anno Telifero Leonis \u2013 generosos conatus falcifera lachesis praecidisset optunq \u2013 Praesulum hoc sub lapide sui Juris ferissi \u2013 Kal Febr. MDCLXX Aetatis LXV \u2013 R.s Matteus a Neap. Abbas.Gen.Coelest.- pietadi virtudi ac amicitiae \u2013 M.P.\"\nTale epigrafe pu\u00f2 cos\u00ec tradursi: \u201dA Dio Ottimo Massimo. Al rev.mo don Celestino Telera sipontino, gi\u00e0 Preside Generale della Congregazione dei Celestini, dell'Ordine di San Benedetto, resosi noto, non tanto nel meritarsi qualsiasi carica quanto nell'esercitarle, specialmente con sommo plauso, e perch\u00e9 restitu\u00ec il pristino diritto d'ispezionare le corporazioni delle Gallie, dopo averle ordinatamente attraversate. Assunto test\u00e9 al governo di questo Cenobio, era per porre certamente alla piet\u00e0 della disciplina la meta della magnificenza se la falcifera Lachesi non avesse anzitempo recisi al telifero i generosi sforzi del leone e se non avesse fatto suo il migliore dei presuli sotto questa Lapide. 1\u00ba febbraio 1670, dell'et\u00e0 di anni 65. Il rev. Matteo da Napoli, Abate generale celestino, alla piet\u00e0, alla virt\u00f9, all'amicizia, pose questo monumento\u201d."}
{"id": "1727314", "revid": "767487", "url": "https://it.wikipedia.org/wiki?curid=1727314", "title": "Berlino al cinema", "text": "Berlino \u00e8 fin dall'inizio un importante centro della settima arte; i fratelli Skladanowsky vi presentarono le prime immagini in movimento ad un pubblico pagante il 1\u00ba novembre del 1895, 58 giorni prima del debutto pubblico del (tecnicamente superiore) cinematografo dei fratelli Lumi\u00e8re a Parigi.\nA Berlino sono legati i nomi di molti importanti registi e noti attori; a Berlino e nei dintorni immediati furono attivi la UFA e la DEFA; anche oggi la citt\u00e0 \u00e8 sede di importanti produzioni cinematografiche e televisive. Soprattutto per\u00f2 Berlino \u00e8 \"oggetto\" del cinema; migliaia di film sono ambientati a Berlino; molti di essi descrivono carattere e storia di questa citt\u00e0."}
{"id": "1727316", "revid": "121206272", "url": "https://it.wikipedia.org/wiki?curid=1727316", "title": "Roberto Battaglia", "text": "Biografia.\nDopo essersi laureato in Lettere nel 1935 fu inviato, come ufficiale, nella guerra d'Africa. Scrittore di saggi artistico-letterari, nel 1942 si avvicin\u00f2 all'ambiente antifascista di Giustizia e Libert\u00e0 e dopo l'8 settembre 1943 partecip\u00f2 come partigiano, col nome di battaglia \"Renzo Barocci\", alla attivit\u00e0 di resistenza nell'Umbria. Dopo il ritiro delle armate tedesche sulla linea Gotica si fece paracadutare in Garfagnana dove divenne il commissario politico della \"Divisione \u201cLunense\". Per questa attivit\u00e0 gli venne assegnata la Medaglia d'Argento al Valore militare.\nInizialmente legato al Partito d'Azione (con cui venne eletto consigliere comunale a Carrara), nel 1948 si iscrisse al PCI e cominci\u00f2 la sua attivit\u00e0 storiografica: particolarmente importante risult\u00f2 la sua \"Storia della Resistenza italiana\", primo studio sistematico sul fenomeno, uscito nel 1953, con cui vinse il Premio Viareggio. Differentemente da quanto fatto negli anni precedenti, Battaglia rifiut\u00f2 di inquadrare la Resistenza partigiana nella categoria della \"guerra civile\" preferendo la definizione \"guerra di popolo\", conformemente alla storiografia marxista allora dominante.\nBattaglia rappresenta il movimento partigiano come un esercito di popolo in lotta contro un fascismo repubblicano completamente isolato dalle masse. In particolare, evidenzia un consenso diffuso anche nell'ambiente contadino, che avrebbe assicurato il sostegno materiale e morale alla resistenza partigiana, ed il netto rifiuto del nazifascismo da parte delle masse popolari. Inoltre sottolinea il fallimento del nuovo fascismo di Sal\u00f2 nei confronti degli strati popolari ed anche del ceto medio, la sua dipendenza totale per la propria sopravvivenza dall'appoggio tedesco e la sua funzione effettiva di \u00abagenzia di reclutamento al servizio dell'invasore\u00bb. Battaglia descrive anche le motivazioni \u00ababerranti\u00bb presenti negli aderenti alla RSI, basate sui \u00abtorbidi\u00bb miti del \u00abtradimento\u00bb, dell'\u00aberoismo\u00bb solitario, della lotta di \u00abpochi, ma sani\u00bb contro il resto del mondo, che \u00abspinsero alcune migliaia di individui a farsi complici, se non promotori di tanti delitti contro la propria gente\u00bb.\nL'opera, per la sua completezza e i suoi non comuni pregi letterari, ebbe immediatamente vastissima diffusione: fu ristampata pi\u00f9 volte e tradotta in diverse lingue e venne anche ridotta dallo stesso autore, in collaborazione con Giuseppe Garritano, in una \"Breve storia della resistenza italiana\" edita a Torino nel 1955; alla fine del 1962 il Battaglia consegn\u00f2 all'editore Einaudi il manoscritto ampiamente rimaneggiato per la terza edizione, pubblicato postumo nel capoluogo piemontese nel 1964.\nSuccessivamente vir\u00f2 la sua attenzione al periodo crispino, condannando nettamente l'imperialismo e la politica colonialista dello statista siciliano, rilevandone le radici retorico-letterarie piuttosto che reali esigenze economico-militari. Giornalista, fu anche dirigente dell'ANPI e membro della segreteria nazionale del Sindacato della scuola media. Mor\u00ec improvvisamente mentre si accingeva a scrivere una storia del PCI."}
{"id": "1727322", "revid": "1982", "url": "https://it.wikipedia.org/wiki?curid=1727322", "title": "Emanuele I", "text": ""}
{"id": "1727324", "revid": "1446238", "url": "https://it.wikipedia.org/wiki?curid=1727324", "title": "Crinitz", "text": "Crinitz, in lusaziano inferiore \"Krynica\", \u00e8 un comune di 1.407 abitanti del Brandeburgo, in Germania.\nAppartiene al circondario dell'Elba-Elster ed \u00e8 parte dell'Amt Kleine Elster (Niederlausitz).\nStoria.\nNel 2003 venne aggregato al comune di Crinitz il soppresso comune di Gahro."}
{"id": "1727328", "revid": "1153612", "url": "https://it.wikipedia.org/wiki?curid=1727328", "title": "Parlami di me", "text": "Parlami di me \u00e8 stato uno spettacolo teatral-musicale andato in scena nelle stagioni 2006-2007 e 2007-2008 Il debutto \u00e8 avvenuto il 27 febbraio 2007 al Teatro Sistina di Roma, ed il cast artistico era composto da Christian De Sica, Paolo Conticini, Laura Di Mauro con l'orchestra diretta dal Maestro Marco Tiso; lo spettacolo ha riscosso successo di pubblico e di critica. Un tributo affettuoso al padre Vittorio De Sica \u00e8 il fulcro dello spettacolo."}
{"id": "1727332", "revid": "767487", "url": "https://it.wikipedia.org/wiki?curid=1727332", "title": "Lichterfeld-Schacksdorf", "text": "Lichterfeld-Schacksdorf \u00e8 un comune di 1.193 abitanti del Brandeburgo, in Germania.&lt;br&gt;\nAppartiene al circondario dell'Elba-Elster (targa EE) ed \u00e8 parte della comunit\u00e0 amministrativa (\"Amt\") Kleine Elster (Niederlausitz)."}
{"id": "1727334", "revid": "256896", "url": "https://it.wikipedia.org/wiki?curid=1727334", "title": "Confederazione difensiva franco-olandese", "text": "Con l'espressione Confederazione difensiva franco-olandese viene ricordata una alleanza militare difensiva, stipulata dal Regno di Francia e dalla Repubblica delle Sette Province Unite, nel novembre 1785.\nPremesse.\nL'8 novembre 1785 era stato firmato, nell'omonimo castello, il trattato di Fontainebleau che aveva posto termine ad un confronto fra l'imperatore Giuseppe II d'Asburgo-Lorena e le Province Unite (noto come \"guerra della marmitta\"), in merito al tentativo del primo di ottenere ampie concessioni territoriali e commerciali, a favore dei propri domini nei Paesi Bassi cattolici.\nIl trattato era stato mediato dalla diplomazia del Regno di Francia di Luigi XVI, che si trovava ad essere alleato di entrambi i contendenti: in particolare, con le Province Unite aveva combattuto contro la Gran Bretagna la guerra per l'indipendenza delle colonie americane (nota nei Paesi Bassi come quarta guerra anglo-olandese).\nL'alleanza difensiva.\nPochi giorni dopo la firma del trattato, Parigi e L'Aia formalizzarono la propria alleanza (nei fatti risalente alla quarta guerra anglo-olandese) con la firma di una 'Confederazione Difensiva'. Come buona prova della propria amicizia, Parigi anticip\u00f2 4'500'000 di fiorini del riscatto di Maastricht, dovuto a Giuseppe II.\nBreve e fallimentare vita dell'alleanza.\nIl prosieguo dell'alleanza, per\u00f2, fu decisamente infelice, in quanto di l\u00ec a poco, le Province Unite vennero sconvolte da un violento rivolgimento politico (la 'Prima Rivoluzione batava') scoppiato nell'agosto 1786, che mise in serio pericolo il potere dello \"statolder\" Guglielmo V di Orange-Nassau (un quasi-monarca, la cui carica era ereditaria). Parigi si scopr\u00ec impossibilitata ad intervenire a causa della grave crisi finanziaria che, di l\u00ec a pochi mesi, l'8 agosto 1788, avrebbe spinto Luigi XVI ad annunciare la convocazione a Versailles degli Stati Generali, che avrebbero dato avvio alla Grande Rivoluzione francese. Nell'occasione pare che Giuseppe II abbia commentato: \"La Francia \u00e8 caduta; dubito che si rialzi\".\nAccadde, quindi, che lo \"statolder\" venne salvato dall'intervento di un corpo d'armata prussiano. Dopodich\u00e9 si affid\u00f2 alla tutela delle due potenze avversarie del Regno di Francia: Prussia e Gran Bretagna, con le quali stipul\u00f2 la Triplice Alleanza."}
{"id": "1727342", "revid": "647919", "url": "https://it.wikipedia.org/wiki?curid=1727342", "title": "Alta frequenza", "text": ""}
{"id": "1727345", "revid": "1446238", "url": "https://it.wikipedia.org/wiki?curid=1727345", "title": "Massen-Niederlausitz", "text": "Massen-Niederlausitz, in lusaziano inferiore \"Ma\u0161ow\", \u00e8 un comune di 2.236 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 capoluogo della comunit\u00e0 amministrativa (\"Amt\") Kleine Elster (Niederlausitz).\nStoria.\nIl 31 dicembre 2001 vennero aggregati al comune di Massen-Niederlausitz i comuni di Gr\u00f6bitz e di Ponnsdorf.\nSuddivisione amministrativa.\nIl territorio comunale si divide in 8 zone (\"Ortsteil\"), corrispondenti al centro abitato di Massen e a 7 frazioni:"}
{"id": "1727350", "revid": "92723", "url": "https://it.wikipedia.org/wiki?curid=1727350", "title": "Diocesi di M\u00e1laga", "text": ""}
{"id": "1727358", "revid": "124808", "url": "https://it.wikipedia.org/wiki?curid=1727358", "title": "Vaso sanguifero", "text": ""}
{"id": "1727359", "revid": "1446238", "url": "https://it.wikipedia.org/wiki?curid=1727359", "title": "Sallgast", "text": "Sallgast (in lusaziano inferiore \"Za\u0142g\u00f3zdz\", in lusaziano superiore \"Zu\u017ea\u0159kje\") \u00e8 un comune di 1.734 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 parte della comunit\u00e0 amministrativa (\"Amt\") Kleine Elster (Niederlausitz).\nSuddivisione amministrativa.\nIl territorio comunale si divide in 9 zone (\"Ortsteil\"), corrispondenti al centro abitato di Sallgast e a 8 frazioni:"}
{"id": "1727361", "revid": "149727", "url": "https://it.wikipedia.org/wiki?curid=1727361", "title": "Za\u0142g\u00f3zdz", "text": ""}
{"id": "1727362", "revid": "149727", "url": "https://it.wikipedia.org/wiki?curid=1727362", "title": "Zu\u017ea\u0159kje", "text": ""}
{"id": "1727363", "revid": "585241", "url": "https://it.wikipedia.org/wiki?curid=1727363", "title": "Teorema di Tichonov (punto fisso)", "text": "In matematica, il teorema di Tichonov \u00e8 uno dei teoremi di punto fisso; estende il teorema del punto fisso di Schauder, e viene a sua volta generalizzato dal teorema di Ryll-Nardzewski.\nStabilisce che, detto formula_1 uno spazio vettoriale topologico localmente convesso la cui topologia sia definita da una famiglia di seminorme continue formula_2, per ogni funzione continua formula_3, dove formula_4 \u00e8 un insieme compatto, convesso e non vuoto, esiste almeno un punto fisso per formula_5."}
{"id": "1727373", "revid": "123687316", "url": "https://it.wikipedia.org/wiki?curid=1727373", "title": "Grotta di Putignano", "text": "La grotta di Putignano (localmente nota come \"grotta del Trullo\") \u00e8 la prima grotta carsica che \u00e8 stata utilizzata a fini turistici in Puglia.\nStoria.\nLa sua scoperta risale al 29 maggio 1931 quando, in occasione dei lavori di scavo per l'esecuzione di un tronco fognario, per caso si scopr\u00ec questa ampia cavit\u00e0 che si apriva a pochi metri sotto il piano campagna, come una enorme cupola \"al negativo\", scintillante (alla luce artificiale di faretti dislocati in punti strategici) perch\u00e9 ricca non solo di concrezioni alabastrine sotto forma di stalattiti e stalagmiti, ma anche di (altrove rare) infiorescenze di calcite-aragonite che luccicano perch\u00e9 costantemente interessate dallo stillicidio dell'acqua che incessantemente perpetua il continuo \"divenire\" del processo carsico. \nA seguito della scoperta la cavit\u00e0 fu oggetto di lavori finalizzati all'accessibilit\u00e0 da parte del pubblico. A tale scopo, in corrispondenza del suo ingresso fu realizzato un manufatto secondo la tipologia costruttiva dei trulli, avente funzione di accoglienza e punto di informazione per i turisti, oltre che come luogo di inizio e termine della visita. Questa si svolge superando prima la maggior parte del dislivello lungo una scala a chiocciola piuttosto ripida che introduce i visitatori, in gruppi di numero limitato. Questa struttura in acciaio parte dall'imboccatura del pozzo e porta il visitatore ad una quota di circa 12 m al disotto del piano di campagna. Si segue poi un percorso predefinito attraverso una sequenza di passerelle e scale metalliche opportunamente studiate (per essere il meno invasive possibile), dotate delle indispensabili protezioni e dispositivi di sicurezza. La grotta principale viene suddivisa, per comodit\u00e0, in due parti: la cavit\u00e0 superiore e quella inferiore. Considerandole insieme, la quota complessiva al di sotto del pozzo di ingresso raggiunge all'incirca i 20 m. Qui termina il percorso \"turistico\". Vi \u00e8 poi, al di sotto di questo, un \"percorso speleologico\" cui \u00e8 vietato l'accesso al pubblico, che scende ancora per altri 20 m (oltre i quali si restringe tanto da non essere pi\u00f9 praticabile) lungo un tunnel che conduce alla nuova grotta scoperta nel 2006, attraverso una successione di spechi di dimensioni pi\u00f9 ridotte rispetto alla cavit\u00e0 superiore, nei quali defluiscono e si disperdono in una miriade di \"vene\" secondarie, le acque sotterranee che, affluendo dall'alto, alimentano il fenomeno carsico.\nA causa della forma a trullo (triplice perch\u00e9 sviluppato in pianta come tre trulli accostati) dell'edificio di accesso a questa cavit\u00e0 di interesse naturalistico, nella toponomastica locale la grotta di Putignano viene detta ed \u00e8 conosciuta come \"la grotta del Trullo\".\nDopo alcuni anni fu scoperto il pi\u00f9 vasto sistema di grotte carsiche, intercomunicanti ed a pi\u00f9 livelli, nel vicino comune di Castellana Grotte e si cominci\u00f2 a studiare per esteso il fenomeno carsico che interessa la zona della Puglia compresa nel Sud Est Barese e, pi\u00f9 in generale, tutto l'altopiano murgiano, particolarmente interessato dal fenomeno carsico.\nAlcune di tali cavit\u00e0 nei secoli (e millenni) passati sono state utilizzate come ricoveri per persone ed animali o come luoghi di culto persino in epoche preromane e paleocristiane. Esempi di tali utilizzo sono la grotta di San Michele in Monte Laureto e la grotta della Madonna delle Grazie entrambe nel territorio del comune di Putignano e la Grotta di Sant'Oronzo nel territorio di Turi."}
{"id": "1727381", "revid": "767487", "url": "https://it.wikipedia.org/wiki?curid=1727381", "title": "Egon Schiele (film 1998)", "text": "Egon Schiele \u00e8 un cortometraggio documentario del 1998 diretto da Juan Pablo Etcheverry e basato sulla vita del pittore austriaco Egon Schiele."}
{"id": "1727382", "revid": "585241", "url": "https://it.wikipedia.org/wiki?curid=1727382", "title": "Teorema di Rothe", "text": "In matematica, il teorema di Rothe, il cui nome si deve al matematico tedesco Erich Rothe, \u00e8 un teorema di punto fisso che generalizza il teorema del punto fisso di Schauder. Viene esteso dal teorema di Altman.\nEnunciato.\nSia formula_1 una palla chiusa in uno spazio di Banach formula_2, e sia formula_3 una funzione completamente continua, con formula_4 dove formula_5 \u00e8 la frontiera di formula_1. Allora formula_7 ha un punto fisso.\nIl teorema \u00e8 valido anche nel caso in cui formula_1 \u00e8 un insieme convesso e chiuso in uno spazio localmente convesso."}
{"id": "1727383", "revid": "1318658", "url": "https://it.wikipedia.org/wiki?curid=1727383", "title": "Kaya Scodelario", "text": "Biografia.\nInfanzia.\nKaya Rose Humphrey nasce il 13 marzo 1992 a Haywards Heath nel West Sussex, in Inghilterra. Sua madre, Katia Scodelario, di origine brasiliana, si trasfer\u00ec in Inghilterra nel 1990; il cognome Scodelario proviene dal nonno materno di origine italiana. Suo padre, Roger Humphrey (morto il 22 novembre 2010), era britannico. Scodelario \u00e8 stata cresciuta dalla madre a Londra e ha successivamente deciso di adottarne il cognome. Parla fluentemente il portoghese. Scodelario \u00e8 stata vittima di bullismo durante l'infanzia ed affetta da dislessia, riuscendo a superare la carenza di autostima grazie alla passione per la recitazione.\nCarriera.\nSenza aver avuto esperienze recitative precedenti, nel 2007, all'et\u00e0 di 14 anni, la Scodelario entra a far parte del cast della serie televisiva \"Skins\" per interpretare Effy Stonem. \u00c8 la protagonista pi\u00f9 longeva di tutta la serie, essendo presente in tutte le prime quattro stagioni e detenendo il maggior numero di episodi a lei interamente dedicati (ben 6 episodi). Diventa protagonista dalla terza stagione della serie con il subentro della seconda generazione.\nNel 2009 ottiene il suo primo ruolo cinematografico nel thriller fantascientifico \"Moon\", seguito da un pi\u00f9 importante ruolo da coprotagonista nel film \"Shank\" di Mo Ali, ambientato in una Londra futuristica sconvolta da guerre tra bande rivali di giovani. \u00c8 anche nel cast del remake di \"Scontro tra titani\" nel ruolo di Peshet, l'ancella di Andromeda. Il suo primo ruolo da protagonista \u00e8 quello di Catherine Earnshaw in \"Cime tempestose\", adattamento del romanzo di Emily Bront\u00eb, diretto dalla regista inglese Andrea Arnold. Il film \u00e8 stato presentato in concorso alla 68\u00aa Mostra internazionale d'arte cinematografica di Venezia il 6 settembre 2011. Nel frattempo appare anche nei video di Stay Too Long, \"She Said\", Love Goes Down e \"Writing's On The Wall\" del rapper inglese Plan B, oltre al videoclip di Old Isleworth dei The Ruskins. Nel settembre 2012 partecipa poi al videoclip del singolo di Robbie Williams, \"Candy\".\nNel 2011, partecipa al thriller britannico \"Twenty8k\", nei panni di Sally Weaver; a giugno, la Scodelario annuncia tramite Twitter la sua partecipazione a \"Now Is Good\" con Dakota Fanning. Il film \u00e8 basato sul romanzo \"Voglio vivere prima di morire\" di Jenny Downham, basato sulla vita di una ragazza malata di leucemia che stila una lista delle dieci cose che vuole fare prima di morire. Scodelario interpreta Zoey, la migliore amica della protagonista. A settembre 2011, Scodelario entra nel cast della serie televisiva di BBC One \"True Love\", dove interpreta Karen, interesse romantico della sua professoressa.\nNel 2013 Kaya prende parte al suo primo film di produzione statunitense, \"La verit\u00e0 su Emanuel\", diretto da Francesca Gregorini. Scodelario rimpiazza Rooney Mara nel ruolo della protagonista Emanuel. A luglio 2013 \u00e8 stata trasmessa dall'emittente televisiva britannica E4 la settima e ultima stagione di \"Skins\", composta da sei episodi e incentrata quasi esclusivamente sui personaggi di Effy, Cassie e Cook. Kaya Scodelario riveste per l'ultima volta i panni di Effy Stonem nei primi due episodi della stagione, i quali prendono il nome di Skins Fire. Sempre nel 2013 entra a far parte della saga di Maze Runner nel ruolo della protagonista femminile Teresa. Nel 2014 viene distribuito \"Maze Runner - Il labirinto\", diretto dal regista Wes Ball; il ruolo le viene scritturato anche per l'anno successivo, in occasione del sequel \"Maze Runner - La fuga\".\nNel 2017 partecipa al quinto capitolo della popolare saga Disney, \"Pirati dei Caraibi\", dove veste i panni dell'affascinante astronoma Carina Smyth, venendo diretta dai registi norvegesi Joachim R\u00f8nning ed Espen Sandberg. Nel 2018 esce il terzo e ultimo capitolo della saga di Maze Runner intitolato \"Maze Runner - La rivelazione\". Le riprese, che inizialmente sarebbero dovute partire nel febbraio 2016, sono iniziate il 14 marzo. Dopo soli quattro giorni la produzione del film viene sospesa a causa di un incidente avvenuto ai danni del protagonista Dylan O'Brien. L'uscita del film, inizialmente fissata per il 17 febbraio 2017, viene posticipata al 12 gennaio 2018 per poi essere nuovamente posticipata al 1\u00ba febbraio 2018. In futuro Scodelario reciter\u00e0 in \"The King's Daughter\" nei panni di Marie Joseph D'Alember, recitando insieme a Pierce Brosnan e William Hurt, diretta da Sean McNamara.\nNel 2019 recita il ruolo dell'aspirante nuotatrice Haley Keller nel film horror \"Crawl - Intrappolati\", recitando insieme a Barry Pepper, diretto da Alexandre Aja. Nel 2020 \u00e8 protagonista della miniserie televisiva su Netflix \"Spinning Out\" in cui interpreta il ruolo di Kat Baker, una pattinatrice sul ghiaccio professionista affetta da un disturbo bipolare. Nel 2021 ottiene il ruolo dell'eroina Claire Redfield nel film reboot \"\", basato alla serie di videogiochi della Capcom, diretto da Johannes Roberts.\nVita privata.\nNel dicembre 2015 si \u00e8 sposata con l'attore statunitense Benjamin Walker. Il 1\u00ba dicembre 2016 nasce il loro primo figlio. Vivono attualmente in Nuova Zelanda Nell'ottobre 2017, prendendo parte al Movimento Me Too, dichiara di aver subito molestie sessuali 13 anni prima. Il 18 settembre 2021, tramite un post pubblicato su Instagram, annuncia di essere in attesa del secondo figlio.\nDoppiatrici italiane.\nNelle versioni in italiano, Kaya Scodelario \u00e8 stata doppiata da:"}
{"id": "1727398", "revid": "767487", "url": "https://it.wikipedia.org/wiki?curid=1727398", "title": "D\u00e9sir\u00e9 Keteleer", "text": "Professionista tra il 1942 ed il 1961.\nVinse, nel 1947, la prima edizione del Tour de Romandie. Fra i suoi successi figurano anche la Freccia Vallone del 1946, una tappa al Tour de France e due al Giro d'Italia. Muore a soli 50 anni per problemi cardiaci."}
{"id": "1727401", "revid": "327773", "url": "https://it.wikipedia.org/wiki?curid=1727401", "title": "Aronia", "text": "L'Aronia \u00e8 un genere botanico della sottofamiglia delle Maloidee della famiglia delle Rosacee che comprende circa 9 specie.\nLe specie pi\u00f9 diffuse sono l\"Aronia arbutifolia\" e l\"Aronia melanocarpa\" (detta aronia nera).\nMorfologia.\nSi tratta di cespugli o arbusti. \u00c8 notevole il fatto che la pianta pare non essere soggetta alle abituali malattie, \u00e8 per\u00f2 considerata a rischio di infezione del colpo di fuoco batterico.\nI frutti.\nI frutti, della dimensione di un pisello e spesso ricoperti da cera, possono ricordare i mirtilli nell'aspetto, ma non nel gusto che \u00e8 molto pi\u00f9 aspro. La maturazione avviene in autunno ed un periodo di gelo addolcisce il loro gusto; tuttavia risultano pi\u00f9 che altro adatti a fare marmellate. Le bacche vengono sia trasformate in succhi, sia consumate come l'uva passa, parzialmente essiccate.\nPer via dell'elevato contenuto di flavonoidi, vitamina K e vitamina C, l'aronia era considerata sia in Polonia che in Russia una pianta medicinale.\nLe bacche di una delle specie vengono usate come sostituto di coloranti alimentari, tipicamente il rosso cocciniglia A, per via dell'intenso colore rosso.\nDistribuzione.\nOriginaria del Nordamerica orientale, pare essere stata introdotta nell'agricoltura europea agli inizi del '900 dal biologo e coltivatore russo Ivan Mi\u010durin.\nSalute.\nIl contenuto di antociani \u00e8 di per facendone la pianta con la maggiore concentrazione.\nL'aronia nera ha propriet\u00e0 legate al contenuto di vitamine C e K e sali minerali, anche se sono gli antociani, polifenoli e flavonoidi contenuti nelle bacche di \"Aronia melanocarpa\" a conferirle particolari propriet\u00e0 antiossidanti. "}
{"id": "1727403", "revid": "125303894", "url": "https://it.wikipedia.org/wiki?curid=1727403", "title": "Guerra della marmitta", "text": "Con l'espressione Guerra della marmitta viene ricordato il confronto militare (privo di sostanziali scontri) che oppose, nel 1785, l'Imperatore Giuseppe II d'Asburgo-Lorena e la Repubblica delle Sette Province Unite. Venne cos\u00ec chiamata, poich\u00e9 la propaganda olandese disse che l'unica 'vittima' del conflitto fu una marmitta, trovata forata da un colpo di proiettile.\nPremesse.\nLa guerra anglo-olandese.\nNell'autunno 1774 ebbe formale inizio la guerra d'indipendenza americana: insorte le tredici colonie ed entrate nel conflitto Francia e Spagna, le Province Unite rifiutarono di onorare il proprio impegno ad appoggiare la Gran Bretagna ed il patriziato commerciale ostile allo \"statolder\" Guglielmo V di Orange-Nassau forz\u00f2 la situazione sino a spingere la corte di San Giacomo ad iniziare la quarta guerra anglo-olandese (1780-1784).\nEssa fu, sin dall'inizio, segnata dalla disastrosa impreparazione militare delle Province Unite: essa permise alla Gran Bretagna di occupare molte delle colonie e basi olandesi sparse per il mondo e di bloccare ermeticamente le coste metropolitane, producendo effetti devastanti sul commercio e l'industria dei Paesi Bassi.\nPace separata fra Francia e Gran Bretagna.\nPer grande fortuna della Repubblica, tale disastrosa situazione ebbe termine allorch\u00e9 Gran Bretagna e Francia pattuirono il cessate il fuoco in vigore dal gennaio 1783. Le Province Unite si trovarono nella paradossale situazione dell'unico sconfitto fra i vincitori: ci\u00f2 che permise a Londra (che occupava la gran parte delle colonie olandesi) di pretendere dall'Aia (che non disponeva di alcun mezzo per imporre le proprie condizioni) alcune concessioni territoriali nelle Indie olandesi.\nI delegati olandesi non se ne diedero a intendere. Sicch\u00e9 la Francia si decise a sottoscrivere un accordo di pace separato: il Trattato di Parigi del 3 settembre 1783, normalmente considerato la fine formale delle ostilit\u00e0.\nLa crisi con l'Austria.\nUltimatum austriaco alle Province Unite.\nTale frivola \"impasse\" si protrasse sino al maggio 1784, allorch\u00e9 la posizione delle Province Unite venne travolta da una circostanza imprevista: un \"ultimatum\" con cui Giuseppe II d'Asburgo-Lorena, pretendeva ampie concessioni territoriali ad ingrandimento dei propri domini nei Paesi Bassi cattolici.\nL\"ultimatum\", ricordato come Sommario delle pretese (\"Tableau sommaire des pr\u00e9tentions\") ingiungeva la cessione di territori nel Limburgo e nelle 'Fiandre Olandesi', la libert\u00e0 di commercio dai porti belgi con le colonie olandesi. Soprattutto, era pretesa la libera navigazione della Schelda (ovvero la riattivazione del porto di Anversa e, pi\u00f9 lontano, di quello di Gand, entrambe bloccati la prima volta nel 1585, con grande danno dei commerci, a vantaggio dei porti delle Sette Province Unite) con connessa demolizione dei forti olandesi su quel fiume.\nSi trattava delle storiche pretese che gi\u00e0 avevano avvelenato le relazioni delle Province Unite e che, ancora di l\u00ec a 40 anni, avrebbero avvelenato le relazioni con il futuro Regno del Belgio, successivamente alla Rivoluzione belga del 1830.\nBreve riconciliazione dei partiti politici olandesi.\nTutte, comunque, inaccettabili per le tre fazioni che si contendevano il predominio nella politica interna olandese: il \u2018partito dei Patrioti\u2019 in quanto erano in gioco tutte le storiche conquiste delle Province Unite ai danni dei Paesi Bassi cattolici spagnoli, come fissate dal Trattato di M\u00fcnster del 1648 e dal Trattato di Utrecht del 1713; per il \u2018partito Orangista\u2019, che aveva la propria base nelle province terrestri, interessate dalle pretese dell'Imperatore; per il 'partito repubblicano', dal momento che la rinascita del porto di Anversa avrebbe inflitto un danno mortale ai commerci di Amsterdam.\nSi pu\u00f2 ben affermare che Giuseppe II avesse commesso un vero capolavoro negativo: unire tutti i possibili nemici su una posizione comune: accadde cos\u00ec che i tre partiti si riunissero (per l'ultima volta prima del 1813) in un concorde sforzo di preparazione militare ed azione politica.\nPrime iniziative diplomatiche.\nNegoziati diretti a Bruxelles.\nLa rinnovata concordia nazionale delle Province Unite non venne messo alla prova, poich\u00e9 nessuno all'Aia, n\u00e9 gli Stati Generali, n\u00e9, tanto meno, lo \"statolder\" aveva dimenticato le umiliazioni subite nel corso della disgraziata guerra anglo-olandese, appena conclusa.\nLe due parti intavolarono, quindi, dei \"pour-parler\" a Bruxelles, a soggetto del al Sommario delle pretese. La delegazione imperiale era guidata dal milanese conte di Belgiojoso, in qualit\u00e0 di plenipotenziario nelle negoziazioni.\nPace con la Gran Bretagna.\nAl contempo, la diplomazia inglese fu lesta a profittare della situazione per vincere le residue resistenze olandesi a marginali concessioni nelle colonie: il 20 maggio 1784, i plenipotenziari olandesi a Parigi sottoscrissero il trattato di pace, con il quale le Province Unite cedevano la base Nagapattinam, in India, alla Gran Bretagna ed aprivano alle navi britanniche il commercio nelle Indie Orientali Olandesi (o, almeno, nelle Molucche). In cambio Londra restituiva la gran parte dei possedimenti occupati.\nLa ricerca di un \"casus-belli\".\nLa pace con la corte di San Giacomo indebol\u00ec la strategia dell'Imperatore germanico, che aveva contato sull'acquiescenza britannica alla propria iniziativa, almeno sinch\u00e9 fosse rimasta aperta la contesa con le Province Unite.\nLe ferite della guerra erano, per\u00f2, ben troppo recenti perch\u00e9 l'Aia potesse realisticamente contare sul sostegno di Londra: Giuseppe II non avrebbe, quindi, trovato ostacoli ad un'iniziativa militare nei confronti delle Province Unite. Specie se limitata ai territori contesi.\nRestava, a questo punto, solo da trovare un adeguato pretesto.\nLa \"guerra\".\nIl tentativo di forzamento del blocco da Anversa.\nGli Imperiali decisero, allora, di forzare la situazione, comandando la realizzazione, nel porto in disarmo di Anversa, di tre navi: due mercantili ed il brigantino armato \"Le Louis\".\nIl 6 ottobre 1784 il piccolo convoglio lasci\u00f2 il porto per risalire la Schelda. Il \"Le Louis\" era comandato dal capitano Lieven van Isseghem, di Ostenda. Alle sette della sera, pass\u00f2 in vista del forte olandese di Cruysschans (o Cruys-Schans), senza rispondere al \"chi va l\u00e0!\" delle sentinelle. Alle 8 della mattina successiva, pass\u00f2 di fronte a Forte Lillo. Un quarto d'ora pi\u00f9 tardi, il brigantino venne avvicinato da una scialuppa che pretese indicazioni sul viaggio, ricevendo il rifiuto del capitano.\nPoco oltre, di fronte al sito di guarnigione olandese di Saaftingen, venne sorpreso dalla presenza di un brigantino olandese, il \"De Dolfijn\", nascosto di lato. Questa spar\u00f2 un colpo di cannone a salve. Allora il van Isseghem arrest\u00f2 la navigazione ma rifiut\u00f2 di offrire indicazioni. Allora il \"De Dolfijn\" spar\u00f2 una palla di cannone, in maniera da non colpire il \"Le Louis\". Il van Isseghem chiese spiegazioni, ed ottenne tre ulteriori colpi, a palle e mitraglia, che danneggiarono il brigantino austriaco in diversi punti. A quel punto, si avvicin\u00f2 un secondo canotto olandese, che minacci\u00f2 di colare a picco il \"Le Louis\", qualora avesse tentato di proseguire verso il mare.\nL'indomani, 9 ottobre, una parte dell'equipaggio del \"De Dolfijn\" prese pacificamente possesso del \"Le Louis\". Mentre il van Isseghem, insieme ad un tenente-capitano ingegnere, tal A. de Launoy, partiva per Bruxelles a riferire alle autorit\u00e0 imperiali.\nContestuale tentativo di forzamento del blocco dal mare.\nContemporaneamente al \"Le Louis\", il percorso inverso venne tentato dal brigantino imperiale \"le Verwagtige\", comandato dal capitano van Pettenhoven, anche lui di Ostenda. Questo venne bloccato, il 15 ottobre, di fronte al porto zelandese di Flessinga dalla squadra navale del vice-ammiraglio Reynst.\nLa denuncia dello stato di guerra.\nGiunta a Vienna notizia degli avvenimenti, Giuseppe II ordin\u00f2 al proprio ambasciatore all'Aia, barone de Reischach, di lasciare la citt\u00e0 'senza prendere congedo', per meglio marcare il disappunto imperiale. Al contempo, a Bruxelles, il plenipotenziario conte di Belgiojoso, comunic\u00f2 alle proprie controparti che l'Imperatore considerava l\u2019'insulto alla propria bandiera' quale una dichiarazione di guerra da parte delle Province Unite.\nIl 30 ottobre seguente, gli Stati Generali dell'Aia protestarono contro tale interpretazione dei fatti. Ma ritirarono il proprio ambasciatore a Vienna, conte de Wassenaer. Questi, al contrario del suo omologo de Reischach, chiese udienza di congedo, ma gli venne rifiutata.\nLa favola della marmitta.\nIl \"casus belli\" cercato ed ottenuto dall'imperatore aveva, dunque, a che fare con l\"insulto alla bandiera\", perpetrato dal \"De Dolfijn\". Naturalmente gli Olandesi avevano tutto l'interesse a sminuire gli avvenimenti, negando il bombardamento e le minacce di distruzione ai danni del convoglio imperiale.\nFu in tali circostanze che la propaganda olandese prese a far circolare la leggenda della marmitta: a colpire il \"Le Louis\" sarebbe stato, dissero, un unico colpo di moschetto, che avrebbe forato una marmitta della \"Le Louis\". Si tratta di una versione in flagrante contraddizione con le circostanze di fatto. E, per giunta, caratterizzate da un tono decisamente ridicolo. Ma, tant'\u00e8, lo scontro venne tramandato dalla tradizione di quel Paese con il nome burlesco di \"guerra della marmitta\".\nPreparazione bellica austriaca.\nL'Edmundson sostiene che gli Imperiali avessero in avanzato stato di preparazione un corpo di spedizione forte di ben 80\u00a0000 uomini: pi\u00f9 che sufficienti a schiacciare le Province Unite, come sarebbe stato dimostrato dagli eventi del settembre-ottobre 1787, quando bastarono 25.000 Prussiani a liberare l'intero Paese dalla Prima Rivoluzione batava.\nIn ogni caso, egli aveva pianificato la forzatura del blocco come una deliberata provocazione e, mentre inviava ordini al conte di Belgiojoso, comandava anche alla sua armata l'ordine di marcia.\nPreparazione bellica delle Province Unite.\nLa notizia acceler\u00f2 lo sforzo delle sette province all'organizzazione di nuovi contingenti militari; gli Stati Generali incaricavano della bisogna il conte de Maillebois. Parimenti si dispieg\u00f2 l'attivit\u00e0 degli Stati Provinciali: ad esempio il 18 novembre, gli Stati Provinciali della provincia d'Olanda incaricavano conte di Salm-Kyrburg dell'organizzazione di una piccola armata.\nParticolarmente attivo fu il movimento cosiddetto 'dei Patrioti', latore di istanze 'democratiche' e voglioso, di suo, di organizzarsi in vista di una futura sfida al potere dello \"statolder\": la minaccia imperiale offr\u00ec loro l'occasione per intensificare la diffusione di 'compagnie di esercitazione' (\"exercitiegenootschappen\"): piccoli gruppi di volontari armati, che praticavano il tiro con il moschetto e rispondevano ai locali capipartito.\nRisoluzione della crisi.\nLe Province Unite chiedono la mediazione francese.\nSaggiamente, per\u00f2, le Province Unite misero in campo anche un'azione diplomatica a tutto campo. Gi\u00e0 la nomina del de Maillebois era avvenuta su consiglio riservato del Re di Prussia Federico Guglielmo II, cognato dello \"statolder\" Guglielmo V di Orange-Nassau ma comunque interessato a contrastare ogni ingrandimento del rivale Giuseppe II.\nDi pi\u00f9, esse poterono contare sull'aiuto della diplomazia francese, della quale invocarono la mediazione. L'ambasciatore francese all'Aia, conte de Vergennes, a ragione, convinse la corte di Luigi XVI che, se Parigi avesse rifiutato la mediazione, le Province Unite si sarebbero rivolte a Londra: ci\u00f2 che avrebbe cancellato l'influenza guadagnata sul piccolo alleato, accanto al quale era stata combattuta la guerra per l'indipendenza delle colonie americane (della quale la guerra anglo-olandese era stata parte).\nMinacce francesi a Vienna.\nNe segu\u00ec una nota ufficiale, inviata il 27 novembre 1784 dai ministri di Luigi XVI all'ambasciatore di Giuseppe II a Parigi, conte Florimondo di Mercy-Argenteau: la Francia \"non poteva restare indifferente alle sorti delle Province Unite\", dunque si vedeva costretta a radunare truppe sulla frontiera con i Paesi Bassi austriaci e si riservava di intervenire direttamente.\nNon \u00e8 dato valutare la seriet\u00e0 di tale minaccia: in effetti anche la Francia era spossata dalla recente partecipazione alla guerra d'indipendenza americana. Inoltre, l'Impero era il principale alleato della Francia in Europa, sin dai tempi della guerra dei sette anni (1756-1763) condotta da Maria Teresa d'Austria accanto a Luigi XV di Francia, rispettivamente madre della moglie di Luigi XVI Maria Antonietta e nonno del medesimo. Ci\u00f2 che faceva del Re di Francia il cognato di Giuseppe II.\nIn effetti, la nota diplomatica recapitata al Mercy-Argenteau rappresent\u00f2 solamente un riuscito espediente per impedire uno scontro fra due nazioni amiche di Parigi che, gi\u00e0 di per loro, non avevano alcun interesse ad un aperto conflitto.\nControproposta imperiale.\nA quel punto, Giuseppe II rinunci\u00f2 alla propria pretesa principale: la libera navigazione sulla Schelda. Ma esigeva come compenso la cessione di Maastricht e di un notevole distretto sulla Mosa.\nDi nuovo, l'ambasciatore de Vergennes convinse Parigi a respingerle. Di fronte a tale umiliazione, il primo ministro dell'Imperatore, principe di Kaunitz, reag\u00ec facendo perquisire le vetture sulle quali viaggiavano due plenipotenziari olandesi in viaggio verso Vienna, il conte di Avassenaer-Twickel ed il barone de Linden, ai quali vennero confiscati alcuni oggetti. Bench\u00e9 questi fossero loro restituiti, poco prima dell'ammissione dei due ambasciatori in presenza di Giuseppe II, il 24 luglio 1785, a Vienna.\nRipresi allora i contatti diplomatici, a Parigi, gli Imperiali pretesero una compensazione pari a 15 milioni di fiorini. Le Province Unite ne offrirono 5,5. Alla fine se ne pattuirono 10, dei quali 4,5 a carico della Francia.\nIl Trattato di Fontainebleau.\nL'accomodamento venne fissato con apposito trattato, ricordato come 'Trattato di Fontainebleau', firmato l'8 novembre 1785 nell'omonimo castello: le Province Unite mantenevano il blocco della Schelda (e, quindi, impedivano la rinascita del porto di Anversa). Accettavano, per\u00f2, alcune minori compensazioni territoriali e militari, e pagavano un riscatto di 9\u00a0500\u00a0000 di fiorini per la rinuncia di Giuseppe II ad ogni residuo diritto su Maastricht.\nConseguenze.\nAlleanza militare difensiva con la Francia.\nPochi giorni dopo la firma del trattato, Parigi e L'Aia formalizzarono la propria alleanza (nei fatti risalente alla quarta guerra anglo-olandese) con la firma di una \"Confederazione Difensiva\".\nDurature conseguenze sulla politica interna dei Paesi Bassi.\nIl discutibile successo internazionale non bast\u00f2 a riconciliare le diverse fazioni politiche che si contendevano il predominio nelle Province Unite, dividendosi, in particolare, circa l'ambiguo ruolo dello \"statolder\" Guglielmo V di Orange-Nassau: in teoria il capo dell'esercito, ma, in effetti, un quasi-monarca dai poteri vagamente limitati, la cui carica era, per giunta, ereditaria.\nAnzi, le polemiche ripresero come e pi\u00f9 che al tempo della fallimentare guerra anglo-olandese. Ne fece le spese il duca Luigi Ernesto di Brunswick-L\u00fcneburg, il principale cortigiano di Guglielmo V: gi\u00e0 ritirato dal 1782 ad Hertogenbosch, della quale era governatore, nel 1784 abbandon\u00f2 definitivamente il Paese, accusato dai nemici dello \"statolder\" di acquiescenza nei confronti del tentativo di Giuseppe II.\nSoprattutto, lo scontro civile consent\u00ec al partito democratico dei Patrioti di scatenare, nell'agosto 1786, un violento rivolgimento politico che mise in serio pericolo il potere dello \"statolder\" Guglielmo V di Orange-Nassau, passato alla storia come Prima Rivoluzione batava."}
{"id": "1727405", "revid": "28406", "url": "https://it.wikipedia.org/wiki?curid=1727405", "title": "Tarnovo", "text": ""}
{"id": "1727406", "revid": "15539436", "url": "https://it.wikipedia.org/wiki?curid=1727406", "title": "Secessionismo", "text": ""}
{"id": "1727407", "revid": "4175", "url": "https://it.wikipedia.org/wiki?curid=1727407", "title": "Benetton Rugby Treviso 2006-2007", "text": ""}
{"id": "1727408", "revid": "287204", "url": "https://it.wikipedia.org/wiki?curid=1727408", "title": "Desire Keteleer", "text": ""}
{"id": "1727413", "revid": "78273", "url": "https://it.wikipedia.org/wiki?curid=1727413", "title": "Benetton Rugby Treviso/Rosa 2006-2007", "text": ""}
{"id": "1727416", "revid": "1543377", "url": "https://it.wikipedia.org/wiki?curid=1727416", "title": "UCI ProTour 2008", "text": "L'UCI ProTour 2008 fu la quarta edizione del circuito gestito dall'UCI. Fu caratterizzata dalla rottura dei rapporti, gi\u00e0 difficili nelle precedenti edizioni, tra l'Unione Ciclistica Internazionale e le societ\u00e0 organizzatrici dei grandi Giri.\nOltre ai tre giri nazionali (Giro d'Italia, Tour de France e Vuelta a Espa\u00f1a), anche quattro classiche monumento (Milano-Sanremo, Parigi-Roubaix, Liegi-Bastogne-Liegi e Giro di Lombardia) cos\u00ec come altre tre corse (Parigi-Nizza, Tirreno-Adriatico, Parigi-Tours) uscirono dal calendario; inoltre non si disput\u00f2 la Eindhoven Team Time Trial. Per la prima volta vi fece invece ingresso una corsa extra-europea, il Tour Down Under, che ha luogo in Australia.\nA livello di squadre usc\u00ec di scena la Discovery Channel Pro Cycling Team e la Unibet.com. Team Milram ed Astana cambiarono nazionalit\u00e0 di licenza.\nLa vittoria finale fu appannaggio dello spagnolo Alejandro Valverde della Caisse d'Epargne, team che si impose nella classifica a squadre.\nSquadre.\nLe squadre che vi parteciparono furono diciotto, rappresentanti nove diversi paesi.\nWild Card.\nQuindici squadre poterono partecipare su invito degli organizzatori a singole manifestazioni, senza competere per i titoli generali:\nEventi e punteggi.\nLa vincitrice della classifica a squadre prendeva 20 punti, la seconda 19, la terza 18, etc. Le squadre ammesse alle corse tramite l'assegnazione delle wild-card non ricevevano punti, ma non venivano nemmeno sostituite nell'assegnazione dei punti da squadre ProTour.\nVenivano sommati i punti dei primi cinque corridori della stessa nazione classificati nella graduatoria individuale.\nClassifiche.\n\"Aggiornate al 20 settembre 2008.\""}
{"id": "1727417", "revid": "921573", "url": "https://it.wikipedia.org/wiki?curid=1727417", "title": "Pramathesh Chandra Barua", "text": "Si tratta di uno dei pi\u00f9 famosi personaggi della storia del cinema indiano, assieme a Bimal Roy e Satyajit Ray.\nHa girato molti film, sia in bengali che in hindi, dando un notevole contributo allo sviluppo della cinematografia conosciuta oggi come Bollywood.\nNel periodo dal 1932 al 1939 ha anche scritto la sceneggiatura dei film che dirigeva ed \u00e8 stato direttore della fotografia per una volta nel 1940, nel film \"Zindagi\"."}
{"id": "1727422", "revid": "56620", "url": "https://it.wikipedia.org/wiki?curid=1727422", "title": "Paul Frederic Rollett", "text": ""}
{"id": "1727441", "revid": "587728", "url": "https://it.wikipedia.org/wiki?curid=1727441", "title": "Smorzamento (fluorescenza)", "text": "Lo smorzamento (in inglese \"quenching\") \u00e8 il fenomeno attraverso il quale viene smorzata la fluorescenza; esso \u00e8 dovuto a molecole che assorbono energia (come metalli oppure ossigeno).\nSe lo smorzamento della fluorescenza \u00e8 dovuto a molecole adiacenti alla molecola emittente, facenti parte dello stesso materiale, si parla di autosmorzamento.\nIl fenomeno.\nLo smorzamento pu\u00f2 essere di tipo statico o collisionale.\nLo smorzamento statico consiste nella formazione di un complesso non fluorescente tra il fluoroforo, ovvero la molecola che fluoresce e lo smorzatore, ovvero la molecola responsabile del fenomeno in questione, che si trova vicino al fluoroforo. Nello smorzamento di tipo collisionale, gli smorzatori invece si trovano sparsi in soluzione, e scontrandosi col fluoroforo ne assorbono energia.\nGli smorzatori sono molecole con elevato grado di libert\u00e0 vibrazionale, come l'acqua, che assorbe quasi tutta l'energia del fluoroforo, oppure ioni paramagnetici o ancora ioni di atomi pesanti come iodio, bromo, ecc. Lo smorzamento di tipo collisionale \u00e8 favorito dalla temperatura, la quale, evidentemente, incrementa l'energia cinetica. Questo sfavorisce la fluorescenza e la fosforescenza, \u00e8 bene quindi far avvenire la fluorescenza e la fosforescenza a temperature basse, in modo da evitare che i possibili smorzatori in soluzione possano influenzarle.\nLa cinetica del processo \u00e8 descritto dall'equazione di Stern-Volmer."}
{"id": "1727443", "revid": "143298", "url": "https://it.wikipedia.org/wiki?curid=1727443", "title": "Darnton", "text": ""}
{"id": "1727445", "revid": "1977557", "url": "https://it.wikipedia.org/wiki?curid=1727445", "title": "Robert Darnton", "text": "\u00c8 ritenuto uno dei maggiori conoscitori della storia della Francia del XVIII secolo.\nBiografia.\nSi laurea nel 1960 alla Harvard University, frequenta poi l'universit\u00e0 di Oxford (dove studia, tra gli altri, anche con Richard Cobb) grazie a una borsa di studio Rhodes (\"Rhodes Scholarship\") e completa il dottorato in storia nel 1964.\nLavora al New York Times dal 1964 al 1965, occupandosi di cronaca nera (forse \u00e8 anche per questa esperienza che i suoi libri risultano di pi\u00f9 scorrevole lettura rispetto a quelli di altri storici).\nNel 1982 gli viene conferita la MacArthur Fellowship e nel 1999 diventa presidente dell'American Historical Association (Associazione storica Americana).\nArriva alla facolt\u00e0 di storia dell'universit\u00e0 di Princeton nel 1968 ed ha la cattedra di Storia Europea alla fondazione Shelby Cullom Davis.\nIl 1\u00ba luglio 2007 diventa professore emerito a Princeton; viene nominato \"Carl H. Pforzheimer University Professor\" a Harvard e direttore della Biblioteca Universitaria di Harvard.\nDarnton \u00e8 un pioniere nell'area sempre pi\u00f9 sviluppata della storia del libro. \nUno dei suoi libri, \"The Forbidden Best-Sellers of Pre-Revolutionary France\" (New York, 1996), ha vinto il premio National Book Critics Circle Award per la critica nel 1995.\n\u00c8 il fondatore del Gutenberg-e program, sponsorizzato dalla Andrew W. Mellon Foundation.\nNel 1999 viene proclamato Cavaliere della Legion d'Onore, la pi\u00f9 alta onorificenza concessa dalla nazione francese, a riconoscimento per il suo lavoro.\nNel 2004 gli \u00e8 assegnato il premio Gutenberg dalla International Gutenberg Society.\nNel 2005 riceve un riconoscimento per i suoi studi dalla American Printing History Association (Associazione Americana della Storia dell'Editoria).\nDal 2012 \u00e8 membro del comitato direttivo della Digital Public Library of America.\nNel 2013 ha vinto il Premio mondiale Cino Del Duca."}
{"id": "1727455", "revid": "327773", "url": "https://it.wikipedia.org/wiki?curid=1727455", "title": "Arco delle Scalette", "text": "LArco delle Scalette \u00e8 un arco celebrativo situato a Vicenza in piazzale Fraccon e costruito nel 1595, il cui progetto \u00e8 stato attribuito all'architetto Andrea Palladio (1576 circa).\nStoria e descrizione.\nCollocato al margine sud orientale del centro storico della citt\u00e0, l'arco segnava l'inizio del primo percorso di salita per i pellegrini che si recavano al Santuario della Madonna di Monte Berico (sorto ai primi del Quattrocento), quello costituito appunto dalle \"Scalette\", 192 gradini suddivisi in rampe. Era il principale e praticamente unico punto di accesso dalla citt\u00e0 al santuario prima della realizzazione, a met\u00e0 Settecento, dei portici di Francesco Muttoni.\nPoco chiara appare la genesi e l'autografia dell'arco. Certe appaiono la data di costruzione, fissata al 1595 (15 anni dopo la morte di Palladio), e l'identit\u00e0 del committente, il capitano veneziano Giacomo Bragadin. Altrettanto documentate sono le richieste dei frati del santuario, risalenti al 1574-1576, che chiedono alla comunit\u00e0 un sostegno finanziario per la ristrutturazione dell'intero percorso delle Scalette, ma nulla prova che l'arco fosse incluso del processo di rinnovamento generale, che per altro investe anche lo stesso santuario. Altrettanto incerta \u00e8 l'originale configurazione dell'arco, che in immagini seicentesce mostra nicchie frontali, successivamente spostate nell'intradosso per accogliere l\"Annunciazione\" di Orazio Marinali.\nAppaiono evidenti la matrice palladiana ed una rielaborazione dello schema costruttivo dell'Arco di Traiano a Ancona. Si riscontrano inoltre non poche affinit\u00e0 con l'Arco dei Gavi a Verona e l'Arco dei Sergi a Pola.\nIl monumento attuale \u00e8 stato quasi completamente ricostruito, utilizzando dove possibile il materiale originario, a seguito dei danni subiti durante un bombardamento aereo nel 1944."}
{"id": "1727456", "revid": "2373", "url": "https://it.wikipedia.org/wiki?curid=1727456", "title": "Abscissione", "text": "Il termine abscissione (dal latino \"absciss\u012do\", -\"\u014dnis\", \u2018taglio\u2019, \u2018recisione\u2019) \u00e8 il distacco di una parte da un corpo qualsiasi. \u00c8 un termine usato solitamente in botanica per indicare il processo tramite il quale una pianta perde una o pi\u00f9 parti della sua struttura, come pu\u00f2 essere una foglia, un frutto, un fiore o un seme.\nFinalit\u00e0.\nL'abscissione di una parte della pianta si verifica per liberarsi di un organo non pi\u00f9 necessario, come una foglia in autunno o il perianzio dopo la fecondazione. \nLa maggioranza delle piante caducifoglie perdono le foglie (che si dicono pertanto decidue) prima dell'inverno, mentre quelle sempreverdi lo fanno continuamente tutto l'anno. Se una foglia \u00e8 danneggiata, la pianta pu\u00f2 decidere di perderla per preservare l'acqua e la fotosintesi. Lo strato di abscissione presenta un colore grigio-verde.\nUn'altra forma di abscissione \u00e8 la caduta dei frutti, che avviene quando la pianta decide di perdere quelli ancora acerbi, al fine di conservare le risorse necessarie a portare a maturazione quelli restanti.\nAbscissione delle foglie.\nNelle foglie, l'abscissione \u00e8 il distacco del picciolo dal ramo durante un periodo di stress vegetativo. In questo periodo avvengono dei cambiamenti alla base del picciolo, dove viene prodotto l'ormone etilene che lavorando a stretto contatto con l'auxina (acido indol acetico) provocher\u00e0 la formazione di due strati di cellule: uno protettivo, che protegger\u00e0 la parte terminale del ramo, e uno di separazione, che divider\u00e0 il picciolo dal ramo. Cos\u00ec facendo, i vasi conduttori che passano sia nel ramo che nel picciolo si spezzano, impedendo il passaggio della linfa verso la lamina.\nLa foglia si secca e il vento ne provoca il distacco dal ramo. Questo \u00e8 tipico degli alberi e arbusti caducifogli. Nei climi temperati essa avviene generalmente in autunno; nei climi aridi o con una prolungata stagione secca, essa avviene in concomitanza con il massimo di siccit\u00e0.\nInizialmente i ricercatori ritenevano fosse l'ormone acido abscissico a stimolare il distacco del picciolo dal ramo, da qui il nome, solo in un secondo momento \u00e8 stato dimostrato che non ha un ruolo primario .\nPatologie.\nL'abscissione \u00e8 un fenomeno regolato da vari ormoni, tra i quali etilene ed auxine, e pu\u00f2 essere modificato proprio dalla variazione di contenuto di sostanze nelle prossimit\u00e0 del tessuto, ad esempio nella Monilia l'abscissione dei frutti \u00e8 impedita per permettere alle strutture riproduttive del fungo (mummie) di restare sull'albero e quindi da una posizione elevata poter conatagiare meglio altre piante. Da parte della pianta invece pu\u00f2 essere utilizzata come metodologia per evitare l'espansione di un patogeno delle foglie."}
{"id": "1727464", "revid": "287204", "url": "https://it.wikipedia.org/wiki?curid=1727464", "title": "Germaine Tillion", "text": "Internata nel campo di concentramento nazista di Ravensbr\u00fcck, dopo la liberazione ha rivestito ruoli molto delicati durante la Guerra d'Algeria e nel dibattito sulla condizione femminile.\nBiografia.\nGermaine Tillion, diplomata presso l'\u00c9cole pratique des hautes \u00e9tudes, l'\u00c9cole du Louvre e l'INALCO, si \u00e8 formata tra l'altro sotto il magistero di Marcel Mauss e di Louis Massignon.\nTra il 1934 e il 1940, realizza quattro soggiorni in Algeria per studiare il gruppo berbero degli Chaoui. Tornata in Francia al momento dell'armistizio del 1940, diviene capo del gruppo di Resistenza del Mus\u00e9e de l'homme, con il grado di comandante dal 1941 al 1942. Denunciata dall'abb\u00e9 Robert Alesch, collaborazionista, Germaine Tillion viene arrestata il 13 agosto 1942, e deportata il 21 ottobre 1943 a Ravensbr\u00fcck, ove perder\u00e0 la madre, la scrittrice \u00c9milie, grande resistente, deportata nel 1944 e uccisa col gas nel marzo del 1945. Durante il suo internamento, rediger\u00e0 su un quaderno scrupolosamente nascosto un'operetta intitolata \"Le Verf\u00fcgbar aux Enfers\", in cui alterner\u00e0 a testi narranti con umorismo le dure condizioni di detenzione, arie popolari del repertorio lirico o popolare.\nDopo la guerra si consacra a lavori sulla storia della Seconda guerra mondiale (un'inchiesta sui crimini di massa commessi dai tedeschi, sui campi di concentramento sovietici tra il 1945 ed il 1954) poi sull'Algeria. Direttrice di studi all'\u00c9cole pratique des hautes \u00e9tudes, realizzer\u00e0 venti missioni scientifiche in Africa del Nord e in Medio Oriente.\nTorna in Algeria nel 1954, sollecitata da Louis Massignon, per una missione d'osservazione e partecipa alla creazione di un importante progetto di centri sociali per la formazione popolare. I numerosi lavori di ricerca da lei condotti a quest'epoca riguardano le societ\u00e0 mediterranee e la condizione femminile.\nAd Algeri, il 4 luglio 1957, incontra in modo clandestino Yacef Saadi, uno dei principali capi del FLN (il Fronte di liberazione nazionale algerino) durante la battaglia di Algeri nel 1957. L'obiettivo dell'incontro, richiesto dal Saadi, era di tentare di mettere fine alla spirale delle esecuzioni capitali e degli attentati.\nDopo la guerra d'Algeria, si dedica a diverse lotte politiche, tra l'altro contro la pauperizzazione del popolo algerino, contro la tortura in Algeria e soprattutto per l'emancipazione delle donne del Mediterraneo.\nIl suo seminario di \u00abetnologia del Maghreb\u00bb tenuto all'\u00c9cole pratique des hautes \u00e9tudes \u00e8 rimasto leggendario.\nNel 1999 le \u00e8 conferita la Grand-croix della L\u00e9gion d'honneur. Nel 2004 lancia con altri intellettuali francesi un appello contro la tortura in Iraq. \u00c8 morta il 19 aprile 2008 nella sua casa a Saint-Mand\u00e9 un mese e mezzo prima di compiere 101 anni.\nDal maggio 2015 i suoi resti sono stati trasferiti nel Pantheon di Parigi, tra i grandi di Francia, che hanno arricchito l'umanit\u00e0 con i loro studi scientifici o letterari.\nBibliografia.\nOpere su Tillion"}
{"id": "1727465", "revid": "466539", "url": "https://it.wikipedia.org/wiki?curid=1727465", "title": "Prima rivoluzione batava", "text": "Con l'espressione Prima Rivoluzione batava si definisce un violento rivolgimento politico, che, alla fine del XVIII secolo, prepar\u00f2 la fine della Repubblica delle Sette Province Unite.\nContesto.\nL'instabilit\u00e0 politica.\nIl XVIII secolo vide il declino economico, militare e politico della Province Unite. Questa era formalmente una libera federazione di sette province, indipendenti l'una dall'altra e ciascuna dotata di una propria assemblea elettiva (gli Stati Provinciali), ma che inviavano delegati agli Stati Generali dell'Aia, a decidere di politica estera e militare. Al contempo, tutte riconoscevano l'autorit\u00e0 di uno \"statolder\" (reggente e capo militare), dal 1747 unico ed ereditario (accanto ad un \"Gran Pensionario\", facente le funzioni di primo ministro). In pratica sussisteva una diarchia fra un quasi-monarca ed una quasi-repubblica, entrambe dai poteri teoricamente illimitati e, comunque, assai confusi.\nIl tradizionale contrasto fra gli Orange-Nassau ed i patriziati mercantili.\nPer complicare le cose, gli Stati Provinciali erano dominati dalla locale aristocrazia terriera o commerciale, che occupava le cariche municipali e provinciali (i reggenti), gelose delle proprie prerogative politiche ed ostili ad ogni ulteriore trasferimento di potere alla Casa d'Orange-Nassau, che gi\u00e0 esprimeva lo \"statolder\". Il cui ruolo era ormai in piena contraddizione con i principi repubblicani proclamati dalla Unione di Utrecht del 1579.\nSi trattava dell'ideale brodo di coltura perch\u00e9 si sviluppasse un'ostinata lotta di potere fra le aristocrazie locali, in particolare i reggenti di Amsterdam, che vennero a definirsi partito repubblicano o democratico (\"Staatsgezinden\"), e i sostenitori della strisciante trasformazione dello stato olandese in monarchia, che vennero a definirsi partito orangista o realista (\"Prinsgezinden\").\nL'emergere del nuovo partito dei Patrioti.\nLa guerra anglo-olandese.\nTale tradizionale dialettica venne sconvolta dagli avvenimenti seguiti alla guerra d'indipendenza americana: insorte le tredici colonie e entrate nel conflitto Francia e Spagna, le Province Unite rifiutarono il proprio appoggio alla Gran Bretagna ed il patriziato commerciale ostile agli Orange-Nassau forz\u00f2 la situazione sino a spingere la corte di San Giacomo ad iniziare la quarta guerra anglo-olandese (1780-1784).\nEssa fu, sin dall'inizio, segnata dalla disastrosa impreparazione militare delle Province Unite: essa permise alla Gran Bretagna di occupare molte delle colonie e basi olandesi sparse per il mondo e di bloccare ermeticamente le coste metropolitane, producendo effetti devastanti sul commercio e l'industria dei Paesi Bassi.\nNuovi ideali democratici.\nDapprincipio i reggenti di Amsterdam, capi del partito repubblicano, si gloriarono di aver costretto lo \"statolder\" Guglielmo V alla guerra, salvo, quasi subito, scaricare l'intera responsabilit\u00e0 delle tragiche sconfitte sullo stesso \"statolder\"\nFu questo il brodo di coltura per la nascita di un nuovo movimento, che, stanti le circostanze belliche, prese a chiamarsi con un nuovo nome: i \"Patrioti\" Politicamente, esso ereditava la tradizionale polemica del partito repubblicano contro la concentrazione dei poteri nella persona dello \"statolder\". Vi aggiunsero, per\u00f2, nuove rivendicazioni 'democratiche', alimentate da intellettuali quali Joan Derk van der Capellen, suo cugino Van der Capellen van den Marsch ed il van der Kemp: il primo, soprattutto, si era distinto con la pubblicazione, nel settembre 1781, del libello \"Al Popolo dei Paesi Bassi\". Tutti decisamente influenzati dalla Rivoluzione Americana e dall'Illuminismo dei polemisti francesi degli anni '80, a cominciare dal \"Contratto sociale\" di Rousseau.\nIn definitiva, essi esprimevano non pi\u00f9 le posizioni delle aristocrazie, ma di una pi\u00f9 vasta borghesia mercantile e commerciante. Non volevano pi\u00f9 restaurare l'Unione di Utrecht, ma rovesciarla, rifondando la Repubblica delle Sette Province Unite su nuove basi.\nLa crisi con l'Austria.\nPace separata fra Francia e Gran Bretagna.\nPer grande fortuna della Repubblica, tale disastrosa situazione ebbe termine allorch\u00e9 Gran Bretagna e Francia pattuirono il cessate il fuoco in vigore dal gennaio 1783. Le Province Unite si trovarono nella paradossale situazione dell'unico sconfitto fra i vincitori: ci\u00f2 che permise a Londra (che occupava la gran parte delle colonie olandesi) di pretendere dall'Aia (che non disponeva di alcun mezzo per imporre le proprie condizioni) concessioni territoriali nelle Indie olandesi.\nI delegati olandesi non se ne diedero a intendere, spingendo la Francia a sottoscrivere una pace separata, il 3 settembre 1783.\nUltimatum austriaco alle Province Unite.\nTale impotente impasse si prolung\u00f2 tanto da indurre un terzo incomodo ad approfittarne: nel maggio 1784, Giuseppe II d'Asburgo-Lorena invi\u00f2 alle Province Unite un ultimatum con cui pretendeva ampie concessioni territoriali ad ingrandimento dei propri domini nei Paesi Bassi cattolici, oltre che la libera navigazione della Schelda (ovvero la riattivazione del porto di Anversa).\nBreve riconciliazione dei partiti avversi.\nTali pretese erano inaccettabili per il partito dei Patrioti in quanto erano in gioco tutte le storiche conquiste delle Province Unite ai danni dei Paesi Bassi cattolici spagnoli; per il partito orangista, che aveva la propria base nelle province terrestri, interessate dalle pretese dell'Imperatore; per il partito repubblicano, dal momento che la rinascita del porto di Anversa avrebbe inflitto un danno mortale ai commerci di Amsterdam.\nAccadde cos\u00ec che i tre partiti si riunissero (per l'ultima volta prima del 1813) in un concorde sforzo di preparazione militare ed azione politica. Che non venne, per\u00f2, messo alla prova: la diplomazia francese fu lesta a profittare della situazione per vincere le residue resistenze olandesi a marginali concessioni nelle colonie. In cambio Londra restituiva la gran parte dei possedimenti occupati, mentre Parigi otteneva dal proprio alleato Giuseppe II per un accomodamento.\nRadicalizzazione dello scontro politico interno.\nCrisi di popolarit\u00e0 dello statolder.\nIl consenso nazionale seguito all'ultimatum di Giuseppe II rappresent\u00f2, per Guglielmo V di Orange-Nassau, l'ultima estate di San Martino. Passata la minaccia, le \u00e9lite borghesi del partito repubblicano ripresero, pi\u00f9 violento che mai, il conflitto con statolder. In particolare a mezzo stampa, con attacchi diretti e frequenti insulti alla persona di Guglielmo V.\nProgressivo radicamento del partito dei patrioti.\nPer giunta essi erano ormai sorpassati a sinistra dal partito dei Patrioti, che pretendevano l'abolizione della congerie di privilegi che inviluppavano e segmentavano lo Stato e le Province. Ci\u00f2 anzitutto a danno delle aristocrazie, in nome di un principio di sovranit\u00e0 popolare, ma anche a danno dell'onnipotente (e molto favorita dallo Stato) Chiesa riformata olandese.\nQuesti erano particolarmente forti nella provincia d'Olanda (tradizionalmente ostile allo statolder), come pure nelle province settentrionali (specie Frisia, Groninga ed Overijssel, la citt\u00e0 di Utrecht). Mentre gli Orangisti potevano contare su Zelanda, Gheldria, contado e nobilt\u00e0 di Utrecht, esercito e flotta.\nIngerenza delle grandi potenze.\nPer complicare le cose, lo statolder era favorevole ad un riavvicinamento con la Gran Bretagna, mentre i Patrioti erano decisamente filo-francesi. Aiutati, in questo, dalla Confederazione Difensiva stipulata da Parigi e L'Aia all'indomani della pace con Giuseppe II.\nL'asprezza della disputa indeboliva la credibilit\u00e0 del governo in misura talmente grande, da indurre gli ambasciatori delle due potenze in questione, il conte di V\u00e9rac e Sir James Harris (meglio noto come Lord Malmesbury), ad immischiarsi profondamente a sostegno dei partiti in lotta.\nRadicalit\u00e0 dello scontro politico.\nLa fazione dei Patrioti, infine, era decisamente disposte a radicalizzare i mezzi del proprio agire politico: ci\u00f2 sull'esempio del successo della guerra d'indipendenza americana ed analogamente a quanto sarebbe accaduto, di l\u00ec a poco, con la rivoluzione francese.\nQua e l\u00e0 venne vietato portare i colori arancio, simbolo degli Orange-Nassau, e financo comminate multe ed imprigionamenti. Soprattutto, si diffuse l'organizzazione di piccoli gruppi di volontari armati, i quali praticavano il tiro con il moschetto e rispondevano ai locali capipartito, che presero il nome di \"Societ\u00e0 di tiro\", dette anche \"compagnie di esercitazione\" o \"corpi franchi\" (in olandese \"schuttersgenootschappen\", \"exercitiegenootschappen\" o \"vrijcorpsen\").\nEsse avevano avuto origine nel 1783, sull'onda della vergogna nazionale per l'impreparazione militare che l'esercito e la flotta dello statolder andavano mostrando nella guerra con l'Inghilterra. Nel 1784 la citt\u00e0 di Rotterdam sciolse d'imperio le locali compagnie di esercitazione: i patrioti reagirono ribattezzando, qua e l\u00e0, le proprie bande \"societ\u00e0 per l'esercizio delle armi\" (\"genootschappen in de wapenhandel\") ed organizzando un Atto di Unione (\"Acte van Verbintenis\") che impegnava i capi di molte di bande armate alla mutua assistenza, quando fosse divenuto necessario.\nLa crisi scatenata da Giuseppe II d'Asburgo-Lorena determin\u00f2 un ulteriore inspessimento del fenomeno, sotto la protezione dello sforzo che gli Stati Provinciali compirono per rafforzare gli eserciti delle proprie province. Se non bastasse, la loro popolarit\u00e0 era amplificata dalla circostanza che vi venivano ammessi, tanto i Cattolici quanto i (meno numerosi) Mennoniti, in assenza delle tradizionali discriminazioni civili e militari a favore dei membri della Chiesa riformata olandese.\nFu con questi mezzi che i Patrioti diedero avvio agli eventi che vengono ricordati come \"Prima rivoluzione batava\".\nLa Rivoluzione.\nUna grande manifestazione ad Utrecht.\nIl fuoco alle polveri venne appiccato all'inizio di agosto 1786, allorch\u00e9 i locali capi dei Patrioti organizzarono una manifestazione nella citt\u00e0 di Utrecht, per commemorare il quinto anniversario della battaglia di Dogger Bank.\nEssi riuscirono a radunare circa 20\u00a0000 persone: di fronte ad una cos\u00ec enorme manifestazione del sostegno popolare, i Patrioti poterono imporre la cooptazione di ben 16 dei loro capi al consiglio cittadino (\"vroedschap\"): un evento allora unico in Europa.\nUna prima sollevazione all'Aia.\nL'esempio della grande citt\u00e0 incoraggi\u00f2 i simpatetici 'Patrioti' della provincia d'Olanda all'azione. Nel settembre 1786 essi realizzarono una sollevazione nella citt\u00e0 dell'Aia: l\u00ec risiedeva Guglielmo V e sedevano gli Stati Generali. I rivoltosi convinsero la guarnigione della citt\u00e0 a dichiarare obbedienza non pi\u00f9 al primo, ma ai secondi. Eppoi a rimuovere le insegne dello statolder. Infine, i delegati agli Stati Generali si arrogarono il diritto di entrare nella Binnenhof (sede di quell'assemblea), attraverso un particolare ingresso sin l\u00ec riservato allo statolder.\nCome si vede, nessuno di questi atti configurava una minaccia fisica a Guglielmo V. Ma ne metteva in seria discussione l'autorit\u00e0 sull'esercito e la supremazia sugli Stati Generali: le due provocazioni non potevano, quindi, essere ignorate.\nLo statolder si rifugia in una provincia amica.\nE, infatti, Guglielmo V abbandon\u00f2 L'Aia per rifugiarsi lontano dalla ribelle provincia d'Olanda: nella propria residenza di Het Loo, presso Apeldoorn, nella Gheldria.\nCi\u00f2 che incoraggio assai, per\u00f2, l'ardore dei suoi avversari politici. Che interpretarono, correttamente, la fuga come un atto di debolezza. Sbagliarono, invece, nel riconoscervi la conferma delle accuse di irrisolutezza che erano state al centro delle campagne stampa degli anni precedenti: si trattava, in effetti, di una ritirata strategica, imposta dalla debolezza delle forze a disposizione nella capitale. Come dimostra un fallito appello al sostegno militare che lo statolder aveva lanciato agli Stati Provinciali delle province di Olanda e Frisia.\nUna seconda sollevazione ad Utrecht.\nIn dipendenza di questo errore di analisi, accadde l'inevitabile: cominciarono i cittadini di Utrecht, che sostennero l'azione dei membri di alcune societ\u00e0 di tiro, guidata da uno studente, tal Quint Ondaatje. Questi circondarono il palazzo degli Stati Provinciali, che vennero costretti a votare alcuni provvedimenti democratici da lunga tempo pretesi dai Patrioti.\nMa poi permisero ad una parte dei delegati di uscire dalla citt\u00e0 e rifugiarsi ad Amersfoort, la seconda citt\u00e0 della provincia, ove lo statolder fu lesto ad distaccare 400 soldati dalla fedele Nimega.\nUna terza, fallita, sollevazione nella Gheldria.\nUna terza sollevazione ebbe luogo proprio in quella Gheldria, ove Guglielmo V si era rifugiato.\nI locali Patrioti cominciarono con una petizione ai locali Stati Provinciali di Arnhem, domandando riforme simili a quelle concesse ad Utrecht. Ne ebbero un fermo rifiuto cui reagirono con l'insurrezione delle due cittadine di Elburg ed Hattem. Nella seconda l'azione venne condotta dal Herman Willem Daendels, capitano della locale compagnia di esercitazione e destinato, di l\u00ec a pochi anni, ad un brillante avvenire militare.\nAncora una volta, lo statolder fu lesto ad distaccare una truppa fedele che riport\u00f2 l'intera provincia all'ubbidienza. Ci\u00f2 che confermava, ancora una volta, come il partito orangista non fosse tanto guidato da irresoluti, bens\u00ec intento a riorganizzarsi.\nRafforzamento e trionfo dei Patrioti nei Paesi Bassi.\nSi trattava,ad ogni buon conto, del primo episodio di aperta ostilit\u00e0 fra le due fazioni. E i democratici della provincia d'Olanda reagirono radicalizzando il linguaggio ed obiettivi. Gli Stati d'Olanda votarono la rimozione (\"provvisoria\") di Guglielmo V dalla carica di capitano-generale delle truppe della provincia. E, conseguentemente, nell'agosto 1786 si arrogarono l'autorit\u00e0 di richiamare tutte le loro truppe dalle fortezze di confine.\nMa la crisi politica si prolungava. E gli aristocratici ed alto-borghesi del partito repubblicano non seppero evitare il rafforzamento dei Patrioti, che andavano aumentando i reclutamenti nelle societ\u00e0 di tiro. Sinch\u00e9 questi ultimi non si sentirono abbastanza forti da forzare la mano, dando inizio ai tumulti di Amsterdam, del 21 aprile 1787, seguiti, pochi giorni dopo, dai tumulti di Rotterdam: essi obbligarono alle dimissioni i nove reggenti della prima citt\u00e0 ed i sette della seconda, ormai accusati di orangismo.\nImminenza della guerra civile.\nA quel punto uno dei tre partiti, il repubblicano, era stato messo fuori causa. Ed i due restanti avevano consolidato le proprie aree di influenza.\nLe cose erano quindi mature per un grande scontro. E le truppe schierate nella provincia di Utrecht, ove i 'Patrioti' tenevano la citt\u00e0, mentre l'esercito dello statolder accampato poco ad est, ma non prendeva alcuna iniziativa. Bench\u00e9 gi\u00e0 si registrassero le prime scaramucce.\nL'intervento prussiano.\nIl fallito viaggio della principessa Guglielmina all'Aia.\nTale esito venne impedito da un'autonoma iniziativa della moglie di Guglielmo V, la principessa Guglielmina di Prussia. Questa impose al marito il proprio rientro all'Aia: partita il 28 giugno 1787 da Nimega, venne bloccata, lungo il percorso, a Vlist, nei pressi della cittadina di Gouda, dalla locale compagnia di esercitazione. Bench\u00e9 trattata con il dovuto rispetto, le venne comunicato il divieto a procedere oltre senza il consenso degli Stati d'Olanda. Un consenso che lei si rifiut\u00f2 di attendere, rientrando, invece, in Nimega.\nSubito gli ambasciatori britannico e prussiano, Sir James Harris e von Thulemeyer, chiesero agli Stati Generali la punizione degli ufficiali coinvolti. Questi la rifiutarono, con l'argomento che nessun'offesa era stata recata alla principessa.\nI Patrioti intensificano la repressione politica.\nMa la questione non era questa, quanto piuttosto che l'episodio aveva dimostrato come la provincia d'Olanda rifiutasse l'autorit\u00e0 dello statolder. Cos\u00ec dovettero interpretare l'episodio anche i Patrioti, tanto che (fra agosto e settembre) venne data libert\u00e0 ad una colonna guidata da Adam Gerard Mappa di occupare diverse citt\u00e0 della provincia d'Olanda (Delft, Leida, Dordrecht, Alkmaar, Hoorn, Monnikendam) rimuovendovi i locali consigli cittadini (\"vroedschap\"), sostituiti da fedeli di partito. Contemporaneamente una seconda colonna compiva le medesime gesta nella pi\u00f9 orientale provincia di Frisia.\nIl corpo di spedizione prussiano.\nCome prevedibile, la reazione dei protettori della Orange-Nassau fu ferma: il cognato di Guglielmo V, il re di Prussia Federico Guglielmo II, nel 1787, invi\u00f2 un corpo di spedizione forte di 26\u00a0000 uomini, al comando di Carlo duca di Brunswick, con l'ordine di passare la frontiera delle Province Unite e reprimere la rivoluzione.\nL'invasione prussiana.\nL'esercito del duca di Brunswick pass\u00f2 il confine il 13 settembre, su tre colonne, alle quali i Patrioti e l'esercito della provincia d'Olanda opposero nessuna resistenza: Utrecht, ove erano radunati 7 000 armati, venne evacuata. Kampen, Gorinchem e Dordrecht ed altre citt\u00e0 si arresero senza combattere. Sinch\u00e9, il 17 settembre 1787, i Prussiani entrarono all'Aia, bene accolti dalla popolazione.\nQui la nobilt\u00e0 ed i rappresentanti del partito repubblicano si riunirono proclamandosi Stati d'Olanda ed inviarono allo statolder un invito a rientrare nella capitale: cosa che avvenne il 20 settembre.\nIl mancato intervento francese.\nNel frattempo, i Patrioti si erano radunati ad Amsterdam, sperando nel soccorso francese: tuttavia, il governo di Luigi XVI pot\u00e9 rifiutarsi di applicare i termini della Confederazione Difensiva del 1785, in quanto l'intervento prussiano poteva anche non configurarsi come un'aggressione, in quanto era stato invocato dallo statolder legittimamente in carica. Per giunta, Parigi aveva ben altri problemi cui pensare: era gi\u00e0 evidente la grave crisi finanziaria che, di l\u00ec a pochi mesi, l'8 agosto 1788, avrebbe spinto Luigi XVI ad annunciare la convocazione a Versailles degli Stati Generali, che avrebbero dato avvio alla Grande Rivoluzione francese.\nLa resa di Amsterdam.\nAccadde cos\u00ec che, non appena le avanguardie prussiane si presentarono alle porte di Amsterdam, il Consiglio Cittadino apr\u00ec negoziati con Carlo di Brunswick e, il 3 ottobre, firm\u00f2 la capitolazione.\nLa repressione.\nConsolidamento del potere orangista.\nGuglielmo V venne ristabilito nei suoi poteri. Sotto impulso della principessa Guglielmina, gi\u00e0 il 6 ottobre gli autoproclamati Stati d'Olanda provvidero ad approvare la dissoluzione delle societ\u00e0 di tiro, la purga di diversi consigli cittadini, l'arresto e la punizione dei pi\u00f9 esposti.\nLa carica di Gran Pensionario venne levata al Bleiswijk (che, pur mantenendo una posizione equivoca, era restato all'Aia durante l'intero periodo dei torbidi) e rimpiazzato dal Van de Spiegel, gi\u00e0 borgomastro della citt\u00e0 zelandese di Goes e destinato ad un fulgido avvenire.\nLa purga a danno dei Patrioti.\nDa un punto di vista costituzionale, Guglielmo V e Guglielmina non potevano procedere ad alcun significativo mutamento, avendo condotto l'intera rivoluzione in nome del conservatorismo delle istituzioni. Tuttavia, essi non mancarono di imporre a chiunque ricoprisse un incarico pubblico, l'obbligo di giurare che le \u00abalte ed ereditarie dignit\u00e0\u00bb conferito al Principe di Orange fossero \u00abparte essenziale non solo della costituzione di ciascuna provincia, ma dell'intero Stato\u00bb.\nCi\u00f2 che fissava, in qualche modo, la principale contraddizione dell'assurda situazione istituzionale della Repubblica delle Sette Province Unite: il quasi-monarca assumeva una \"de facto\" supremazia nell'ambito della quasi-repubblica.\nL'esilio dei Patrioti.\nDopo alcuni mesi, il 21 novembre, il restaurato governo approv\u00f2 un'amnistia generale dei delitti politici. Tuttavia, essa conteneva eccezioni (ad esempio tutti gli ufficiali delle 'compagnia di esercitazione' che fossero stati coinvolti nell'occupazione di un municipio e nella difesa di una cinta muraria) talmente ampie da costringere numerosissimi 'Patrioti' all'esilio, specie nei Paesi Bassi austriaci e, soprattutto, in Francia. Qui essi continuarono le proprie attivit\u00e0 politiche. Con l'inizio della Rivoluzione francese, presero a frequentare in gran numero i club parigini, in particolare il club dei Giacobini. Sinch\u00e9, non appena la Francia si impegn\u00f2 nella guerra ideologica contro l'\u00abEuropa dei tiranni\u00bb, essi furono fra i primi ad invocare l'invasione delle Province Unite.\nLa permanenza della 'protezione' prussiana.\nIl grosso del corpo di spedizione del Brunswick rimpatri\u00f2 a met\u00e0 novembre 1787. Tuttavia restavano 4\u00a0000 soldati: non pi\u00f9 necessari a puntellare il regime di Guglielmo V, che disponeva ormai di 20\u00a0000 uomini in arme. Ma pi\u00f9 che sufficienti a garantire una decisiva influenza prussiana sulla politica delle Province Unite.\nCi\u00f2 che venne rese evidente, di l\u00ec a poco, dalla nascita di una formale alleanza difensiva, la Triplice Alleanza del 1788: in pratica essa fiss\u00f2 un condominio nella 'protezione' delle Province Unite fra Berlino e Londra, che esercitava una profonda influenza sul piccolo alleato, a seguito della severa sconfitta militare inflitta nel corso della recente Quarta guerra anglo-olandese.\nMancata riconciliazione dei partiti opposti.\nL'evidenza di tale situazione grav\u00f2 irrimediabilmente sugli ultimi anni di governo di Guglielmo V: ridotto a pupazzo delle due grandi potenze, non pot\u00e9 operare alcuna riconciliazione con i partiti avversi.\nE si attir\u00f2 l'ostilit\u00e0 accanita dei democratici francesi, i quali parlavano, non a torto, di \u00ablegame servile con la Corte di San Giacomo e di Berlino\u00bb e, il 1\u00ba febbraio 1793, dichiararono guerra insieme all'Inghilterra ed Province Unite. Ci\u00f2 che mise in moto gli avvenimenti che portarono all'invasione delle armate rivoluzionarie del generale Pichegru ed alla cosiddetta Seconda Rivoluzione batava del gennaio-febbraio 1795, che permise il ritorno al potere dei Patrioti."}
{"id": "1727466", "revid": "1543377", "url": "https://it.wikipedia.org/wiki?curid=1727466", "title": "Magnetoencefalografia", "text": "La magnetoencefalografia (MEG) \u00e8 una tecnica di neuroimaging utilizzata per mappare l'attivit\u00e0 funzionale cerebrale mediante la misurazione dei campi magnetici prodotti dall'attivit\u00e0 elettrica dell'encefalo.\nUtilizzi.\nViene usata per valutare le fluttuazioni del campo magnetico che l'organismo produce, studia dunque la funzionalit\u00e0 cerebrale tramite la misura di tale campo magnetico generato dall'attivit\u00e0 elettrica cerebrale, fornendo ottimi risultati. Viene utilizzata da tempo come strumento diagnostico per l'epilessia.Riesce ad essere utilizzato anche nei disturbi uditivi, stimolando la corteccia uditiva ed a far percepire dei toni.\nStoria.\nIl MEG (acronimo di Magneto-Encefalo-Grafia) \u00e8 stato utilizzato per la prima volta da David Cohen nel 1968, prima che venisse utilizzato lo SQUID, utilizzando unicamente una bobina ad induzione di rame come rivelatore. Per ridurre il disturbo magnetico di fondo, le misure vennero effettuate in una camera magneticamente schermata. Tuttavia, la scarsa sensibilit\u00e0 di questo rivelatore ebbe come risultato segnali MEG scadenti e disturbati, che erano di difficile utilizzo. In seguito, all'MIT (\"Massachusetts Institute of Technology\"), costru\u00ec una camera schermata meglio, e utilizz\u00f2 uno dei primi rivelatori SQUID (appena sviluppato da James E. Zimmerman, un ricercatore per la Ford Motor Company,) per misurare di nuovo la MEG. Questa volta i segnali erano chiari quanto quelli di un'EEG (Elettroencefalografia), e stimol\u00f2 l'interesse dei fisici che avevano iniziato a cercare i possibili utilizzi degli SQUID. Perci\u00f2, la MEG inizi\u00f2 ad essere utilizzata, cos\u00ec che diverse tipologie di MEG spontanee ed evocate incominciarono ad essere misurate. \nAll'inizio solamente un unico rivelatore SQUID era utilizzato, per misurare successivamente il campo magnetico in un numero di punti attorno alla testa del soggetto. Ci\u00f2 era lento e scomodo e negli anni ottanta, i costruttori di MEG incominciarono ad aumentare il numero di sensori nel vaso di Dewar, per coprire un'area pi\u00f9 vasta della testa, utilizzando parallelamente un vaso di Dewar pi\u00f9 grande. Le MEG attuali hanno forma di casco e contengono fino a 300 sensori, coprendo la maggior parte della testa. In questo modo, le MEG di un soggetto o di un paziente ora possono essere accumulate in maniera rapida ed efficiente.\nLimiti.\nLa letteratura del campo, anche italiana, ha esposto i limiti di tale esame, osservando come vi siano dei disturbi che possono influenzare il risultato alterandolo, come i movimenti dell'occhio, i segnali cardiaci e le contrazioni muscolari.\nPrincipio fondamentale alla base del segnale MEG.\nI potenziali neuronali generati simultaneamente inducono debolissimi campi magnetici che possono essere misurati durante la MEG. Tuttavia, il campo magnetico cerebrale \u00e8 considerevolmente inferiore a 10 fT (femtotesla) per l'attivit\u00e0 corticale e formula_1 fT per il ritmo alpha umano rispetto al rumore magnetico ambientale in un contesto urbano, che \u00e8 nell'ordine di formula_2 fT. Si presentano due fondamentali problemi riguardo al biomagnetismo: la debolezza del segnale, e la forza del sovrastante rumore ambientale. Lo sviluppo di apparecchi di misura estremamente sensibili, SQUIDs, facilita l'analisi del campo magnetico cerebrale e aggira i limiti sopraesposti. \nSchermatura magnetica.\nPoich\u00e9 i segnali magnetici emessi dal cervello sono dell'ordine di pochi femtotesla (1 fT = formula_3 T), risulta necessaria la schermatura dai segnali magnetici esterni, incluso il campo magnetico terrestre. Una schermatura magnetica appropriata pu\u00f2 essere ottenuta costruendo camere in alluminio e mu-metal per ridurre rispettivamente i disturbi ad alta frequenza e a bassa frequenza. \nStanza magneticamente schermata.\nIl modello di una stanza magneticamente schermata (MSR dall'inglese \"Magnetically Shielded Room\") consiste in tre strati principali nidificati. Ognuno di questi strati \u00e8 composto di uno strato di alluminio puro e di uno strato ferromagnetico ad alta permeabilit\u00e0 (mu-metal), simile per composizione alla Molypermalloy (lega di nichel, ferro e molibdeno, a permeabilit\u00e0 magnetica). Lo strato ferromagnetico \u00e8 fornito come lamine dello spessore di 1 mm, mentre lo strato pi\u00f9 interno \u00e8 composto da quattro lamine a stretto contatto, i due strati esterni infine sono composti da tre lamine ciascuno. La continuit\u00e0 magnetica \u00e8 mantenuta da strisce di rivestimento. Rosette isolanti sono utilizzate nel montaggio delle viti in modo tale che ogni strato sia isolato elettricamente per aiutare ad eliminare le frequenze radio, che rovinano il risultato della SQUID. La continuit\u00e0 elettrica dell'alluminio \u00e8 mantenuta anche da strisce di rivestimento in alluminio per permettere di alternare la schermatura delle correnti di Foucault, che \u00e8 importante a frequenze superiori a 1 Hz.\nLe giunzioni dello strato interno sono spesso galvanizzate con argento o oro per migliorare la conduttivit\u00e0 degli strati di alluminio.\nSistema di schermatura attiva.\nI sistemi di schermatura attiva sono progettati per cancellare il disturbo in tre dimensioni. Per implementare un sistema a schermatura attiva, magnetometri direzionali a basso disturbo sono installati al centro di ogni superficie e orientati ortogonalmente ad essa. Questo alimenta negativamente un amplificatore a corrente continua attraverso una rete che permette il passaggio solamente delle frequenze al di sotto di un certo valore con una lenta diminuzione in modo tale da minimizzare il \"feedback\" positivo e le oscillazioni. All'interno del sistema sono incorporati dei cavi vibranti e smagnetizzanti. I cavi vibranti servono ad incrementare la permeabilit\u00e0 magnetica, mentre i cavi permanenti smagnetizzanti sono applicati a tutte le superfici dello strato interno principale per smagnetizzarle. Inoltre algoritmi di cancellazione del disturbo possono ridurre sia il disturbo a bassa che ad alta frequenza. I sistemi moderni hanno un piano di fondo di circa 2 o 3 fT per \u221aHz sopra 1\u00a0Hz.\nApplicazioni della MEG alle Neuroscienze Cognitive.\nLa MEG recentemente \u00e8 stata utilizzata anche per studiare processi cognitivi quali l'udito e l'elaborazione del linguaggio.\nComparazione con altre tecniche di imagining.\nLa MEG \u00e8 stata sviluppata a partire dagli anni sessanta ma \u00e8 stata aiutata in maniera notevole dai recenti sviluppi avanzati degli algoritmi di calcolo e nella componente hardware."}
{"id": "1727469", "revid": "118031", "url": "https://it.wikipedia.org/wiki?curid=1727469", "title": "Willy Wonka", "text": ""}
{"id": "1727482", "revid": "1318658", "url": "https://it.wikipedia.org/wiki?curid=1727482", "title": "Serie A2 1983-1984 (pallacanestro maschile)", "text": "La prima categoria del campionato italiano di pallacanestro 1983-1984 \u00e8 suddivisa in due serie: A1 ed A2. Nella seconda sono iscritte 16 squadre.\nLa prima fase prevede un girone all'italiana con partite di andata e ritorno. La vittoria vale 2 punti, la sconfitta 0, in caso di parit\u00e0 sono previsti i supplementari.\nAlla seconda fase accedono le prime 4 squadre classificate, che oltre alla promozione in serie A1 per la stagione 1984-1985, hanno la possibilit\u00e0 di accedere ai play-off scudetto.\nLe ultime 3 classificate invece retrocedono in serie B.\nRestano ferme in serie A2 tutte le altre squadre.\nStagione regolare.\nRisultati.\nLega Basket Tabellone Gare Serie A2"}
{"id": "1727483", "revid": "163662", "url": "https://it.wikipedia.org/wiki?curid=1727483", "title": "Je t'aime... moi non plus", "text": "Je t'aime... moi non plus \u00e8 un singolo del musicista francese Serge Gainsbourg e dell'attrice britannica Jane Birkin, pubblicato nel 1969.\nOriginalmente registrato da Gainsbourg assieme all'attrice Brigitte Bardot nell'autunno del 1967, versione tuttavia pubblicata solamente nel 1986, il brano ha provocato grande scandalo nell'estate del 1969, soprattutto in Italia e Regno Unito, poich\u00e9 imita un rapporto sessuale di coppia. \nLa canzone \u00e8 infatti una delle prime a trattare il tema dell'erotismo in modo cos\u00ec esplicito, con i suoi sospiri e le sue parole, che descrivono l'atto sessuale tra un uomo e una donna, e, con passaggi come \u00abvado e vengo tra le tue reni\u00bb (\u00abJe vais et je viens entre tes reins\u00bb in francese), lascia poco all'immaginazione. Nonostante l'erotismo esplicito il brano non pu\u00f2 essere considerato pornografico: il carattere del brano \u00e8 infatti malinconico e romantico, tipico esempio culturale della rivoluzione sessuale.\nIn seguito il brano finisce per divenire oggetto di numerose censure e sequestri, ma anche per riscuotere un grande successo discografico, cui fanno seguito un grande numero di reinterpretazioni, imitazioni e parodie.\nDescrizione.\nTitolo.\nLa traduzione del titolo francese \u00e8 \"Io ti amo...\" (voce femminile) - \"neanch'io\" (voce maschile) e crea un complesso gioco di parole: la seconda frase presuppone infatti la falsit\u00e0 della prima, dato che l'uomo mostra di credere all'esatto contrario di ci\u00f2 che sente dire.\nSi tratta di un gioco contraddittorio che Gainsbourg stesso avrebbe voluto quale omaggio a una celebre frase di Salvador Dal\u00ed in cui affermava: \u00abPicasso est espagnol, moi aussi. Picasso est un g\u00e9nie, moi aussi. Picasso est communiste, moi non plus.\u00bb (\u00abPicasso \u00e8 spagnolo, anch'io. Picasso \u00e8 un genio, anch'io. Picasso \u00e8 comunista, nemmeno io.\u00bb).\nIn una intervista rilasciata a Lietta Tornabuoni per \"L'Europeo\" nel settembre 1969, all'indomani dello scandalo provocato dal brano in Italia e al sequestro del singolo su tutto il territorio nazionale, Serge Gainsbourg fornisce la spiegazione dell'apparente contraddizione insita nel titolo. Gainsbourg asserisce infatti che \"moi non plus\" \u00e8 la risposta che rivela la vera natura della passione che intercorre tra i due protagonisti, ovvero una attrazione di pura natura sessuale in cui la ragazza ha bisogno di inventare un sentimento, che in realt\u00e0 non esiste, provocato dalla suggestione della passione erotica.\nComposizione e registrazione.\n\"Je t'aime... moi non plus\" viene inizialmente scritta da Serge Gainsbourg per Brigitte Bardot nell'autunno del 1967, durante la loro relazione durata per un periodo di tre mesi e mezzo. Brigitte Bardot chiede espressamente a Serge Gainsbourg di scrivere \"la pi\u00f9 bella canzone d'amore\". Tuttavia Gainsbourg in quell'occasione non compone un nuovo brano musicale, ma si limita a riarrangiare una precedente composizione ideata per la colonna sonora del film \"Les coueurs verts\", originalmente intitolata \"Scene de bal 1\", aggiungendo un testo scritto appositamente.\nIn seguito al proliferare di voci sulla stampa scandalistica, che arrivano all'orecchio del marito di lei, l'uomo d'affari tedesco Gunter Sachs, che va su tutte le furie minacciando uno scandalo e il conseguente divorzio, la Bardot chiede a Gainsbourg di non pubblicare la canzone. Il brano venne cos\u00ec rinchiuso negli archivi della Philips e pubblicato solamente nel 1986 come 7\" dall'etichetta Philips.\nChiusa la relazione con la Bardot nei primi mesi del 1968, durante tutto l'anno Serge Gainsbourg ricerca disperatamente una partner con cui registrare nuovamente la canzone, che considera un successo discografico mancato, arrivando a proporla a varie cantanti, tra cui Marianne Faithfull, Val\u00e9rie Lagrange e Mireille Darc. Nell'autunno dello stesso anno prende parte al film \"Slogan\", diretto da Pierre Grimblat, in cui doveva inizialmente lavorare anche Marisa Berenson, allora celebre top model. La produzione la sostituisce con Jane Birkin, reduce dal successo di \"Blow-Up\" di Michelangelo Antonioni, anche grazie alla scena in cui appare a seno nudo.\nSerge Gainsbourg non gradisce la sostituzione e comincia a maltrattare la giovane attrice britannica che a sua volta aveva appena troncato il matrimonio con il compositore John Barry, da cui aveva avuto la figlia Kate. Per appianare le divergenze, la Birkin chiede al registra Grimblat di organizzare un'uscita a tre. Durante la serata, con una scusa, Grimblat si allontana lasciando Gainsbourg e la Birkin da soli. Nel breve spazio della serata l'ostilit\u00e0 tra i due si trasforma in attrazione e di l\u00ec a poco Gainsbourg e la Birkin intraprenderanno una relazione che li porter\u00e0 ad andare a vivere da soli all'Hotel di rue des Beaux Arts, dove il 30 novembre 1900 era deceduto Oscar Wilde.\nSu consiglio di Mirelle Darc, Serge propone a Jane Birkin di registrare una nuova versione di \"Je t'aime... moi non plus\", cosa che avviene nel dicembre dello stesso anno. La canzone, pubblicata l'anno successivo, provocher\u00e0 un enorme scandalo facendo di conseguenza vendere al disco pi\u00f9 di cinque milioni di copie e rendendo la coppia assai celebre.\nPubblicazione.\nEsistono numerose versioni del singolo, con differenti b side, pubblicate dalle etichette discografiche pi\u00f9 disparate. La prima edizione del disco esce a nome Jane Birkin avec Serge Gainsbourg e si intitola \"Je t'aime... moi non plus\". Viene pubblicata dalla Fontana, una sussidiaria della Philips, con numero di catalogo 260\u00a0196 MF in formato 7\" e ha come b side il brano \"Jane B.\", interpretato dalla sola Jane Birkin. Una seconda edizione, pubblicata solamente in Belgio e Francia, ha come lato B il brano \"1969 ann\u00e9e \u00e9rotique\", interpretato da Gainsbourg e la Birkin. Un'edizione giapponese del 1971 presenta invece come lato B il brano \"La d\u00e9cadanse\", singolo di Gainsbourg con Jane Birkin successivo a \"Je t'aime... moi non plus\". Nel Regno Unito l'edizione Philips, originalmente sequestrata, viene presto rimpiazzata dall'edizione Disc'Az.\nLa registrazione originale della canzone, effettuata nell'autunno del 1967 da Serge Gainsbourg e Brigitte Bardot, esce nel 1986 con il titolo di \"Je t'aime moi non plus\", pubblicata dalla Philips con numero di catalogo 884\u00a0840-7 in 7\" e con numero di catalogo 884\u00a0840.1 in 12\". Come retro del singolo viene utilizzato il brano \"Bonnie and Clyde\", gi\u00e0 pubblicato come lato A del singolo omonimo nel 1968.\nControversie.\nPubblicato in Italia su 45 giri attorno al maggio del 1969, il disco diviene rapidamente oggetto di scandalo e censurato dalla Rai. Il singolo entra nella classifica di \"Hit Parade\", trasmissione radiofonica condotta da Lelio Luttazzi che presenta una classifica dei dischi pi\u00f9 venduti sulla base di un'inchiesta della Doxa. Per tre settimane staziona al diciassettesimo posto, poi al nono e quindi al sesto posto. La casa discografica non aveva spedito il disco alla Rai, conscia della censura che l'avrebbe colpito; a questo punto il dirigente della trasmissione, dottor Padula, che non aveva mai sentito la canzone, se ne fa quindi procurare una copia. Quando il disco arriva al quarto posto, l'Ente comunica che il disco non doveva essere trasmesso per nessuna ragione, perch\u00e9 considerato \"indecente\". Il 15 agosto cos\u00ec si arriva a vietare a Lelio Luttazzi anche solo di nominare il titolo e la posizione nella classifica delle vendite. La canzone viene comunque trasmessa da Radio Monte Carlo e da Radio Capodistria, entrambe emittenti ricevibili in Italia, e il disco viene \"gettonato\" molto spesso nei juke-box sparsi nelle localit\u00e0 di villeggiatura.\nIl 22 agosto, in solidariet\u00e0 alla censura radiotelevisiva, l'organo della Santa Sede, \"L'Osservatore Romano\", pubblica una sgangherata traduzione che ne accentua l'oscenit\u00e0 e il distributore del disco viene scomunicato. Il 28 agosto La Procura della Repubblica di Milano ordina il sequestro e la distruzione del disco su tutto il territorio nazionale per \"oscenit\u00e0\". In base al provvedimento, attuato attenendosi all'articolo 528 del Codice Penale sulle pubblicazioni e gli spettacoli osceni, vengono sequestrate tutte le copie presenti sul territorio nazionale. Nel magazzino del distributore nazionale, la Phonogram di Milano, vengono trovate e sequestrate 569 copie. Il disco tuttavia continua a venire importato e venduto clandestinamente, facendone lievitare il prezzo da L. 750 a L. 3000, e continua nonostante ci\u00f2 a scalare le classifiche.\nIl disco subisce una sorte simile anche nel Regno Unito, dove viene censurato dalla BBC e ne viene vietata categoricamente la vendita. Per aggirare l'ostacolo censorio il gruppo dei Sounds Nice ne pubblica una versione strumentale intitolata \"Love At First Sight\".\nReinterpretazioni, parodie e omaggi.\nIn seguito allo scandalo e all'enorme successo ottenuto - che ha portato a vendere in tutto il mondo pi\u00f9 di 5 milioni di copie del disco - \"Je t'aime... moi non plus\" ha dato vita a un ampio fenomeno di reinterpretazione e di emulazione durante il decennio successivo, in particolare in Italia, generando quel filone che i giornali dell'epoca definirono con i termini pi\u00f9 disparati, ma soprattutto come \"pornodischi\", e che negli anni ha portato a produrre non meno di 200 cover internazionali della canzone.\nUn fenomeno similare ha preso vita in Giappone dove, durante tutto il decennio degli anni settanta, si diffonde il filone musicale denominato \"Yoru no driver\". Si tratta di una serie di dischi, pubblicati per la stragrande maggioranza dalla RCA Victor, che miscelano i gemiti e i sospiri sullo stile tipico di \"Je t'aime... moi non plus\" con la musica exotica di stampo nordamericano o con la musica tradizionale giapponese.\nCover.\nCampionamenti e remixaggi.\nRiff del brano di Serge Gainbourg sono stati utilizzati all'interno di altre canzoni.\nEmulazioni.\nLa canzone produce anche un vasto fenomeno di emulazioni in due fasi, la prima, immediatamente dopo l'uscita del brano, tra il 1968 e il 1970, e la seconda durante la seconda met\u00e0 degli anni settanta, conseguentemente alla ristampa del singolo nel 1975 e all'uscita del film omonimo. Si tratta di brani che ripetono la struttura del brano e un dialogo sussurrato tra due (in alcuni casi tre o pi\u00f9) partner, durante un atto sessuale.\nUna canzone simile, che tuttavia non presenta alcun dialogo ma solamente una serie di \"sospiri\", \u00e8 \"Erotica\" dei Man, gruppo musicale gallese di genere psichedelico-prog, singolo che esce contemporaneamente a \"Je t'aime... moi non plus\".\nLa prima emulazione italiana si intitola \"L'estasi\" e viene composta da Elvio Monti su parole di Armando Stula e cantata da Andrea Giordana e Marisa Solinas. Il disco, la cui melodia \u00e8 un'evidente imitazione dell'originale di Serge Gainsbourg, viene pubblicato nel luglio del 1969, a ridosso dell'arrivo in Italia di \"Je t'aime... moi non plus\". Altra celebre emulazione italiana \u00e8 \"La prima volta\" di Andrea e Nicole, progetto di cui \u00e8 artefice Giancarlo Giomarelli con i suoi I Beati Paoli, uscita in 7\" su etichetta Odeon, una sussidiaria della EMI, nel 1976. In seguito ne venne inciso un intero concept album, intitolato \"Storia della prima volta\", che narrava l'intera storia della coppia, dal primo incontro allo scioglimento.\nParodie.\nIn seguito all'uscita della canzone, verranno prodotte anche diverse parodie. Tra le prime e pi\u00f9 celebri vanno annoverate quelle degli attori Andr\u00e9 Bourvil e Jacqueline Maillan, intitolata \"\u00c7a (Je t'aime moi non plus)\" e stampata in Francia nel 1970. Lo stesso anno ne realizzano una parodia in tedesco Wolfgang Gruner ed Edeltraut Elsner, \"Die 10 001. Nacht (Je t'aime\u2026 moi non plus)\". Nel 1971 \u00e8 la volta di Frankie Howerd e June Whitfield, che ne cantano una caricatura in inglese intotalata \"Up Je t'aime\". Altra parodia inglese viene nel 1975 dal cantante reggae Judge Dread.\nParodie italiane vengono invece realizzate soprattutto a partire dalla met\u00e0 degli anni settanta ad opera di Benito Urgu (\"Sexy Fonni\", \"Mon cheri Fonni\" e \"Filodiffusione\"), Gino Bramieri (\"Motel\"), Toni Santagata (\"Ufo Sexo\", ma si tratta di una nuova versione della parodia gi\u00e0 realizzata nel 1970 all'interno del suo album \"Toni Santagata, le sue canzoni, il suo cabaret\") e degli Squallor (\"Aia\", \"Gentleman\", \"La guerra del vino\", \"Torre Annunziata\", nonch\u00e9 l'esplicita parodia di \"Je t'aime... moi non plus\", contenuta nell'album \"Uccelli d'Italia\" e intitolata \"Ne me tirez plus\", la cui base musicale \u00e8 una versione strumentale del brano \"L'estasi\", cantato nel 1968 da Andrea Giordana e Marisa Solinas).\nIl film.\nNel 1976 Serge Gainsbourg dirige il film \"Je t'aime moi non plus\", ispirato alla canzone omonima da lui composta. Interpretato da Jane Birkin e Joe Dallesandro, il film racconta della relazione tra il camionista gay Krassky e la ragazza Johnny, chiamata cos\u00ec a causa del suo aspetto androgino."}
{"id": "1727488", "revid": "112122891", "url": "https://it.wikipedia.org/wiki?curid=1727488", "title": "Cereje", "text": "Cereje \u00e8 una frazione del comune di Valdilana, in provincia di Biella.\nStoria.\nOriginariamente era un piccolo oratorio dedicato al Santo Spirito. Citato nei documenti comunali gi\u00e0 nel 1606 fu dotato di campanile nel 1699. L'11 gennaio 1840 il vescovo la eresse in parrocchia. L'attuale chiesa fu ricostruita tra il 1849 ed il 1855."}
{"id": "1727491", "revid": "767487", "url": "https://it.wikipedia.org/wiki?curid=1727491", "title": "Van Gogh (film 1969)", "text": "Van Gogh \u00e8 un film del 1969 diretto da Thomas Fantl e basato sulla vita del pittore olandese Vincent van Gogh."}
{"id": "1727493", "revid": "7", "url": "https://it.wikipedia.org/wiki?curid=1727493", "title": "Castelli del Basso Piemonte", "text": ""}
{"id": "1727496", "revid": "767487", "url": "https://it.wikipedia.org/wiki?curid=1727496", "title": "Diane Hoh", "text": "Residente in Texas, nella citt\u00e0 di Austin, si occupa della stesura di opere destinate principalmente ad un pubblico giovanile. Soltanto tre dei suoi romanzi sono stati ufficialmente tradotti in lingua italiana.\nOpere.\nDiane Hoh \u00e8 anche autrice di numerose saghe, quali, per esempio, quella del \"Pronto Soccorso\" (\"MedCenter Series\") e delle \"Ragazze Pon Pon\"."}
{"id": "1727498", "revid": "1522738", "url": "https://it.wikipedia.org/wiki?curid=1727498", "title": "Havik", "text": ""}
{"id": "1727500", "revid": "599013", "url": "https://it.wikipedia.org/wiki?curid=1727500", "title": "John O'Brien (calciatore)", "text": "Carriera.\nSi \u00e8 ritirato a soli 29 anni a causa di una serie di infortuni che ne hanno limitato il rendimento in carriera. Il suo compagno di nazionale Landon Donovan ha dichiarato che John era \"il miglior calciatore negli USA\"."}
{"id": "1727504", "revid": "767487", "url": "https://it.wikipedia.org/wiki?curid=1727504", "title": "Mon cher Th\u00e9o Van Gogh", "text": "Mon cher Th\u00e9o Van Gogh \u00e8 un cortometraggio del 1980 diretto da Max G\u00e9rard e basato sulla vita del pittore olandese Vincent van Gogh."}
{"id": "1727507", "revid": "1100311", "url": "https://it.wikipedia.org/wiki?curid=1727507", "title": "Steve Cherundolo", "text": "Carriera.\nClub.\nNasce a Rockford, in Illinois, ma cresce a San Diego, in California, dove frequenta la Mount Carmel High School.\nNel 1997 diventa un giocatore di calcio universitario all'Universit\u00e0 di Portland, nonostante il suo grande sogno fosse quello di diventare un giocatore di baseball.\nDopo due anni di universit\u00e0 viene notato dai tedeschi dell' che lo ingaggiano nel 1999.\nNella stagione 2001-2002 vince la 2.Bundesliga e ottiene la promozione in massima serie giocando da titolare.\nNella stagione 2004-2005 segna il suo primo gol in Bundesliga nella partita vinta per 2-0 in casa del Borussia M\u00f6nchengladbach.\nNella stagione 2010-2011 l'Hannover arriva quarto in campionato dopo aver lottato a lungo per la qualificazione alla Champions League: questa posizione in classifica \u00e8 un record per la societ\u00e0 della Bassa Sassonia.\nIl 9 agosto 2014 si ritira dal calcio giocato. Totalizza 423 presenze con la maglia dell'Hannover in tutte le competizioni ufficiali.\nNazionale.\nDebutta in nazionale l'8 settembre 1999 contro la Giamaica.\nNel 2002 viene convocato per i Mondiali e l'anno successivo per la Confederations Cup.\nNel 2005 gioca la sua prima CONCACAF Gold Cup e la vince battendo in finale Panam\u00e1 ai rigori.\nNel 2006 partecipa per la seconda volta ai Mondiali ma salta la vittoriosa Gold Cup del 2007. Il 22 marzo dello stesso anno segna il suo primo gol in nazionale al Westfalenstadion di Dortmund in un'amichevole persa 4-1 contro la Germania.\nNel 2010 partecipa per la terza volta ai Mondiali e dopo aver concluso il girone al primo posto viene eliminato agli ottavi di finale dal Ghana."}
{"id": "1727509", "revid": "290023", "url": "https://it.wikipedia.org/wiki?curid=1727509", "title": "The International Committee for the Conservation of the Industrial Heritage", "text": "The International Commitee for the Conservation of the Industrial Heritage, pi\u00f9 brevemente TICCIH (letteralmente \"Comitato internazionale per la conservazione del patrimonio industriale\") \u00e8 un'organizzazione internazionale che ha per scopo lo studio, la conservazione e la valorizzazione del patrimonio industriale. Il periodo storico di cui il comitato si occupa \u00e8 quello successivo all'inizio della Rivoluzione industriale e lo studio e i programmi di conservazione si estendono nei vari campi dell'attivit\u00e0 industriale, dall'industria manifatturiera all'agricoltura, dall'industria estrattiva ai trasporti, ai servizi pubblici.\nIl comitato venne fondato a seguito della prima conferenza internazionale dedicata all'archeologia industriale, tenutasi a Ironbridge, nel Regno Unito, nel 1973. Esso organizza ogni tre anni una conferenza la cui ultima edizione, la tredicesima, si \u00e8 tenuta in Italia nel 2003.\nOrganizzazione.\nIl TICCIH \u00e8 diretto da un comitato nominato dai rappresentanti dei diversi paesi e quello attualmente (giugno 2008) in carica \u00e8 composto da 16 membri effettivi e 3 membri onorari (tra cui due ex presidenti).\nIl comitato \u00e8 articolato in diverse sezioni tematiche che si occupano dei diversi settori di studio e di intervento:\nPaesi membri.\nIl TICCIH conta rappresentanti in 35 paesi del mondo, ossia:"}
{"id": "1727510", "revid": "15540390", "url": "https://it.wikipedia.org/wiki?curid=1727510", "title": "TICCIH", "text": ""}
{"id": "1727511", "revid": "78273", "url": "https://it.wikipedia.org/wiki?curid=1727511", "title": "Leggenda (Cor Veleno)", "text": ""}
{"id": "1727514", "revid": "339392", "url": "https://it.wikipedia.org/wiki?curid=1727514", "title": "Nkvd", "text": ""}
{"id": "1727515", "revid": "599013", "url": "https://it.wikipedia.org/wiki?curid=1727515", "title": "Oguchi Onyewu", "text": "Soprannominato \"Gooch\", dal 2008 possiede anche la cittadinanza belga.\nBiografia.\nI genitori di Onyewu, Pete e Dorothy, si sono trasferiti negli Stati Uniti dalla Nigeria negli anni settanta per frequentare l'Universit\u00e0 di Howard a Washington.\nOnyewu \u00e8 cresciuto nel Maryland, prima a Silver Spring e poi a Olney. Qui ha frequentato la Scuola Apostolica \"St. Andrew\" e la Sherwood High School, dove ha giocato a calcio per due anni. Si \u00e8 iscritto alla IMG Soccer Academy di Bradenton, in Florida, e ha seguito il cosiddetto \"residency program\" che offre l'opportunit\u00e0 di usufruire di lezioni e allenamenti professionali. Poi \u00e8 tornato alla Sherwood High School per diplomarsi.\nHa due fratelli, Uche e Nonye, e due sorelle, Chi-Chi e Ogech.\nCaratteristiche tecniche.\nDifensore centrale dal gioco non elegante ma efficace, era in possesso di un buon senso dell'anticipo e di una grande prestanza fisica, caratteristiche che lo rendevano molto abile nel gioco aereo.\nCarriera.\nClub.\nTrascorsi due anni nella squadra di calcio del college della Clemson University, Onyewu \u00e8 arrivato in Europa nel 2002, a soli vent'anni, acquistato dal Metz. Nella squadra francese ha trovato per\u00f2 poco spazio, disputando solo 5 partite, 3 nella Ligue 2 e 2 nella Coppa di Lega francese.\nNella stagione successiva \u00e8 stato ceduto in prestito al La Louvi\u00e8re, con cui ha esordito nel campionato belga il 13 settembre 2003 contro il Germinal Beerschot. Con il La Louvi\u00e8re ha esordito anche nelle competizioni UEFA il 24 settembre 2003 contro il Benfica, in una partita valida per la Coppa UEFA 2003-2004.\nNel 2004 il Metz lo ha nuovamente ceduto in prestito nel campionato belga, questa volta allo Standard Liegi, che, convinto dalle sue prestazioni, lo ha successivamente riscattato nel mese di ottobre. Al termine della prima stagione a Liegi \u00e8 stato inserito nella formazione ideale del campionato belga ed eletto miglior straniero del 2005. Nel 2006 ha esordito in Champions League a Bucarest contro la Steaua nella gara di ritorno del terzo turno preliminare. Nel 2007 ha vissuto una breve esperienza in prestito nella Premier League, al Newcastle, dove ha collezionato 11 presenze. Non riscattato dal Newcastle, a fine stagione \u00e8 tornato allo Standard Liegi, con cui ha vinto due campionati consecutivi, nelle stagioni 2007-2008 e 2008-2009, e una Supercoppa del Belgio, conquistata contro l'Anderlecht grazie a una sua doppietta. Nelle cinque stagioni trascorse allo Standard Liegi ha giocato oltre 170 partite, quasi tutte da titolare, segnando 16 reti.\nIl 7 luglio 2009 \u00e8 stato acquisito a parametro zero dal Milan, con cui ha firmato un contratto per tre stagioni. Ha esordito in partite ufficiali con la maglia rossonera il 30 settembre 2009 nella seconda partita della fase a gironi della Champions League 2009-2010 a San Siro contro lo Zurigo (0-1), subentrando a Nesta al 60\u00ba minuto di gioco. Il 17 maggio 2010 Onyewu ha prolungato il contratto con il Milan di un anno, dal 30 giugno 2012 al 30 giugno 2013. Essendo stato fermo per l'intera stagione a causa di un infortunio, il calciatore statunitense si \u00e8 accordato con la societ\u00e0 rossonera per non percepire alcuno stipendio durante l'anno di prolungamento. Nel novembre del 2010 Onyewu si \u00e8 reso protagonista di una furiosa lite con il compagno di squadra Zlatan Ibrahimovi\u0107 a seguito di un'entrata molto dura di quest'ultimo durante una partitella di allenamento nel campo sportivo di Milanello. Lo scontro fra i due giocatori \u00e8 stato talmente duro da costringere l'allenatore Massimiliano Allegri a sospendere per qualche minuto la seduta di allenamento. Un anno dopo, nella sua autobiografia, Ibrahimovi\u0107 ha confessato che in quello scontro con Onyewu si sarebbe rotto una costola, infortunio tenuto nascosto dal club rossonero.\nL'11 gennaio 2011 si \u00e8 trasferito in prestito al Twente. Ha esordito il 19 gennaio 2011 nella vittoria per 5-0 contro l'Heracles Almelo, giocando nel ruolo di terzino sinistro. L'8 maggio 2011 ha vinto la Coppa d'Olanda 2010-2011; in finale il Twente ha battuto l' per 3-2 dopo i tempi supplementari, ma Onyewu non ha potuto disputare la gara poich\u00e9 non convocato in quanto non era in piena forma fisica.\nIl 27 maggio 2011 il Twente ha ufficializzato la decisione di non esercitare il diritto di riscatto del giocatore, che \u00e8 cos\u00ec ritornato al Milan. Il 28 giugno 2011 Onyewu si \u00e8 trasferito a costo zero allo Sporting Lisbona, con cui ha firmato un contratto triennale. Ha esordito con la squadra portoghese il 10 settembre 2011 contro il Pa\u00e7os de Ferreira nella quarta giornata della Primeira Liga 2011-2012 e nella giornata seguente ha segnato la prima rete con lo Sporting Lisbona realizzando di testa il gol del definitivo 3-2 in casa del Rio Ave. In totale nella stagione trascorsa a Lisbona ha disputati 31 partite e segnato 5 gol.\nIl 31 agosto 2012, ultimo giorno del calciomercato estivo, \u00e8 stato ceduto in prestito dallo Sporting Lisbona agli spagnoli del M\u00e1laga. Ha esordito con la squadra iberica il 24 ottobre seguente nella gara di Champions League casalinga contro il Milan, vinta per 1-0, subentrando nei minuti di recupero del secondo tempo a Francisco Portillo. Una settimana pi\u00f9 tardi, il 31 ottobre 2012, nella prima gara in cui \u00e8 stato impiegato da titolare ha segnato il primo gol con la maglia del M\u00e1laga realizzando la prima rete della partita valida per i sedicesimi di finale della Coppa del Re 2012-2013 vinta per 4-3 in casa del Cacere\u00f1o. In totale con la squadra spagnola ha disputato 9 partite e ha segnato 2 reti, entrambe nella Coppa del Re.\nAlla fine della stagione 2012-2013 ha fatto ritorno allo Sporting e il 29 agosto 2013 ha rescisso consensualmente il contratto che lo legava alla societ\u00e0 portoghese. Il 23 ottobre 2013 \u00e8 stato ingaggiato dal Queens Park Rangers, in Football League Championship, firmando un contratto annuale. Mai impiegato dalla squadra londinese, l'11 gennaio 2014 si \u00e8 trasferito a titolo gratuito allo Sheffield Wednesday fino al termine della stagione 2013-2014. Ha esordito con la squadra di Sheffield il 18 gennaio seguente nella partita di campionato pareggiata per 1-1 in casa del mentre una settimana pi\u00f9 tardi, il 25 gennaio 2014, ha segnato il suo primo gol con la nuova maglia realizzando la seconda rete con cui gli \"Owls\" hanno battuto per 2-1 ed eliminato il Rochdale nel quarto turno di FA Cup.\nIl 31 ottobre 2014 firma un contratto di due mesi con il Charlton, rimanendo cos\u00ec in Football League Championship. Il 12 maggio 2015, scaduto il contratto con il Charlton, rimane svincolato.\nIl 30 gennaio 2017, dopo quasi due anni di inattivit\u00e0, firma un contratto da giocatore scoperta con i Philadelphia Union, facendo cos\u00ec ritorno negli Stati Uniti.\nNazionale.\nDopo aver giocato nelle nazionali giovanili degli Stati Uniti, con cui ha disputato il Mondiale Under-20 2001, Onyewu ha debuttato nella Nazionale maggiore statunitense il 13 ottobre 2004 contro Panam\u00e1, subentrando a Pope all'86\u00ba minuto di gioco. Il 17 novembre 2004 contro la Giamaica ha disputato la prima partita da titolare, venendo espulso per doppia ammonizione al 73\u00ba minuto di gioco. Ha segnato il primo gol in Nazionale il 21 luglio 2005 contro l'Honduras nella Gold Cup 2005, competizione nel quale \u00e8 stato inserito nel \"Best XI\".\nCon la Nazionale statunitense ha partecipato al Mondiale 2006, nel quale ha disputato da titolare tutte e 3 le partite degli statunitensi, a due edizioni della Gold Cup (2005 e 2007, entrambe vinte) e alla Confederations Cup 2009, chiusa al secondo posto, competizione nella quale ha ben figurato, in particolare nella semifinale vinta contro la Spagna e nella finale persa contro il Brasile.\nDurante la partita Stati Uniti-Costa Rica del 14 ottobre 2009 ha riportato un grave infortunio al tendine rotuleo del ginocchio sinistro. \u00c8 ritornato in campo il 25 maggio 2010 nella prima amichevole pre-Mondiale della sua Nazionale contro la Repubblica Ceca, nella quale ha disputato 65 minuti. Il 12 ottobre 2010, in occasione dell'amichevole a Chester contro la Colombia, Onyewu ha indossato per la prima volta la fascia di capitano della Nazionale statunitense.\nNel 2011 \u00e8 stato convocato dal CT Bob Bradley per la Gold Cup. Nel corso della manifestazione, conclusa dagli Stati Uniti al secondo posto, non \u00e8 mai sceso in campo. Nel 2013 il CT J\u00fcrgen Klinsmann lo ha convocato per la Gold Cup; Onyewu nel corso della competizione ha disputato una partita nella fase a gironi prima di infortunarsi alla caviglia e venire sostituito da Matt Besler per la fase ad eliminazione diretta, conclusa con la vittoria del torneo da parte della squadra statunitense.\nStatistiche.\nPresenze e reti nei club.\n\"Statistiche aggiornate al 22 gennaio 2016.\""}
{"id": "1727519", "revid": "767487", "url": "https://it.wikipedia.org/wiki?curid=1727519", "title": "Martin Hoffmann", "text": "Carriera.\nClub.\nMilit\u00f2 dal 1968 al 1987 per il Magdeburgo, giocando in tutto in DDR-Oberliga 255 partite impreziosite da 78 reti. Con i bianco-blu vinse tre Campionati e cinque Coppe della Germania Est. Il suo pi\u00f9 grande successo con la squadra fu probabilmente la vittoria della Coppa delle Coppe nel 1974 contro il Milan l'8 maggio a Rotterdam per 2-0.\nNella vittoriosa Coppa delle Coppe della stagione 1973-1974 gioc\u00f2 da titolare tutte e nove le partite segnando un totale di due reti. Molto importante fu quella siglata nella gara di ritorno degli ottavi di finale in casa contro i cecoslovacchi del Ban\u00edk Ostrava: questi ultimi vittoriosi per 2 a 0 all'andata, vennero raggiunti nel ritorno all'84' proprio da una rete di Hoffmann che \"salv\u00f2\" la propria squadra poi vincitrice nei tempi supplementari.\nNazionale.\nCon la collezion\u00f2 66 presenze (debutto il 21 novembre 1973 a Budapest contro l'Ungheria) e and\u00f2 a segno per 16 volte. Partecip\u00f2 a 19 anni al , l'unico al quale la sua Nazionale prese parte, e alle vittoriose Olimpiadi di , in cui segn\u00f2 il gol del temporaneo 2-0 in finale contro la . L'ultima sua partita con la maglia biancoazzurra della DDR la disputa il 19 maggio 1981 a Senftenberg nel 5-0 contro Cuba.\nAl Campionato del Mondo del 1974 gioc\u00f2 tutte e sei le partite, di cui cinque come titolare, mentre nella partita inaugurale contro l'Australia entr\u00f2 nel secondo tempo al posto di Wolfram L\u00f6we. Il suo gol segnato al Cile il 18 giugno all'Olympiastadion di Berlino Ovest lo fa essere uno dei pi\u00f9 giovani marcatori di sempre nella storia della competizione.\nDue anni dopo, nel luglio del 1976, al torneo di calcio dei XXI Giochi Olimpici di Montr\u00e9al, gioc\u00f2 tutte e cinque le partite, di cui quattro da titolare perch\u00e9 nella gara inaugurale a Toronto, contro il Brasile, subentr\u00f2 negli ultimi minuti sempre al posto di L\u00f6we.\nTra le 16 reti realizzate in Nazionale A va annoverata la tripletta siglata il 13 ottobre 1979 a Berlino Est contro la Svizzera, durante un incontro di qualificazione per il Campionato europeo di calcio 1980."}
{"id": "1727523", "revid": "1300584", "url": "https://it.wikipedia.org/wiki?curid=1727523", "title": "Gregg Berhalter", "text": "Non \u00e8 in possesso della licenza Uefa Pro.\nCarriera.\nClub.\nCresciuto a Tenafly, nel New Jersey, fu compagno di squadra di Claudio Reyna alla Saint Benedict's Preparatory School di Newark (New Jersey) per poi passare alla University of North Carolina at Chapel Hill. Nel 1993 impieg\u00f2 la \"off season\" giocando per i Raleigh Flyers della USISL. Divent\u00f2 quindi professionista nel 1994 giocando per gli olandesi dello Zwolle, quindi per lo Sparta Rotterdam ed il Cambuur Leeuwarden, per trasferirsi poi in Inghilterra al Crystal Palace. Nel 2002 fu ingaggiato dai tedeschi dell'Energie Cottbus con cui disput\u00f2 111 partite prima di essere ceduto nel 2006 al 1860 Munich, dove rimase due anni e mezzo, giocandovi 73 partite. Nell'aprile 2009 torn\u00f2 negli Stati Uniti firmando un contratto con la Major League Soccer, venendo scelto dai Los Angeles Galaxy il 3 aprile 2009, dove il 14 novembre 2009 segn\u00f2 al 103\u00ba della finale della Western Conference, propiziando la vittoria dei Galaxy sui Houston Dynamo per 2-0.\nNel 2011 si ritira dal calcio giocato, e inizia la carriera di allenatore, allenando la squadra svedese dell'Hammarby militante nella Superettan, la seconda serie del calcio svedese. Nel luglio 2013 viene esonerato, complici i nove punti di distacco dalla zona promozione, per poi passare al Columbas , dove qui si ferma cinque anni. Lasciato il Columbas guida dal 2018 la nazionale degli Usa , dove nel 2019 guida in finale di Gold Cup persa 1-0 contro il Messico.\nNazionale.\nHa debuttato con la nazionale statunitense il 15 ottobre 1994 nella gara contro l'Arabia Saudita e svolgendo un ruolo significativo nella Coppa del Mondo del 2002 dove sostitu\u00ec l'infortunato Jeff Agoos e gioc\u00f2 le ultime due partite da titolare, diventando cos\u00ec il primo giocatore del Crystal Palace a disputare una partita dei mondiali. Il 25 maggio 2006 fu aggiunto alla rosa per la Coppa del Mondo del 2006, rimpiazzando l'infortunato Cory Gibbs ed esprimendo fiducia nella possibilit\u00e0 della squadra di avanzare nel torneo; tuttavia non fu utilizzato dall'allora tecnico Bruce Arena e la nazionale fu eliminata dopo essere arrivata quarta nel gruppo E della prima fase con un pareggio e due sconfitte."}
{"id": "1727531", "revid": "78703083", "url": "https://it.wikipedia.org/wiki?curid=1727531", "title": "Il Moncalvo", "text": ""}
{"id": "1727535", "revid": "1543377", "url": "https://it.wikipedia.org/wiki?curid=1727535", "title": "Siemens-Halske Sh 6", "text": "Il Siemens-Halske Sh 6 era un motore aeronautico radiale a 9 cilindri raffreddato ad aria prodotto dall'azienda tedesca Siemens-Schuckertwerke negli anni venti. Come gli altri motori della gamma l'azienda, che era controllata dalla Siemens-Halske AG, utilizzava il marchio dell'azienda madre. Nella sua prima versione del 1921, veniva accreditato di 100 CV (73,5 kW).\nFaceva parte di una famiglia di motori radiali che si differenziavano solamente nella quantit\u00e0 di cilindri e che avevano molte componenti comuni:"}
{"id": "1727541", "revid": "767487", "url": "https://it.wikipedia.org/wiki?curid=1727541", "title": "Vincent (film 1987)", "text": "Vincent (\"Vincent: The Life and Death of Vincent Van Gogh\") \u00e8 un film d'animazione del 1987 diretto da Paul Cox e basato sulla vita del pittore olandese Vincent van Gogh."}
{"id": "1727550", "revid": "767487", "url": "https://it.wikipedia.org/wiki?curid=1727550", "title": "Vincent van Gogh (film)", "text": "Vincent van Gogh \u00e8 un film del 1988 diretto da Veli-Matti Saikkonen e basato sulla vita del pittore olandese Vincent van Gogh."}
{"id": "1727560", "revid": "1226", "url": "https://it.wikipedia.org/wiki?curid=1727560", "title": "Langs de kant van de weg", "text": "Langs de kant van de weg \u00e8 una miniserie TV del 1990 diretta da Jan Keja e basata sulla vita del pittore olandese Vincent van Gogh."}
{"id": "1727562", "revid": "1855146", "url": "https://it.wikipedia.org/wiki?curid=1727562", "title": "Tomba dei Rilievi", "text": "La tomba dei Rilievi \u00e8 una tomba ipogea etrusca risalente alla fine del IV secolo a.C., scoperta nella necropoli della Banditaccia a Cerveteri, nel 1847.\nEssa conserva tutti gli arredi, gli oggetti che accompagnavano i defunti appesi alle pareti ed \u00e8 l'unica tomba etrusca decorata con rilievi in stucco insoliti rispetto ai consueti affreschi. La tomba \u00e8 lunga 6 metri mentre il soffitto \u00e8 alto 2 metri.\nDescrizione.\nLa tomba apparteneva alla famiglia Matuna secondo le incisioni poste all'interno della camera. La camera rettangolare \u00e8 attraversata da un dromos a gradini ripidamente discendente. Il centro della stanza \u00e8 circondato da una piattaforma rialzata, la quale \u00e8 separata da alcune sporgenze basse nei 32 spazi dove sono deposti i morti. Sopra di esse ci sono 12 nicchie scolpite oblunghe nelle pareti, che hanno dato pi\u00f9 spazio per contenere pi\u00f9 corpi. Le nicchie sono modellate dopo i letti con cuscini in stucco. Visto che la nicchia centrale nella parete posteriore \u00e8 pi\u00f9 profonda, ha permesso ad una coppia deceduta di essere messa fianco a fianco. Sotto la nicchia centrale sono presenti i rilievi di Cerbero e di un demone non identificato proveniente dall'oltretomba. Il demone ha la coda da pesce e brandisce un timone e un serpente. Due busti danneggiati sulle lesene che fiancheggiano la nicchia centrale la quale probabilmente raffigurano le divinit\u00e0 etrusche Aita e Phersipnai.\nI muri e le due lesene sono decorate con rilievi in stucco di oggetti della vita quotidiana. Tra i soggetti dei rilievi sono inclusi anche oggetti domestici, animali domestici e altri animali. Alcuni oggetti simboleggiano il potere della famiglia Matuna come magistrati, come una sedia pieghevole e delle corna in avorio e un lituo. Le loro prodezze marziali vengono mostrate tramite i vari elmetti, armature, scudi e armi. Le decorazioni danno un'impressione realistica dell'interno delle case etrusche. Di fatto l'armadio ancora non era conosciuto, gli oggetti venivano appesi ai muri. L'unico mobile presente nella tomba \u00e8 la cassapanca ai piedi della nicchia centrale nella parete posteriore. Essa potrebbe essere stata utilizzata per depositare gli oggetti di valore. Il materiale (probabilmente il lino) ripiegato sopra questa cassa veniva utilizzato per la scrittura, ad esempio testi religiosi o registri familiari."}
{"id": "1727563", "revid": "110157", "url": "https://it.wikipedia.org/wiki?curid=1727563", "title": "IRB Pacific Nations Cup 2006", "text": "Il torneo IRB delle 5 Nazioni del Pacifico (ingl. \"2006 IRB Pacific 5 Nations\") fu l'edizione inaugurale di quello che dal 2007 \u00e8 noto come IRB Pacific Nations Cup, e fu messo in palio tra le cinque Nazionali che gi\u00e0 disputarono la soppressa Pacific Rim: , , e ; per quanto riguarda la quinta, la Nuova Zelanda, essa decise di partecipare al torneo non con la prima squadra ma con gli Junior All Blacks, formazione composta dalle seconde scelte della Nazionale maggiore.\nSebbene l' fosse stata invitata al torneo, essa non partecip\u00f2, tuttavia due incontri furono ospitati a Gosford (Nuovo Galles del Sud); inoltre, il presidente della federazione australiana annunci\u00f2 che per l'edizione 2007 sarebbe stata presentata al torneo una Nazionale, sebbene non quella maggiore, aumentando cos\u00ec il numero delle squadre partecipanti a 6. In ragione di ci\u00f2, quella del 2006 fu l'unica edizione del torneo a chiamarsi ufficialmente \"5 Nations\", assumendo dalla successiva la denominazione attuale.\nIl torneo fu vinto dagli Junior All Blacks, che lo dominarono conquistando quattro vittorie su quattro incontri e acquisendo per ogni incontro il punto di bonus per avere realizzato in ciascuno di essi almeno quattro mete.\nClassifica.\n "}
{"id": "1727566", "revid": "26415", "url": "https://it.wikipedia.org/wiki?curid=1727566", "title": "Valutazione d'impatto ambientale", "text": ""}
{"id": "1727569", "revid": "110157", "url": "https://it.wikipedia.org/wiki?curid=1727569", "title": "IRB Pacific Nations Cup 2007", "text": "La IRB Pacific Nations Cup 2007 fu la seconda edizione della IRB Pacific Nations Cup, e la prima a chiamarsi ufficialmente con tale nome: alle cinque Nazionali gi\u00e0 presenti nel 2006, infatti, dal 2007 si aggiunse alla manifestazione anche l' che partecip\u00f2 con la propria Nazionale \u201cA\u201d.\nCome nell'edizione precedente, anche quella del 2007 fu vinta dagli Junior All Blacks con punteggio pieno e il bonus conquistato in ogni incontro per avervi realizzato almeno quattro mete in ciascuno di essi."}
{"id": "1727584", "revid": "166390", "url": "https://it.wikipedia.org/wiki?curid=1727584", "title": "Topic map", "text": ""}
{"id": "1727588", "revid": "767487", "url": "https://it.wikipedia.org/wiki?curid=1727588", "title": "La Veill\u00e9e (film)", "text": "La Veill\u00e9e (conosciuto anche col titolo \"La Passion Van Gogh\") \u00e8 un film del 1990 diretto da Samy Pavel, basato sulle quarantotto ore immediatamente successive alla morte del pittore olandese Vincent van Gogh.\nDistribuzione.\nIl film \u00e8 stato distribuito nelle sale cinematografiche francesi il 27 gennaio 1993.. Secondo il database \"Italia taglia\", la casa di distribuzione italiana Surf Film ha ottenuto per la pellicola un visto censura in data 26 ottobre 1993, con il titolo \"Van Gogh: l'attesa\" Non ci sono per\u00f2 altre tracce di una distribuzione italiana con questo titolo."}
{"id": "1727597", "revid": "767487", "url": "https://it.wikipedia.org/wiki?curid=1727597", "title": "The Irises", "text": "The Irises \u00e8 un cortometraggio d'animazione del 1991 diretto da Suzanne Gervais e Jacques Giraldeau e basato sulla vita del pittore olandese Vincent van Gogh."}
{"id": "1727600", "revid": "119509333", "url": "https://it.wikipedia.org/wiki?curid=1727600", "title": "Enrico Sappia", "text": "Biografia.\nHenri Sappia appartenente ad un'antica famiglia della Contea di Nizza. Nato nell'allora cittadina piemontese Toetto di Scarena, segu\u00ec gli studi classici nel collegio dei gesuiti di Nizza.\nAbbandon\u00f2 la sua citt\u00e0 natale a 15 anni e 3 mesi di et\u00e0 per seguire Giuseppe Garibaldi in Lombardia nella guerra contro gli austriaci, divenendo sostenitore dell'irredentismo italiano a Nizza.\nEbbe in seguito una vita assai avventurosa che lo condusse a Costantinopoli, a Napoli (dove rimase carcerato a Castel dell'Ovo per quattro anni), a Londra, a Genova, a Parigi (Francia), dove visse gli avvenimenti de \"La Comune\". Successivamente visse a Londra per alcuni anni.\nLa storia dei Vespri nizzardi del 1871 venne raccontata da Enrico Sappia nel suo famoso libro \"Nizza contemporanea\" pubblicato a Londra e bandito in Francia.\nVisse anche nel mezzogiorno d'Italia, prima in Puglia, e poi in Abruzzo, e infine a Caserta. Dopo un breve periodo trascorso a Torino, rientr\u00f2 a Nizza nei primi mesi del 1896. Nel 1898 fond\u00f2 la rivista Nice-Historique che diresse fino alla sua morte (a Nizza in Francia), contribuendo alla creazione dell\"'Accademia Nizzarda\", di cui fu segretario.\nScritti.\nCollabor\u00f2 ai seguenti giornali:"}
{"id": "1727604", "revid": "52076", "url": "https://it.wikipedia.org/wiki?curid=1727604", "title": "Foro Popilio", "text": ""}
{"id": "1727605", "revid": "1564499", "url": "https://it.wikipedia.org/wiki?curid=1727605", "title": "Forum Popilii", "text": "Forum Popilii \u00e8 il nome di alcune citt\u00e0 romane dell'Italia antica:"}
{"id": "1727610", "revid": "729019", "url": "https://it.wikipedia.org/wiki?curid=1727610", "title": "Minale Tattersfield", "text": "Minale Tattersfield \u00e8 una delle pi\u00f9 antiche agenzie di design di Londra. Fondata nel 1964 da Marcello Minale e Brian Tattersfield, conosciutisi presso l'agenzia pubblicitaria Young &amp; Rubicam, dove entrambi lavoravano. Tra i lavori pi\u00f9 significativi l'immagine coordinata dei celebri magazzini Harrods di Londra realizzata alla fine degli anni sessanta, il nome \"Eurostar\" e l'immagine coordinata del treno veloce tra Gran Bretagna e Francia, l'immagine coordinata e il branding delle Olimpiadi di Sydney, il marchio delle mele Melinda, l'imballaggio dei prodotti Nivea. Nel 1983, presso il Padiglione d'arte contemporanea di Milano, \u00e8 stata dedicata all'agenzia la mostra: \"Minale/Tattersfield. Vent'anni di rivoluzione grafica: 1963-1983\""}
{"id": "1727614", "revid": "767487", "url": "https://it.wikipedia.org/wiki?curid=1727614", "title": "Van Gogh (film 1991)", "text": "Van Gogh \u00e8 un film del 1991 diretto da Maurice Pialat e basato sulla vita del pittore olandese Vincent van Gogh.\n\u00c8 stato presentato in concorso al 44\u00ba Festival di Cannes."}
{"id": "1727620", "revid": "1745361", "url": "https://it.wikipedia.org/wiki?curid=1727620", "title": "Aegis (personaggio)", "text": "Aegis, il cui vero nome \u00e8 Trey Jason Rollins, \u00e8 un personaggio dei fumetti, creato da Jay Faerber (testi) e Steve Scott (disegni), pubblicato dalla Marvel Comics. La prima apparizione avviene in \"New Warriors\" (vol. 2) n. 0 (1999).\nBiografia del personaggio.\nTrey Rollins \u00e8 un ragazzo di Brooklyn con la passione per la mitologia greca. La dea Atena lo ha scelto come suo campione \u00e8 gli ha fatto dono della corazza detta \"Egisto\" da cui ha ricavato il suo nome di battaglia. Ha fatto parte della seconda formazione del gruppo New Warriors insieme a Namorita, Nova, Speedball, Turbo e Bolt. Si \u00e8 staccato dal gruppo prima che questo diventasse protagonista del reality show durante il quale ha avuto luogo l'episodio del massacro di Stamford.\nCivil War.\nDurante la saga Civil War, Aegis sceglie di non rivelare la sua identit\u00e0 e per questo viene braccato dallo S.H.I.E.L.D.. Durante la sua fuga fa una comparsata nella serie X-Factor dove si imbatte in Jamie Madrox che usa il suo potere per aiutarlo a fuggire dagli agenti che lo inseguono. Al termine dell'episodio Aegis fugge nei tunnel della metropolitana per cercare Capitan America e unirsi al suo gruppo. Il breve discorso che Aegis fa sull'atto di registrazione, convince Madrox a dichiararsi pubblicamente contrario.\nPoteri e abilit\u00e0.\nAegis \u00e8 un semplice essere umano che trae il suo potere dall'armatura divina \"Egisto\", donatagli dalla dea Atena, che lo protegge con un impenetrabile campo di forza."}
{"id": "1727635", "revid": "172866", "url": "https://it.wikipedia.org/wiki?curid=1727635", "title": "Marathon Production", "text": ""}
{"id": "1727641", "revid": "287204", "url": "https://it.wikipedia.org/wiki?curid=1727641", "title": "Pittura etrusca", "text": "La pittura etrusca rappresenta una delle manifestazioni pi\u00f9 elevate dell'arte e della civilt\u00e0 etrusca. Comprende le decorazioni funerarie all'interno delle tombe e le decorazioni pittoriche su lastre fittili destinate a edifici pubblici e privati. Si sviluppa nel corso di diversi secoli, dall'VIII al II secolo a.C., seguendo lo sviluppo della pittura greca dalla quale deriva tecnica e soggetti, attraverso la ceramica dipinta di importazione e la presenza di artigiani stranieri sul territorio. Grazie a ritrovamenti relativi soprattutto alla pittura funeraria, la pittura etrusca costituisce oggi uno dei pi\u00f9 importanti patrimoni pittorici dell'umanit\u00e0 relativo all'antichit\u00e0.\nGli affreschi etruschi.\nLa tecnica pittorica maggiormente impiegata presso gli etruschi era l'affresco di cui conserviamo notevolissimi esempi nelle necropoli. Questa tecnica consiste nel dipingere su intonaco fresco il soggetto scelto, in modo che, quando l'intonaco si asciuga, il dipinto, a seguito di reazione chimica, diviene parte integrante del supporto resistendo per molti anni (questo spiega perch\u00e9 la quasi totalit\u00e0 delle espressioni figurative etrusche e romane fino ad oggi ritrovate siano affreschi). Si impiegavano colori minerali e pennelli di setola animale.\nLa pietra calcarea di Tarquinia si presentava particolarmente adatta alla pittura ad affresco. Nei disegni preparatori, incisi sul fondo con una punta, si riscontra sia il tratto fermo e unico, tipico delle composizioni tratte da modelli preesistenti, desunti dalla pittura vascolare, sia il tratto spezzato e ripreso, indice della ricerca di una composizione nuova e quindi della presenza di un pittore di primo piano.\nGli affreschi seguono le convenzioni artistiche dell'epoca. Le fattezze facciali (il profilo, gli occhi a mandorla) e la rappresentazione degli uomini con una carnagione bruno-rossiccia e delle donne con la pelle chiara, influenzate dall'arte greca arcaica, seguono le tradizioni artistiche arrivate a partire dall'orientalizzante e provenienti dal Mar Mediterraneo orientale. Questi affreschi hanno, quindi, un valore molto limitato per una rappresentazione realistica della popolazione etrusca. Solo dalla fine del IV secolo a.C. si iniziano a incontrare indizi di ritratti fisiognomici nell'arte etrusca.\nPeriodizzazione.\nOrientalizzante.\nLe tombe etrusche erano legate alla concezione del sepolcro come abitazione del defunto; la decorazione riguardava prevalentemente l'atrio centrale, mentre le celle funerarie ne erano frequentemente prive. Come la stessa struttura della tomba, anche la decorazione interna poteva imitare le strutture abitative, se ne ha testimonianza a Caere fin dal VII secolo a.C., ma non si tratta di una tipologia uniformemente accettata; a Tarquinia in periodo orientalizzante sono attestate decorazioni dipinte che rimandano al rituale della \"prothesis\", mentre i riferimenti alle abitazioni vengono introdotti solo nel IV secolo a.C. Tra le pi\u00f9 antiche tombe dipinte vi \u00e8 la tomba delle Anatre a Veio, databile al secondo quarto del VII secolo a.C.: una sfilata di uccelli dipinti in rosso e nero su fondo giallo costituisce il fregio che sovrasta lo zoccolo rosso lungo la parete di fondo della camera funeraria. Il colore \u00e8 applicato direttamente sulla parete, in assenza di fondo preparatorio e seguendo un tracciato inciso. Gli uccelli si caratterizzano per un disegno interno a rete che \u00e8 tipico di una classe di vasi attribuita ad un gruppo di ceramisti cicladici attivi a Caere e a Veio, dai quali discende l'attivit\u00e0 di Aristonothos, ma non \u00e8 generalizzabile l'appartenenza di ceramografi e pittori di tombe ad uno stesso ambito artigianale, essendo possibile assimilare questi ultimi ai decoratori delle case dei principi etruschi, delle quali come si \u00e8 detto si riprendono i temi all'interno dei sepolcri, insieme a motivi geometrici, fitomorfi, animalistici o a scene pi\u00f9 complesse. La tomba dei Leoni dipinti e degli Animali dipinti, entrambe a Caere, sono per quest'epoca le pi\u00f9 elaborate dal punto di vista figurativo, databili all'orientalizzante medio, ma leggibili solo attraverso riproduzioni dell'inizio del XX secolo a causa di una progressiva evanescenza del pigmento. La Tomba Campana di Veio \u00e8 un noto esempio di orientalizzante recente: la parete di fondo della prima camera funeraria, tra elementi geometrici e fitomorfi, presenta quattro pannelli figurati con uomini a piedi, cavalieri e animali reali e fantastici.\nArcaico.\nI precedenti della grande pittura tarquiniese di fase tardo arcaica sono da rintracciarsi a Caere nella pittura su lastre in terracotta, destinate a rivestire le pareti di edifici pubblici e privati, formando fregi continui costituiti dall'affiancarsi di lastre verticali. Lo stile delle lastre di terracotta dipinta rinvenute a Caere (lastre della Gorgone, lastre Campana e lastre Boccanera), le rivela quali prodotti di maestranze pi\u00f9 vicine alla decorazione architettonica che alla contemporanea ceramografia: le lastre della Gorgone, databili al 570-560 a.C., riprendono nella cornice i temi (banchetti e sfilate di cavalieri) gi\u00e0 presenti nelle coeve lastre architettoniche. Le lastre Boccanera, di provenienza funeraria e che ricordano e le lastre fittili magnogreche trovate a Locri e a Ruvo di Puglia, sono di poco pi\u00f9 recenti e risentono della nuova ondata di ionismo che investe in questi anni i centri etruschi economicamente pi\u00f9 attivi.\nA Tarquinia la tomba delle Pantere, dell'inizio del VI secolo a.C., nell'impostazione araldica e corinzieggiante degli animali realizzati a linea di contorno con pigmento rosso e nero, sembra richiamare la coroplastica architettonica almeno quanto la ceramica etrusco-corinzia.\nSe nella prima met\u00e0 del VI secolo a.C. la decorazione pittorica funeraria a Tarquinia riguardava il frontone sulla parete d'ingresso e la parete di fondo, verso la met\u00e0 del secolo si diffonde l'uso di dipingere le pareti con un largo fregio figurato determinando il nuovo indirizzo segnato dalle tombe degli Auguri, dei Giocolieri e delle Olimpiadi, realizzazioni attribuite ad un'unica scuola greco-orientale o greco-ionica, non estranea alla contemporanea ondata di ionismo che invest\u00ec Tarquinia a partire dalla battaglia di Alalia. Ad un maestro differente occorre invece attribuire un'altra opera che si pone ugualmente all'origine della grande pittura funeraria tarquiniese, ossia la tomba delle Leonesse. La tomba dei Tori (540 a.C.), nella quale taluni studiosi hanno visto una particolare vicinanza allo stile dei vasi pontici (Giuliano 1969, Cristofani, 1978) \u00e8 ancora legata alla decorazione limitata ai frontoni e alla parete di fondo dell'atrio, ma presenta su quest'ultima l'unica scena tarquiniese di ambito mitologico anteriore al IV secolo a.C., l'agguato di Achille a Troilo, ampiamente diffusa in ambito ceramografico.\nUn'ulteriore matrice stilistica, sempre di ambito greco-orientale, \u00e8 rintracciabile nella tomba della Caccia e della pesca, datata 530-510 a.C. e caratterizzata da un forte segno nero di contorno e da colori piatti, che ricorda lo stile tipico dei piccoli maestri ionici per la preponderante importanza della natura rispetto all'elemento umano. A fine secolo si pone anche l'autore di origine clazomenia della tomba del Barone (510-500 a.C.), un capolavoro di composizione dal cromatismo austero, realizzato senza intonaco preparatorio, che influenzer\u00e0 tutta la successiva produzione della bottega della tomba degli Auguri.\nSi delinea dunque l'esistenza di diverse botteghe, portatrici di formazioni differenti e operanti contemporaneamente nell'ambito tarquiniese tardo arcaico, forse richiamate dalla fervente attivit\u00e0 dell'emporio di Gravisca.\nV secolo a.C..\nA Tarquinia gli elementi interessanti per il V secolo a.C. non sono molti; verso il 490 a.C. il pittore della tomba delle Bighe, di formazione ionica, fiss\u00f2 l'iconografia del banchetto, tema collegato alla societ\u00e0 oligarchica che sceglieva di restringere il campo delle tematiche in una direzione non pi\u00f9 ostentatoria, ma dotata di maggiore intento politico nell'esigenza di stabilire un collegamento ideologico con la societ\u00e0 della quale si accingeva a prendere il posto. L'ideologia simposiaca viene a sostituire le scene legate ai giochi e alle feste rituali pi\u00f9 diffuse in epoca precedente, nel momento in cui lo stesso simposio perdeva l'importanza sociale che aveva avuto in passato. Il pittore della tomba delle Bighe dimostra la propria perizia nel disegno dei corpi, assimilabili a quelli presenti sulle ceramiche ateniesi della grande fase delle prime figure rosse. Il disegno preparatorio inciso sulla calce fu eseguito a mano e i colori non vennero impiegati puri, ma in mescolanze che permettevano il raggiungimento dei mezzi toni. Ai decenni seguenti (secondo quarto del V secolo a.C.) si datano la tomba del Triclinio, del Letto funebre e la tomba della Scrofa nera, altre opere di grande sapienza compositiva e cromatica, che restano all'interno della tradizione tardo arcaica, pur recependo spunti protoclassici.\nDopo il periodo di \"chiusura\", alla fine del secolo novit\u00e0 tematiche compaiono nella tomba del Gorgoneion, nella tomba dei Pigmei e nella tomba dei Demoni azzurri.\nIV secolo a.C..\nNella tomba dell'Orco, risultato dell'unione di due camere funerarie decorate nella prima met\u00e0 del IV secolo a.C., si evidenzia l'avvenuta acquisizione di tecniche pittoriche sviluppatesi in ambito ellenico. La tomba dell'Orco I, caratterizzata dal tratto sottile e dai rari chiaroscuri a tratteggio, di soggetto simposiaco, \u00e8 datata intorno al 400 a.C. e attribuita ad artista di formazione attica o magnogreca, il cui stile sembra collegato alla ceramica falisca di prima generazione. La scena di banchetto dipinta sulla parete di fondo, che si svolge nel mondo ultraterreno, recava, in modo sconosciuto in epoca arcaica, iscrizioni con i nomi e le lodi dei personaggi rappresentati. La tomba dell'Orco II, pi\u00f9 grande e datata intorno al 350 a.C., \u00e8 pi\u00f9 vicina alle nuove tecniche dello sfumato e del tratteggio, bench\u00e9 mediate dalla Magna Grecia; il soggetto \u00e8 pi\u00f9 direttamente funerario, con la rappresentazione degli inferi, e manifestamente allegorico nella celebrazione della famiglia committente attraverso il mito. Questa tomba si distacca dalle contemporanee tarquiniesi per l'eccellenza della committenza e per la complessit\u00e0 del ciclo pittorico; ad essa si ispirarono probabilmente i cicli pittorici della tomba Fran\u00e7ois a Vulci e delle tombe Golini di Orvieto, esemplari ugualmente isolati.\nLa tomba Fran\u00e7ois, datata al 340 a.C. circa, \u00e8 l'unico esemplare che pu\u00f2 eguagliare l'altezza qualitativa delle tombe tarquiniesi. La scena con il sacrificio dei prigionieri troiani dinanzi al sepolcro di Patroclo deriva da un modello greco al quale il pittore etrusco ha aggiunto alcune figure appartenenti alla cultura locale trattandole, a differenza delle altre, con uno stile meno evoluto, fatto di contorno nero e colore piatto al quale unisce nei volti tratteggio e lumeggiature quali tecniche solo parzialmente comprese.\nLo stile pittorico della tomba Fran\u00e7ois \u00e8 vicino a quello della tomba dell'Orco II ed entrambe sono assimilabili allo stile ornato della ceramica apula e del Pittore di Dario in particolare.\nAlla met\u00e0 del secolo (340 a.C. circa) si data anche la tomba degli Scudi di Tarquinia, cos\u00ec chiamata perch\u00e9 decorata con 14 scudi dipinti, inframmezzati dai nomi di personaggi appartenuti alla famiglia. La famiglia per la quale fu costruita la tomba era rappresentata a banchetto mentre il capostipite era presente anche in una scena di processione magistratuale, con l'esibizione dei simboli del potere, che lo accompagnava nell'aldil\u00e0. Lo stile \u00e8 disegnativo, basato su una linea di contorno funzionale e plastica e su colori piani con scarse ombreggiature, limitate ai volti; il modello \u00e8 campano, per una ricezione documentata negli stessi anni anche dal sarcofago delle Amazzoni.\nEt\u00e0 ellenistica.\nI cicli pittorici complessi scompaiono con il primo ellenismo. Appartiene gi\u00e0 a questa fase di semplificazione simbolica la tarquiniese tomba Giglioli che recepisce nei rialzi di luce la tradizione della pittura greca tardo-classica. Il tema dell'esposizione delle armi e delle insegne \u00e8 un motivo antico ripreso anche nelle contemporanee tombe macedoni.\nLa tomba dei Festoni, all'inizio del III secolo a.C., presenta due stili pittorici differenti utilizzati in base al tipo di rappresentazione. Il soffitto \u00e8 decorato con lacunari a fondo blu all'interno dei quali putti, girali e animali fantastici sono rappresentati con una pittura a macchia che ricorda quella della ceramica West Slope, della ceramica di Gnathia e delle pitture pompeiane; i demoni rappresentati sulla parete di ingresso sono invece dipinti con una tecnica classica, a chiaroscuro.\nA Tarquinia i soggetti delle decorazioni pittoriche si riferiscono in questa et\u00e0 ormai esclusivamente al mondo ultraterreno. La tomba del Tifone, del terzo quarto del III secolo a.C., prosegue la grande tradizione della pittura tarquiniese tardo - classica. Il nome deriva dai due giganti che sul pilastro centrale reggono la volta. Vi si trova nel corteo magistratuale la disposizione delle figure, alcune rappresentate frontalmente, a livelli diversi e parzialmente sovrapposti: si tratta di un tipo di rappresentazione che si ritrova nelle urne volterrane del I secolo a.C. e nella pittura pompeiana per continuit\u00e0 di tradizione. Allineata ai bassorilievi dei sarcofagi \u00e8 anche la contemporanea tomba del Cardinale, dove la tecnica pittorica \u00e8 ancora quella a macchia che si era affermata nella tomba dei Festoni."}
{"id": "1727653", "revid": "767487", "url": "https://it.wikipedia.org/wiki?curid=1727653", "title": "The Eyes of Van Gogh", "text": "The Eyes of Van Gogh \u00e8 un film del 2005 diretto da Alexander Barnett e basato sulla vita del pittore olandese Vincent van Gogh."}
{"id": "1727655", "revid": "120127357", "url": "https://it.wikipedia.org/wiki?curid=1727655", "title": "Shona (popolo)", "text": "Gli Shona sono gruppo etno-linguistico del gruppo bantu, diffusi in Zimbabwe, nello Zambia ed in Mozambico. Da essi prende il nome la regione Mashonaland.\nStoria.\nSi contano circa 9 milioni di persone che parlano una variet\u00e0 di dialetti che appartengono alla forma standardizzata conosciuta come lingua shona (una lingua bantu). Un piccolo gruppo di parlanti Shona \u00e8 emigrato alla fine dell'Ottocento e vive in Zambia, nella valle dello Zambesi. Gli Shona sono agricoltori, coltivatori di piselli, arachidi, mais, diversi tipi di vegetali, zucche e patate dolci.\nClan.\nI 5 clan principali sono:"}
{"id": "1727664", "revid": "52076", "url": "https://it.wikipedia.org/wiki?curid=1727664", "title": "Ordalie", "text": ""}
{"id": "1727669", "revid": "6923", "url": "https://it.wikipedia.org/wiki?curid=1727669", "title": "Eilean Shona", "text": "Eilean Shona (in gaelico: Eilean Se\u00f2na) \u00e8 un'isola di marea in Loch Moidart, Scozia.\nIl nome in origine era il gaelico \"Arthr\u00e0igh\", che significa isola di riviera, simile alla derivazione dell'Isola di Erraid.\n\u00c8 stata affittata negli anni '20 allo scrittore James Matthew Barrie.\nAttualmente \u00e8 di propriet\u00e0 di Robert Devereux che la acquist\u00f2 nel 1995 per una somma si pensa attorno agli 1,3 miliardi di sterline."}
{"id": "1727679", "revid": "110157", "url": "https://it.wikipedia.org/wiki?curid=1727679", "title": "DeltaSync", "text": "DeltaSync \u00e8 un protocollo di comunicazione proprietario, sviluppato da Microsoft, per sincronizzare servizi web con un client, in modo da poter usufruire dei dati anche fuori rete.\nWindows Live Hotmail espone ai client un'interfaccia basata su questo protocollo, e il Microsoft Office Outlook Connector e il client ufficiale Windows Live Mail lo usano per eseguire la sincronizzazione con le caselle di posta. Microsoft spinge per questo protocollo anzich\u00e9 per POP3 o IMAP4 per la loro mancanza di supporto a varie caratteristiche avanzate come la sincronizzazione di contatti, calendario, e note. Grazie a questo protocollo, Microsoft punta a fornire una piattaforma comune per poter implementare su qualunque tipo di dispositivo un client che sia in grado di sincronizzare posta elettronica, contatti, calendari e appunti con il server centrale."}
{"id": "1727681", "revid": "486946", "url": "https://it.wikipedia.org/wiki?curid=1727681", "title": "Afganskiy izlom", "text": ""}
{"id": "1727683", "revid": "1418004", "url": "https://it.wikipedia.org/wiki?curid=1727683", "title": "Tony Harrison", "text": "Biografia.\nNato nella citt\u00e0 di Leeds, ha studiato alla Leeds Grammar School e alla University of Leeds; dove ha letto i classici e si \u00e8 laureato in Linguistica. Per diversi anni ha vissuto a Gosforth, vicino a Newcastle upon Tyne. Nel 2004 \u00e8 diventato il terzo vincitore del Northern Rock Foundation Writer's Award.\nMolto del materiale che costituisce la sua poesia \u00e8 attinto dai ricordi della sua infanzia in una famiglia proletaria. Nel suo linguaggio poetico, e nelle traduzioni da lingue straniere e classiche, mette in mostra una grandissima capacit\u00e0 nella costruzione metrica e nella scrittura in rima, che si uniscono all'abilit\u00e0 nell'adattare il linguaggio colloquiale o parlato. Tra le sue raccolte di versi pi\u00f9 famose, abbiamo \"The Loiners\" (1970) e \"From the School of Eloquence\".\nNel 1998, ha scritto e diretto il film \"Prometheus\", basandosi sul proprio poema omonimo, che collega il mito di Prometeo - incatenato ad una roccia come punizione per avere rubato il fuoco, con l'avvoltoio Ethon che gli mangia il fegato ogni giorno - con l'incatenamento dei lavoratori delle industrie \"prometeiche\" - la chiusura delle miniere di carbone dello Yorkshire; con gli effetti odierni dell'industria pesante a Cop\u0219a Mic\u0103 in Romania; con i forni di Auschwitz, il Dresden e con Bomber Harris. Durante le riprese del film, una statua dorata di Prometeo alta trenta piedi \u00e8 stata guidata via camion dal nord industriale dell'Inghilterra fino in Grecia, attraverso la Germania e tutta una serie di Paesi dell'Europa dell'est.\nThom Yorke, cantante e autore dei testi dei Radiohead, considera Harrison uno dei propri eroi, e ha parlato di v. definendolo 'diretto e meraviglioso'.\nPremi letterari.\nTratto dall'analisi del professor Rick Rylance, che si sofferma su \"Book ends\" e \"V\" come sui temi della divisione politica e di quella personale: \"Tony Harrison \u00e8 conosciuto come il poeta dell'esperienza del dopoguerra. Figlio di un fornaio, cresciuto nella proletaria Leeds, i suoi lavori drammatizzano aspetti della crescita in quell'ambiente e la tensione tra questo e la diversissima cultura nella quale egli si \u00e8 introdotto grazie al suo successo scolastico come allievo di punta, prima alla Leeds Grammar School e poi all'universit\u00e0. Nonostante sia spesso altamente personale, la sua poesia esplora temi rappresentativi dell'esperienza di crescente mobilit\u00e0 sociale della sua generazione attraverso l'educazione, una caratteristica della vita del dopoguerra. Tipicamente, ci\u00f2 prende la forma della meditazione e dell'esclusione, come quella patita dalla famiglia di Harrison a causa delle sue origini, le quali non ne permettevano molta mobilit\u00e0 culturale. \nIl suo poema pi\u00f9 conosciuto \u00e8 \"V.\" (1985), scritto durante lo sciopero dei minatori nel Regno Unito, il quale descrive un viaggio per vedere la tomba dei propri genitori nel cimitero di Leeds \"ora insozzato da lattine di birra e vandalizzato da graffiti osceni\". Il titolo ha molte possibili interpretazioni: vittoria, verso, ecc."}
{"id": "1727693", "revid": "830579", "url": "https://it.wikipedia.org/wiki?curid=1727693", "title": "L'alba dei morti viventi (Dylan Dog)", "text": ""}
{"id": "1727697", "revid": "1793900", "url": "https://it.wikipedia.org/wiki?curid=1727697", "title": "Alabama (fiume)", "text": "L'Alabama \u00e8 un fiume degli Stati Uniti d'America che d\u00e0 il nome allo stato omonimo che attraversa.\nPercorso.\nL'Alabama si forma dall'unione di due fiumi: il Coosa e il Tallapoosa.\nProcede con direzione nord-est sud-ovest e si getta nel fiume Tombigbee, con il quale forma il fiume Mobile che scorre sfociando nella Baia di Mobile e infine nel golfo del Messico."}
{"id": "1727702", "revid": "682976", "url": "https://it.wikipedia.org/wiki?curid=1727702", "title": "Ossilo", "text": ""}
{"id": "1727704", "revid": "547034", "url": "https://it.wikipedia.org/wiki?curid=1727704", "title": "Shure", "text": "La Shure Incorporated \u00e8 un'azienda statunitense, leader nella produzione di microfoni professionali per performance live.\nFondata nel 1925 a Chicago da Sidney N. Shure come ditta di distribuzione e rivendita di kit audio per le radio, cominci\u00f2 a progettare e rivendere i prodotti con il proprio marchio nel 1931.\nNegli anni sessanta inizi\u00f2 ad essere importata in Italia dalla Prod-El di Milano."}
{"id": "1727708", "revid": "1745361", "url": "https://it.wikipedia.org/wiki?curid=1727708", "title": "Ossilo (figlio di Emone)", "text": "Nella mitologia greca, Ossilo era il nome di uno dei figli di Emone o Andremone.\nIl mito.\nOssilo, uno dei discendenti di Etolo e viveva tranquillamente nell'Elide ma un giorno dovette abbandonare la sua terra per cercare di purificarsi. Tale infatti era l'usanza per gli assassini anche se nel suo caso fu un incidente: mentre gareggiava con il lancio del disco uccise lanciandolo una persona, il fratello Termio. Nei suoi viaggi giunse al golfo di Corinto, poi compiuto il rito, dopo un anno esatto dalla partenza, durante il ritorno in patria incontra gli eraclidi e ne diventa il capo.\nIl trioculo.\nTempo addietro un indovino chiamato Carno aveva predetto ai figli di Eracle che la guerra nel Peloponneso che volevano compiere sarebbe stata un disastro ed Ippote (figlio di Filante) stanco di sentire le sue infauste profezie lo uccise. Le conseguenza furono tragiche: la flotta naufrag\u00f2 e una carestia colp\u00ec le truppe. Temeno cercando di risollevare le sorti chiese consiglio all'oracolo che sentenzi\u00f2 che il loro nuovo capo dovesse avere tre occhi. Lo cercarono in ogni luogo fino a quando videro Ossilo a cavallo di un mulo con un occhio solo, apparendo quindi come un trioculo.\nL'impresa.\nCon un nuovo capo tentarono di nuovo l'impresa fallita pi\u00f9 volte: riuscirono ad uccidere Tisameno, figlio di Oreste e conquistarono parte del territorio, li guid\u00f2 poi via mare e non attravers\u00f2 l'istmo a piedi. In cambio di tutti i servigi chiese come ricompensa l'Elide. A questo punto esistono vari racconti che si differiscono: c'\u00e8 chi ha affermato che gli Eraclidi opposero resistenza a tale ricatto mentre Strabone afferma che ottenne ci\u00f2 che desiderava e mosse subito guerra agli Epei, il cui comandante era Eleio mentre Pausania afferma che una volta conquistata la terra concesse ai vinti di ritornare. La guerra fu vinta grazie ad una disputa fra soli due guerrieri scelti: Digmeno e Pirecme.\nI successori.\nPausania e Strabone differenziano per quanto riguarda gli eventi successivi alla sua morte. Ebbe una moglie, chiamata Pieria dalla quale nacquero due figli Etolo e Laia. Il primo mor\u00ec giovane e il secondo successe al padre."}
{"id": "1727729", "revid": "2110845", "url": "https://it.wikipedia.org/wiki?curid=1727729", "title": "Lasse Braun", "text": "Biografia.\nFiglio di un diplomatico italiano, Lasse Braun - definito \"Il re del porno\" da riviste e giornali di tutto il mondo - ha esplicato la sua attivit\u00e0 particolarmente in Svezia, e l\u00ec ha scelto nel 1966 lo pseudonimo che ormai lo identifica. Laureato in Giurisprudenza all'Universit\u00e0 degli Studi di Milano, regista, sceneggiatore e scrittore, dal 1962 al 1977 Lasse Braun si \u00e8 fatto promotore di battaglie per la legalizzazione della pornografia, impersonando con la sua personalit\u00e0 dionisiaca lo spirito della Rivoluzione Sessuale iniziata negli anni sessanta. La sua strategia si basava inizialmente sulle leggi di mercato: dare al materiale pornografico una popolarit\u00e0 di massa in modo che la legalizzazione diventasse inevitabile.\nNel 1964 si trasfer\u00ec in Scandinavia per ottenere da uno dei parlamenti europei un atto ufficiale che abolisse la censura sulla rappresentazione della sessualit\u00e0, cancellando il reato di \"oltraggio al pudore\" che di fatto impediva la libera espressione della sessualit\u00e0 esplicita. La legalizzazione avvenne nel giugno 1969 in Danimarca, prima nazione al mondo. Pi\u00f9 tardi, nel 1973, anche gli Stati Uniti accolsero il cambiamento in atto, e la \"American Commission in Obscenity and Pornography\", supportata da studi di educatori, rappresentanti del clero, psichiatri e giudici, dichiar\u00f2 che non si possono \u00abimporre per legge valori morali individuali\u00bb; il potere di perseguire l'oscenit\u00e0, quindi, per decisione della Corte suprema, viene spostato dalle corti federali ai piccoli stati.\nLasse Braun fond\u00f2 a Stoccolma la AB Film e nel 1971 incontr\u00f2 Reuben Sturman, l'inventore dei peep show, che diventer\u00e0 suo socio in affari. Nel 1977, dopo 15 anni di lotte, repressione, successi e casi giudiziari, Lasse Braun lasci\u00f2 l'attivit\u00e0 \"militante\" continuando per\u00f2 quella di regista e scrittore. Menzionato nei pi\u00f9 significativi libri e articoli riguardanti il fenomeno della pornografia e della rivoluzione sessuale, ha scritto, diretto e prodotto un gran numero di film che presentano tutti gli aspetti della sessualit\u00e0, anche quelli che la morale comune considera perversi, ma ha al suo attivo anche varie opere di sessuologia e antropologia in inglese, francese ed italiano, e vari romanzi. L'ultimo in ordine di tempo, \"Lady Caligola\", tradotto in varie lingue, \u00e8 uscito in Bulgaria ed \u00e8 stato presentato alla \"Fiera del Libro\" di Sofia a fine maggio 2008. In Italia \u00e8 uscito per le edizioni Malatempora nel novembre 2008, con prefazione di Tinto Brass.\nFilmografia.\nLa filmografia di Lasse Braun \u00e8 composta anche da centinaia di filmini 8 mm della durata di soli tre (3) minuti di difficile catalogazione."}
{"id": "1727758", "revid": "767487", "url": "https://it.wikipedia.org/wiki?curid=1727758", "title": "Lycia", "text": "Lycia \u00e8 un gruppo musicale statunitense fondato e guidato da Mike Van Portfleet.\nStoria.\nNascono nel 1988 creati da un'idea del chitarrista Van Portfleet e del bassista John Fair.\nNel 1989 viene pubblicato \"Wake\", il primo EP. lo stile rimanda alla darkwave industriale che negli anni successivi, con l'ingresso del tastierista David Galas al posto di Fair e grazie a collaborazioni esterne, si apre ad altre influenze.\nNel 1990 esce il primo album: \"Ionia\", ll suono ingloba varie influenze, tra cui anche porzioni dark ambient, echi ethereal oltre alle consuete suggestioni Wave ed Industrial.\nNel 1994 VanPortfleet e Galas pubblicano a nome Bleak l'album \"Vane\".\nNel 1995 entrer\u00e0 a far parte della formazione Tara Vanflower, la cui voce caratterizzer\u00e0 tutti i successivi album."}
{"id": "1727773", "revid": "339392", "url": "https://it.wikipedia.org/wiki?curid=1727773", "title": "Proteste di Piazza Tienanmen del 1989", "text": ""}
{"id": "1727775", "revid": "1745361", "url": "https://it.wikipedia.org/wiki?curid=1727775", "title": "Etlio", "text": "Etlio () \u00e8 un personaggio della mitologia greca. Fu re di Elis.\nGenealogia.\nFiglio di Zeus e di Protogenia, spos\u00f2 Calice che lo rese padre di Endimione.\nMitologia.\nLasci\u00f2 la terra degli Eoli in Tessaglia e fond\u00f2 la sua citt\u00e0 (Elis) di cui divenne re e secondo Eusebio di Cesarea utilizzava un sistema di gare come le Olimpiadi per sfidare i suoi figli ed il termine stesso \"Atleta\" discende dal suo stesso nome (\"Aethlius\").\nAscendenze diverse.\nPausania scrive che esisteva anche una minoranza che sosteneva che Etlio fosse figlio di Eolo e non di Zeus ed Esiodo aggiunge che la madre fosse Calice (non Protogenia quindi) e completando la divergenza aggiungendo che Eolo avesse ricevuto il bambino da Zeus \"per essere custode della morte per se stesso quando era pronto a morire\"."}
{"id": "1727780", "revid": "1745361", "url": "https://it.wikipedia.org/wiki?curid=1727780", "title": "Opo (mitologia)", "text": "Opo () \u00e8 un personaggio della mitologia greca.\nGenealogia.\nFiglio di Locro (figlio di Physkos, \u03a6\u03cd\u03c3\u03ba\u03bf\u03c2) e di Protogenia (anche chiamata Cabya o Cambyse), fu padre di Cynus (nonno di Oileo).\nMitologia.\nDiscendente di un altro Opo che fu figlio di un'altra (e pi\u00f9 nota) Protogenia e dipese da lui se la parte della Locride orientale prese il nome di Locride Opunzia. \nEbbe cos\u00ec dal padre anche una citt\u00e0 da governare e che fu oggetto di immigrazione da Argo, Tebe, Pisa ed altre zone dall'Arcadia. \nIn alcuni racconti, dopo una lite con suo padre, Opo chiese consiglio ad un oracolo sul trapianto di una colonia e l'oracolo gli disse di costruire una citt\u00e0 dove lo avrebbe morso da un cane di legno, cos\u00ec un giorno calpest\u00f2 un cynosbatus (un dolce rovo) e turbato dalla ferita, trascorse diversi giorni durante i quali esplor\u00f2 il paese e fond\u00f2 le citt\u00e0 di Physcus e Oeanthetheia, nonch\u00e9 le altre citt\u00e0 della Locride Ozolia."}
{"id": "1727798", "revid": "17654", "url": "https://it.wikipedia.org/wiki?curid=1727798", "title": "Shure Incorporated", "text": ""}
{"id": "1727801", "revid": "339392", "url": "https://it.wikipedia.org/wiki?curid=1727801", "title": "Quando men v\u00f2", "text": ""}
{"id": "1727805", "revid": "146644", "url": "https://it.wikipedia.org/wiki?curid=1727805", "title": "Cattedrale di Pescia", "text": ""}
{"id": "1727808", "revid": "4175", "url": "https://it.wikipedia.org/wiki?curid=1727808", "title": "Welsh Premier League 2007-2008", "text": "L'edizione 2007-08 della Welsh Premier League vide la vittoria finale del ."}
{"id": "1727809", "revid": "290948", "url": "https://it.wikipedia.org/wiki?curid=1727809", "title": "Analisi del ciclo di vita", "text": "Lanalisi del ciclo di vita (LCA, in inglese \"life-cycle assessment\") \u00e8 un metodo strutturato e standardizzato a livello internazionale che permette di quantificare i potenziali impatti sull'ambiente e sulla salute umana associati a un bene o servizio, a partire dal rispettivo consumo di risorse e dalle emissioni. Nella sua concezione tradizionale, considera l'intero ciclo di vita del sistema oggetto di analisi a partire dall\u2019acquisizione delle materie prime sino alla gestione al termine della vita utile includendo le fasi di fabbricazione, distribuzione e utilizzo (approccio definito \"dalla culla alla tomba\"). Spesso \u00e8 utilizzata come strumento di supporto alle decisioni per fornire un contributo effettivo ed efficace verso una maggiore sostenibilit\u00e0 di beni e servizi.\nOrigine e finalit\u00e0 dell'analisi del ciclo di vita.\nNegli ultimi decenni, \u00e8 accresciuta la consapevolezza dell'importanza della protezione dell'ambiente. Sono state quindi sviluppate tecniche per la valutazione dei carichi ambientali associati a beni e servizi. Tra queste, si annovera la metodologia dell'analisi del ciclo di vita. \nConcepita a partire da analisi energetiche, la metodologia si \u00e8 sviluppata nel periodo compreso tra gli anni 1970 e 1990, sebbene con approcci e metodologie profondamente differenti. A partire dall'anno 1990, in cui \u00e8 stato coniato il termine analisi del ciclo di vita, \u00e8 iniziata la standardizzazione in cui ha avuto un importante ruolo di coordinamento la \"Society of environmental toxicology and chemistry\" (SETAC). Sono poi stati elaborati standard internazionali ovvero le norme ISO 14040:2006 e ISO 14044:2006. \u00c8 quindi attualmente un metodo strutturato e standardizzato a livello internazionale che permette di quantificare i potenziali impatti sull'ambiente e sulla salute umana associati a un bene o servizio, a partire dal rispettivo consumo di risorse e dalle emissioni. \nUn'analisi del ciclo di vita pu\u00f2 quindi fornire un importante contributo all'identificazione e al miglioramento delle prestazioni ambientali dei beni e dei servizi con un'attenzione specifica a ciascuna fase del ciclo di vita. \u00c8 di conseguenza uno strumento di supporto alle decisioni per industrie e organizzazioni, ad esempio per la progettazione o la riprogettazione di prodotti caratterizzati da una maggiore sostenibilit\u00e0 ambientale.\nStruttura di un'analisi del ciclo di vita.\nL\u2019analisi del ciclo di vita \u00e8 attualmente standardizzata dalle norme ISO 14040:2006 e ISO 14044:2018 che ha sostituito la precedente ISO 14044:2006. Un supporto per l'applicazione di tali standard \u00e8 fornito da ulteriori norme ISO (ISO14047:2012 e ISO 14049:2012). Inoltre, l\"International reference life cycle data system\" (ILCD) \"handbook\", redatto in accordo con le suddette norme ISO, comprende una serie di manuali che costituiscono una guida tecnica per lo svolgimento di analisi del ciclo di vita.\nL\u2019analisi del ciclo di vita \u00e8 un processo iterativo che comprende quattro fasi principali:\nDurante lo svolgimento dell\u2019analisi si rendono via via disponibili informazioni che permettono di affinare, e se necessario revisionare, ciascuna delle fasi che la caratterizzano.\nDefinizione dell\u2019obiettivo e del campo di applicazione.\nPer quanto riguarda la definizione dell\u2019obiettivo, \u00e8 necessario innanzitutto definire la motivazione e il contesto dello studio, il tipo di pubblico a cui \u00e8 destinata l\u2019analisi e l\u2019applicazione che si intende perseguire (a titolo di esempio le analisi possono essere strumento di supporto alle decisioni cos\u00ec come studi di rendicontazione e monitoraggio). Tali aspetti hanno una profonda influenza sulle successive ipotesi e scelte di lavoro.\nLa definizione del campo di applicazione prevede invece di identificare i seguenti aspetti:\nFunzione del sistema e unit\u00e0 funzionale.\nLa definizione della funzione del sistema e dell\u2019unit\u00e0 funzionale sono fasi fondamentali dell\u2019analisi del ciclo di vita. L\u2019unit\u00e0 funzionale identifica gli aspetti qualitativi e quantitativi della funzione ed \u00e8 l\u2019unit\u00e0 di riferimento per tutti i dati in ingresso e in uscita. Ad esempio, nel caso in cui si voglia valutare l\u2019impatto potenziale relativo all\u2019uso di salviette asciugamani in carta, si pu\u00f2 individuare l\u2019asciugatura delle mani come funzione del sistema e 100 paia di mani asciugate come unit\u00e0 funzionale. In caso di analisi comparative, il confronto tra due sistemi pu\u00f2 essere effettuato esclusivamente in riferimento alla medesima unit\u00e0 funzionale. Nell\u2019esempio indicato, l\u2019unit\u00e0 funzionale individuata permetterebbe di confrontare l\u2019impatto potenziale associato all\u2019uso di salviette asciugamani in carta con quello relativo all\u2019impiego di un asciugamani elettrico.\nConfine del sistema.\nLa definizione del confine del sistema prevede l\u2019individuazione delle fasi e dei processi da includere nell\u2019analisi. Analisi sullo stesso sistema svolte con confine differente conducono a risultati diversi e non confrontabili. Un\u2019analisi del ciclo di vita include tradizionalmente tutte le fasi dall\u2019acquisizione delle materie prime sino al trattamento al termine della vita utile (approccio \"dalla culla alla tomba\", in inglese \"cradle-to-grave\"); sono possibili tuttavia diversi approcci che escludono determinate fasi: esistono analisi \"dalla culla al cancello\" (in inglese \"cradle-to-gate\") che si concludono con l\u2019ottenimento di un prodotto o analisi \"dal cancello al cancello\" (in inglese \"gate-to-gate\") relative al solo processo produttivo.\nModalit\u00e0 di gestione dei casi di multifunzionalit\u00e0.\nNel caso in cui un sistema presenti pi\u00f9 di una funzione (multifunzionalit\u00e0), come ad esempio un processo produttivo caratterizzato dalla produzione di diversi prodotti, e lo studio sia relativo ad una sola di esse, \u00e8 necessario prendere in considerazione i soli input e output associati a tale funzione. Esistono diversi approcci per risolvere i casi di multifunzionalit\u00e0 per i quali la norma ISO 14044:2018 indica una precisa gerarchia di applicazione. Approcci differenti condurranno a risultati dell\u2019analisi differenti.\nCategorie di impatto e metodi di valutazione degli impatti.\n\u00c8 necessario definire preliminarmente le categorie di impatto da valutare e i rispettivi metodi per la valutazione degli impatti cos\u00ec da assicurare che la loro scelta non sia influenzata dai risultati dell\u2019analisi. La scelta delle categorie di impatto deve essere coerente con l\u2019obiettivo dello studio e deve essere effettuata in modo da coprire per quanto possibile tutti i potenziali effetti del sistema analizzato sull\u2019ambiente. Le categorie possono fare riferimento ai materiali e alle risorse consumati dal sistema (ad esempio l\u2019impoverimento delle risorse minerali, fossili o idriche e il consumo di suolo) o riferirsi agli impatti causati dall\u2019emissione di sostanze nell\u2019ambiente (quali il cambiamento climatico, la riduzione dello strato di ozono, la tossicit\u00e0 per gli esseri umani, l\u2019ecotossicit\u00e0, la formazione di ozono fotochimico, l\u2019acidificazione e l\u2019eutrofizzazione).\nA valle della definizione delle categorie di impatto, per ciascuna di esse \u00e8 necessario scegliere un corrispondente indicatore. Esso pu\u00f2 essere scelto ovunque lungo il meccanismo ambientale che lega i dati di inventario agli impatti sulle aree di protezione (salute umana, ambiente naturale o risorse naturali). In dettaglio, gli indicatori a livello \"midpoint\" sono definiti lungo il meccanismo ad un livello intermedio (a titolo di esempio, per la categoria di impatto formazione di ozono fotochimico pu\u00f2 essere considerato l\u2019indicatore incremento della concentrazione di ozono troposferico); con gli indicatori a livello di \"endpoint\" si modellizza invece l\u2019intero meccanismo (sempre per la categoria formazione di ozono fotochimico pu\u00f2 essere considerato l\u2019indicatore \"disability-adjusted life year\" (DALY) che ne quantifica i danni sulla salute umana). Gli indicatori a livello di \"endpoint\" presentano una maggiore rilevanza ambientale ma implicano maggiori incertezze nella procedura di modellizzazione.\nPer rendere i risultati confrontabili e facilitare il lavoro, i software di supporto all\u2019esecuzione di analisi del ciclo di vita contengono gi\u00e0 un elenco di metodi di caratterizzazione che includono determinate categorie di impatto con i relativi indicatori e i modelli di caratterizzazione con i quali \u00e8 effettuato il calcolo degli impatti potenziali.\nA partire da una rassegna di diversi metodi di caratterizzazione disponibili per le categorie di impatto pi\u00f9 comunemente utilizzate, l\"ILCD\" \"handbook\" presenta, per ciascuna di esse, i pi\u00f9 affidabili sia a livello \"midpoint\" che \"endpoint\", quando disponibili, specificandone il livello di sviluppo (raccomandato e soddisfacente / raccomandato con necessit\u00e0 di miglioramenti / raccomandato ma da applicare con cautela / interim). Tale selezione \u00e8 stata successivamente aggiornata nel contesto dell\u2019analisi ambientale dei prodotti (PEF, in inglese \"product environmental footprint\"), una metodologia basata sull\u2019analisi del ciclo di vita per la quantificazione degli impatti ambientali di prodotti definita con lo scopo di condurre studi pi\u00f9 facilmente comparabili, riproducibili e verificabili rispetto agli altri approcci esistenti.\nRequisiti di qualit\u00e0 dei dati.\n\u00c8 necessario che i dati da utilizzare siano rappresentativi (in termini tecnologici, spaziali e temporali) del sistema oggetto di analisi e appropriati in termini di completezza e incertezza. Tali aspetti definiscono la qualit\u00e0 dei dati a cui \u00e8 associata l\u2019affidabilit\u00e0 dei risultati. Ove possibile \u00e8 preferibile utilizzare dati primari specifici dei processi analizzati; in assenza di questi \u00e8 necessario fare riferimento a dati secondari (quali dati contenuti in database o in studi di letteratura).\nAnalisi di inventario.\nLa fase di analisi di inventario prevede la raccolta e l\u2019acquisizione dei dati e la conseguente modellizzazione del sistema oggetto di analisi da svolgere in accordo con quanto definito nella fase precedente. \u00c8 tipicamente la fase che richiede i maggiori sforzi di tutta l\u2019analisi. Questa fase include inoltre la risoluzione dei casi di multifunzionalit\u00e0 del sistema.\nPer tutti i processi inclusi nel confine del sistema \u00e8 necessario raccogliere i dati relativi a:\nSi ottiene quindi un diagramma di flusso che \u00e8 un modello, seppur approssimato, della realt\u00e0 e che rappresenta, nel modo pi\u00f9 fedele possibile, gli scambi tra i singoli processi all\u2019interno del confine del sistema. Si calcolano quindi i risultati dell\u2019analisi di inventario ovvero la combinazione di tutti gli input e gli output. Se il sistema \u00e8 stato modellizzato in modo completo, l\u2019inventario risulta caratterizzato esclusivamente da flussi elementari (risorse ed emissioni) in aggiunta al prodotto definito dall\u2019unit\u00e0 funzionale.\nValutazione degli impatti.\nLe informazioni ottenute dall\u2019analisi di inventario costituiscono la base di partenza per la fase di valutazione degli impatti ovvero dei danni potenziali sulla salute umana e sull\u2019ambiente associati ai consumi di risorse e di energia e ai rilasci nell\u2019ambiente documentati nell\u2019analisi di inventario stessa. In accordo con la norma ISO 14044:2018, la valutazione degli impatti si compone di due fasi obbligatorie e tre opzionali che permettono l\u2019aggregazione dei risultati ottenuti con le fasi obbligatorie:\nClassificazione.\nLa classificazione prevede l'assegnazione di ciascun flusso elementare (risultato dell\u2019analisi di inventario) alla o alle rispettive categorie di impatto, in funzione degli effetti che pu\u00f2 provocare sull\u2019ambiente. Ad esempio l\u2019anidride carbonica ha effetti sulla categoria di impatto cambiamento climatico cos\u00ec come il metano e il protossido di azoto.\nCaratterizzazione.\nLa caratterizzazione permette il calcolo dei risultati dell\u2019indicatore di categoria: a valle della classificazione, si calcola l\u2019impatto totale come somma dei singoli effetti potenziali valutati tramite un fattore di conversione (fattore di caratterizzazione) associato ad ogni sostanza che permette di esprimere i diversi contributi con un riferimento comune. Considerando nuovamente anidride carbonica, metano e protossido di azoto, essi contribuiscono al cambiamento climatico ma in maniera differente. Tramite opportuni fattori di caratterizzazione, che esprimono i potenziali di riscaldamento globale, si calcola il contributo dei tre gas in termini di CO2 equivalente.\nLa classificazione e la caratterizzazione sono svolte generalmente con l\u2019utilizzo dei metodi di caratterizzazione descritti nella fase di definizione del campo di applicazione. Al termine di tali fasi, si ottengono come risultati i potenziali impatti per ciascuna delle categorie considerate, ciascuno con la propria unit\u00e0 di misura e che pertanto non possono essere confrontati tra loro.\nNormalizzazione.\nIn questa fase, gli impatti potenziali relativi a ciascuna delle categorie considerate, ottenuti dalla fase di caratterizzazione, sono rapportati a fattori di normalizzazione cos\u00ec da risultare espressi con la stessa unit\u00e0 di riferimento. Tale fase ha la finalit\u00e0 di rendere maggiormente comprensibile l\u2019entit\u00e0 dei diversi impatti del sistema analizzato. I fattori di normalizzazione possono fare riferimento a impatti di una determinata area (globale, regionale, nazionale o locale) totali o pro-capite o di uno scenario alternativo di riferimento.\nRaggruppamento.\nIl raggruppamento prevede la classificazione o l'ordinamento delle categorie di impatto sulla base ad esempio della scala del rispettivo impatto o del livello di priorit\u00e0.\nPesatura.\nQuest'ultima fase comporta l'assegnazione di un peso alle diverse categorie di impatto: gli impatti potenziali relativi a ciascuna delle categorie, tipicamente normalizzati, sono quindi moltiplicati per un fattore di pesatura. Esistono numerose possibili modalit\u00e0 di calcolo dei fattori, con approcci profondamente differenti tra cui:\nTale procedura \u00e8 pertanto legata a scelte soggettive che possono condurre a risultati profondamente differenti. La pesatura non va quindi applicata in studi destinati a comparazioni da divulgare in pubblico. Al termine di normalizzazione e pesatura i risultati relativi alle diverse categorie di impatto possono essere sommati ottenendo un unico indice che rappresenta il potenziale impatto complessivo del sistema studiato da un punto di vista ambientale.\nInterpretazione.\nLa norma ISO 14040:2006 definisce questa fase come il momento in cui realizzare una valida correlazione tra i risultati dell\u2019analisi di inventario e della valutazione degli impatti per proporre utili raccomandazioni in conformit\u00e0 con gli scopi e gli obiettivi dello studio.\nIn dettaglio, questa fase ha principalmente due scopi: innanzitutto, deve permettere di migliorare la modellizzazione dell\u2019inventario in relazione all\u2019obiettivo dello studio; inoltre, permette di ottenere conclusioni pi\u00f9 robuste e di fornire raccomandazioni, aspetti di particolare utilit\u00e0 per analisi di tipo comparativo.\nTale fase comprende:\nI diversi aspetti della fase di interpretazione devono portare a trarre le conclusioni dello studio indicandone le limitazioni e fornendo le opportune raccomandazioni per il pubblico a cui \u00e8 rivolto in accordo con l\u2019obiettivo e l\u2019utilizzo previsto.\nIdentificazione dei punti critici.\nPrevede innanzitutto un\u2019analisi dei contributi pi\u00f9 rilevanti ai potenziali impatti che permette ad esempio di valutare la necessit\u00e0 di incrementare la qualit\u00e0 dei dati cos\u00ec come di individuare gli aspetti su cui focalizzarsi per migliorare le prestazioni del sistema. \u00c8 prevista inoltre la valutazione delle scelte che possono avere un\u2019influenza importante sulla precisione dei risultati (quali scelte metodologiche, assunzioni e metodi utilizzati per la valutazione degli impatti).\nFase di valutazione.\nQuesta fase comprende a sua volta:\nApplicazioni dell'analisi del ciclo di vita.\nL\u2019analisi del ciclo di vita \u00e8 stata concepita inizialmente per la valutazione degli impatti ambientali di prodotti ma da tempo \u00e8 anche utilizzata per la valutazione di servizi, ovvero di tutte le attivit\u00e0 caratterizzate da interazioni con l\u2019ambiente. Tra tali servizi si annovera la gestione dei rifiuti la cui valutazione degli impatti permette di stimarne la sostenibilit\u00e0 ambientale, di ottimizzare il sistema stesso e di verificare la validit\u00e0 della gerarchia dei rifiuti identificando le opzioni di gestione e le loro combinazioni con i minori impatti ambientali. Numerosi sono gli studi riportati in letteratura svolti in tal senso.\nAnalisi del ciclo di vita di sistemi di gestione dei rifiuti.\nPer una corretta applicazione dell'analisi del ciclo di vita a un sistema integrato di gestione dei rifiuti sono necessarie alcune modifiche, rispetto a un\u2019analisi di prodotto classica, principalmente in relazione a unit\u00e0 funzionale e confine del sistema.\nMentre in un\u2019analisi di prodotto l\u2019unit\u00e0 funzionale \u00e8 generalmente relativa all\u2019output del sistema, ovvero al prodotto stesso, nel caso di sistemi di gestione dei rifiuti l\u2019unit\u00e0 funzionale \u00e8 riferita ai rifiuti stessi ovvero all\u2019input del sistema. Pu\u00f2 essere infatti definita come \"una quantit\u00e0 stabilita di\" rifiuti (ad esempio 1 tonnellata) o in alternativa come la quantit\u00e0 di rifiuti prodotti dalla popolazione di una determinata area, in un periodo di tempo definito. \u00c8 necessario inoltre che siano specificate la composizione e le caratteristiche di tali rifiuti. Nel caso in cui si analizzino e confrontino scenari in cui varia la quantit\u00e0 di rifiuti da gestire pu\u00f2 essere tuttavia utilizzata solo la seconda opzione. L\u2019utilizzo di un\u2019unit\u00e0 funzionale basata su un quantitativo costante di rifiuto da gestire non consente infatti di confrontare scenari in cui il quantitativo complessivo di rifiuti prodotti \u00e8 variabile. Tale aspetto risulta valido anche nel caso in cui si analizzino e confrontino scenari che includono attivit\u00e0 di prevenzione dei rifiuti grazie alle quali si ha una variazione della quantit\u00e0 di rifiuti prodotti.\nIn relazione al confine del sistema, in un\u2019analisi del ciclo di vita di un prodotto si includono generalmente tutte le fasi del ciclo di vita stesso, a partire dall\u2019estrazione delle materie prime sino al trattamento al termine della vita utile includendo fabbricazione, distribuzione e utilizzo del prodotto. Quando l\u2019analisi del ciclo di vita \u00e8 invece applicata a un sistema di gestione dei rifiuti, il confine \u00e8 convenzionalmente compreso tra il momento in cui un materiale diventa rifiuto e quello in cui il rifiuto lascia il sistema come emissione in aria o in acqua, diventa inerte o un nuovo prodotto utile dopo un processo di valorizzazione. Le fasi precedenti la generazione del rifiuto (definite processi/attivit\u00e0 \"upstream\") sono quindi generalmente omesse applicando il cosiddetto \"zero burden approach\" in quanto comuni a tutti gli scenari. Tale approccio non pu\u00f2 invece essere adottato quando i processi a monte differiscono tra i diversi scenari confrontati, come nel caso di attivit\u00e0 di prevenzione dei rifiuti che possono presentare differenze per entit\u00e0 e tipologia tra i processi \"upstream.\" Almeno le parti di processi \"upstream\" che differiscono da uno scenario all\u2019altro devono essere quindi incluse nel confine del sistema. Si ipotizzi di voler confrontare la gestione dei rifiuti di un sistema che prevede il consumo domestico di acqua in bottiglia monouso con la gestione dei rifiuti di un sistema alternativo che prevede il consumo di acqua di rete come attivit\u00e0 di prevenzione dei rifiuti. In questo caso, si hanno processi \"upstream\" che differiscono tra i due scenari: nel primo scenario \u00e8 necessario produrre le bottiglie, confezionarle e trasportarle sino al negozio e in seguito al luogo di consumo; nel secondo scenario si ha invece il processo di potabilizzazione dell\u2019acqua e il successivo trasporto tramite la rete sino al luogo di consumo. Tali processi devono quindi essere inclusi nell\u2019analisi."}
{"id": "1727811", "revid": "1305772", "url": "https://it.wikipedia.org/wiki?curid=1727811", "title": "Kanga (indumento)", "text": "Il kanga o khanga (talvolta len\u00e7o, dal termine portoghese per \"fazzoletto\", o con termini derivati) \u00e8 un indumento molto colorato simile al \"kitenge\", diffuso in gran parte dell'Africa orientale. Il nome significa \"gallina faraona\" in swahili, con riferimento ai colori sgargianti di alcune specie africane della famiglia \"Numididae\".\nIn Kenya il \"kanga\" viene indicato come \"leso\".\nLa stampa del colore avveniva originariamente attraverso timbri di legno adeguatamente incisi e immersi nell'inchiostro: il prodotto finito veniva venduto in sei pezzi quadrati. Mentre le prime versioni prevedevano solo due colori, le versioni moderne sono multicolore e vendute in due pezzi identici, da tagliare e combinare insieme.\nCaratteristiche.\nIl \"kanga\" \u00e8 costituito da un rettangolo di cotone stampato (circa 1\u00a0m per una larghezza variabile, da 1,25 a 1,75\u00a0m). Il disegno del \"kanga\" tradizionale \u00e8 suddiviso in due parti: un bordo detto \"pindo\" (in swahili: \"cuciture\") e una parte centrale detta \"mji\" (letteralmente: \"citt\u00e0\"); all'interno dello \"mji\" compare spesso una frase detta \"ujumbe\" (\"frase\") o pi\u00f9 semplicemente \"jina\" (il \"nome\" del kanga; pl. \"majina\"), tipicamente un proverbio o una frase benaugurale. Il \"pindo\" \u00e8 suddiviso in un margine esterno (spesso nero) e una striscia interna, che pu\u00f2 essere in tinta unita o decorata con uno sfondo comunque di colore sostanzialmente omogeneo. Il \"mji\" pu\u00f2 essere costituito da un \"pattern\" geometrico, ma sono comuni anche \"mji\" con figure di animali o altri disegni stilizzati. Per rendere il testo massimamente leggibile le lettere del \"jina\" normalmente sono tutte maiuscole.\nUso.\nI \"kanga\" sono in genere indossati in coppia: un elemento viene utilizzato come gonna e l'altro avvolto intorno al busto; la coppia viene chiamata \"doti\". I due pezzi vengono indossati sia dagli uomini che dalle donne e usati anche per avvolgere i neonati o come ornamenti delle abitazioni. Il ruolo del \"jina\" viene spesso sottovalutato dagli occidentali, che sono culturalmente propensi a considerarlo una decorazione pi\u00f9 che un vero e proprio messaggio. Nella cultura swahili, invece, si suppone che chi indossa un \"kanga\" sia ben consapevole del significato del suo \"jina\" e che intenda coscientemente comunicare quel particolare significato alle altre persone. Per questo motivo, i \"jina\" sono spesso utilizzati come strumento di propaganda politica o per informare la popolazione rispetto a campagne sanitarie o di altro genere.\nIl \"jina\", inoltre, costituisce solo la parte pi\u00f9 esplicita del messaggio comunicato da un \"kanga\". Nella cultura swahili, anche i diversi motivi e colori hanno tutti un significato molto preciso. Il colore di un \"kanga\" indossato da una donna, per esempio, pu\u00f2 indicare che \u00e8 pronta a sposarsi o divorziare; pi\u00f9 in generale, la decorazione del \"kanga\" pu\u00f2 indicare una variet\u00e0 di condizioni e stati d'animo. Alcuni \"kanga\" svolgono di conseguenza un ruolo specifico in determinati momenti della vita sociale e familiare delle popolazioni swahili. Per esempio, il \"kisutu cha harusi\" \u00e8 un \"kanga\" decorato con i colori rosso e nero, che a Zanzibar viene indossato dalle spose nel giorno del matrimonio.\nOrigini.\nLa tradizione dei \"kanga\" risale alla met\u00e0 del XIX secolo; non \u00e8 certo quale sia l'origine esatta, probabilmente Zanzibar o Mombasa. All'origine, il \"kanga\" era realizzato da un rotolo di tessuto come quelli da cui si ricavavano i fazzoletti, tagliato secondo proporzioni diverse. I fazzoletti erano stati introdotti in Africa dall'Europa soprattutto dai mercanti portoghesi e per questo motivo ancora oggi in alcune zone dell'Africa il nome dei \"kanga\" ricorda la parola portoghese \"len\u00e7o\", \"fazzoletto\"; per esempio, in alcuni luoghi vengono chiamati \"leso\". In particolare, potrebbe essere stata l'abitudine delle donne portoghesi di indossare caratteristici fazzoletti, in numero di quattro, cuciti insieme, per avvolgere il corpo o la testa, ad ispirare la versione dell'Africa orientale.\nIl disegno ha subito nel tempo una forte evoluzione. I primi \"kanga\" avevano un \"mji\" molto semplice, per esempio con una disposizione geometrica di cerchi. I \"pattern\" sono diventati via via pi\u00f9 complessi e pi\u00f9 colorati, e all'inizio del XX secolo si \u00e8 cominciato ad aggiungere al disegno il \"jina\", prima in arabo e poi sempre pi\u00f9 frequentemente in swahili o comunque in lettere romane.\nPur trattandosi di indumenti tipici dell'Africa orientale, i \"kanga\" sono spesso prodotti altrove. Nella prima met\u00e0 del XX secolo la maggior parte dei \"kanga\" erano realizzati in India e in Europa e importati in Africa. A partire dagli anni cinquanta diversi paesi africani (soprattutto Kenya e Tanzania) hanno intensificato la produzione locale. In Kenya, dopo l'indipendenza, il governo di Jomo Kenyatta incoraggi\u00f2 la produzione tessile in generale (identificandola come un settore industriale strategico per lo sviluppo economico del paese) e di \"kanga\" e \"kitenge\" in particolare (dato il valore simbolico di questi indumenti come rappresentativi dell'identit\u00e0 africana). Verso la fine del XX secolo la produzione africana di \"kanga\" e \"kitenge\" \u00e8 generalmente diminuita, per una serie di motivi: la concorrenza dei produttori asiatici (soprattutto la Cina), la crisi nella produzione locale di cotone e la crescente diffusione di indumenti occidentali di seconda mano, soprattutto provenienti dagli Stati Uniti e dall'Europa.\nLe frasi dei \"kanga\".\nAlcuni esempi di \"majina\":"}
{"id": "1727814", "revid": "767487", "url": "https://it.wikipedia.org/wiki?curid=1727814", "title": "Alpha Ethniki 1984-1985", "text": "L'Alpha Ethniki 1984-1985 fu la 49\u00aa edizione della massima serie del campionato di calcio greco, conclusa con la vittoria del PAOK Salonicco, al suo secondo titolo.\nCapocannoniere del torneo fu Thomas Mavros (), con 27 reti.\nFormula.\nCome nella stagione precedente le squadre partecipanti furono 16 e disputarono un girone di andata e ritorno per un totale di 30 partite.\nLe ultime due classificate furono retrocesse in Beta Ethniki.\nIl punteggio prevedeva due punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono quattro: i campioni alla Coppa dei Campioni 1985-1986, la vincitrice della coppa nazionale alla Coppa delle Coppe 1985-1986 e seconda e terza classificata alla Coppa UEFA 1985-1986.\nClassifica finale.\nLegenda:\nNote:"}
{"id": "1727816", "revid": "986213", "url": "https://it.wikipedia.org/wiki?curid=1727816", "title": "Federico Enrico di Brandeburgo-Schwedt", "text": "Biografia.\nFederico Enrico era l'ultimogenito di Filippo Guglielmo di Brandeburgo-Schwedt e della moglie Giovanna Carlotta di Anhalt-Dessau. Alla morte del padre, avvenuta nel 1711, fu posto sotto la tutela della madre e dello zio Federico I di Prussia.\nNel 1771, alla morte del fratello Federico Guglielmo, eredit\u00f2 il titolo di margravio di Brandeburgo-Schwedt.\nAlla sua morte, avvenuta nel 1788, non lasci\u00f2 eredi; pertanto i territori di Brandeburgo-Schwedt passarono alla Prussia. Lui fu l'ultimo margravio della linea di Brandeburgo-Schwedt. La linea cadetta degli Hohenzollern, di cui era capostipite il padre, si estinse con la morte della figlia.\nMatrimonio ed eredi.\nFederico Enrico spos\u00f2 la cugina Leopoldina Maria di Anhalt-Dessau, dalla quale ebbe due figlie:"}
{"id": "1727821", "revid": "15542992", "url": "https://it.wikipedia.org/wiki?curid=1727821", "title": "Hongmen", "text": ""}
{"id": "1727822", "revid": "15542998", "url": "https://it.wikipedia.org/wiki?curid=1727822", "title": "Emeishan", "text": ""}
{"id": "1727823", "revid": "36426", "url": "https://it.wikipedia.org/wiki?curid=1727823", "title": "San Miniato di Pisa", "text": ""}
