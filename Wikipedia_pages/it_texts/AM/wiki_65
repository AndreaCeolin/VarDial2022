{"id": "1717640", "revid": "125063710", "url": "https://it.wikipedia.org/wiki?curid=1717640", "title": "Mark Craney", "text": "\u00c8 stato uno dei pi\u00f9 incredibli batteristi moderni. Era autodidatta, aveva preso un'unica lezione di batteria e non continu\u00f2, In quanto il suo insegnante voleva che studiasse da destro visto che lo era. Per\u00f2 Mark voleva suonare da mancino e cos\u00ec fece. Amato e rispettato da gente come Vinnie Colaiuta, Terry Bozzio, David Garibaldi, Gregg Bissonette, Jeff Porcaro e tantissimi altri. Quando \u00e8 deceduto (2005) Phil Collins disse: \" Brother to Brother - una delle migliori perfomance di batteria (rivista \"Modern Drummer\"). Molti batteristi (tra cui anche quelli citati prima) negli anni hanno organizzato dei concerti per aiutarlo a raccogliere il denaro per il trapianto di un rene (durante il tour del 1986 con i Tower of Power si ammal\u00f2 - inizi\u00f2 con una infezione all'orecchio - fu poi costretto a dialisi). Sempre nel 2005 Vinnie Colaiuta disse: \"..ha aperto la strada a tutti noi batteristi\" (rivista \"Modern Drummer\"). Basta ascoltare il disco \"Brother to Brother\" (Gino Vannelli) per rendersi conto delle capacit\u00e0 di questo batterista molto amato non solo dagli \"addetti ai lavori\". La prima vera svolta importante nella sua carriera, professionalmente parlando, \u00e8 stata quando incontr\u00f2 un suo amico chitarrista Mike Miller (Gino Vannelli) a Los Angeles nel dicembre del 1975 che, in quel mese, stava collaborando con the Flower Brothers Band. Quindi venne a sapere che, Tom Flower, stava lavorando con il famoso violinista jazz-rock Jean Luc Ponty e proprio quest'ultimo stava cercando dei batteristi. Tent\u00f2 pi\u00f9 volte di farsi chiamare per l'audizione. Quando smise di telefonare (gennaio 1976) venne chiamato e fu immediatemente scelto. Tra il tour e il disco trascorsero nove mesi. Disse che fu molto duro \"tenere il passo\" con Ponty e la band. Incise il disco \"Imaginary Voyage\". Poi, alla fine del 1976 suon\u00f2 con il chitarrista ex Deep Purple Tommy Bolin per promuovere il suo disco solista \"Private eyes\" (mor\u00ec per droga il 04.12.1976). Ed ecco arrivare un disco che \u00e8 stato e rimane una pietra miliare per moltissimi batteristi (e non solo): \"Brother to Brother\" . Fu il vero \"trampolino di lancio\" per Mark nell'olimpo dei migliori batteristi moderni al mondo. Nel maggio del 1978 Mark seppe che il batterista di Gino Vannelli (Casey Scheurell) and\u00f2 a suonare proprio con Ponty. Mark allora chiam\u00f2 un amico che lavorava presso la casa discografica dell'epoca di Vannelli, la A. &amp; M. records, e mezzora dopo era gi\u00e0 a parlare proprio con Gino Vannelli! Raccont\u00f2 che quell'audizione fu come essere sotto un microscopio. \u00c8 stata davanti alla madre, al padre (era anche musicista/cantante) e fratelli di Gino (i famosi Joe e Ross - musicisti e collaboratori dello stesso Gino). Le sue capacit\u00e0 erano innegabili: ebbe subito il posto. Disse in seguito: \"fu una pressione incredibile\". Incise il famoso disco e and\u00f2 in tour per pi\u00f9 di un anno. Brother to Brother, nel 1978, arriv\u00f2 tra i primi dieci dischi della Billboard 100 Americana. A Vannelli gli valse anche il disco di platino e una nomination ai Grammy. Da ascoltare pezzi come: \"Appaloosa\", \"Evel Eye\", \"Wheels of life\" (una ballata con l'uso della doppia cassa - una cosa molto anomala non solo per l'epoca) e ovviamente \"Brother to Brother\" per capire la potenza, la creativit\u00e0 e la tecnica di Mark Craney.\n\u00c8 stato anche il batterista e percussionista del gruppo storico \"progressive\" dei Jethro Tull nel 1980. Ha inciso il disco \"A\" - ascoltare ad esempio \"Uniform\" oppure \"Flyingdale flyer\" dove, le capacit\u00e0 tecniche, ancora una volta (come per le musiche di Ponty e Vannelli), sono dimostrate a piene mani da questo incredibile batterista autodidatta.\n\u00c8, insieme a Doane Perry (statunitense) e Florian Opahle (tedesco), uno dei membri non britannici nella storia della band.\nNOTA: Mark Craney suon\u00f2 anche in alcune canzoni del disco di Gino Vannelli \"Black Cars\" (1984) ad esempio nella famosa ballata \"Hurts to Be in Love\" ma, da quando cominci\u00f2 ad ammalarsi nel 1986 (vedi durante il tour dei Tower of Power), lo possiamo ancora sentire (ad esempio), sempre con Gino Vannelli, nel disco \"Inconsolable man\" (1991). Si trattavano, in buona parte, di sovraincisioni come, ad esempio, di rullante e/o hi-hat in quanto, purtroppo, la sua malattia, gli provocava dei blocchi pi\u00f9 o meno forti agli arti soprattutto alle braccia e quindi non poteva sempre suonare normalmente. Infatti, proprio all'epoca di questo disco, Mark chiese a Gino Vannelli di partecipare al relativo tour cosa che non accade e il posto fu di Enzo Todesco anche se, il batterista scelto, era il canadese Vito Rezza il quale cambi\u00f2 idea a poche settimane dall'inizio del tour e consigli\u00f2, al posto suo, proprio Enzo. Infatti, a proposito di questa situazione, Gino Vannelli, in varie interviste, dopo la morte di Mark, disse che cerc\u00f2 di fargli capire che non era il caso venire a fare concerti. Aveva paura per lui e la sua salute. Fu una scelta molto difficile e sofferta per Gino Vannelli non solo per l'ammirazione e la stima verso questo musicista veramente eccezionale ma anche per un caro e vero amico."}
{"id": "1717641", "revid": "767487", "url": "https://it.wikipedia.org/wiki?curid=1717641", "title": "Benjamin Genton", "text": ""}
{"id": "1717645", "revid": "124377437", "url": "https://it.wikipedia.org/wiki?curid=1717645", "title": "La Loggia (disambigua)", "text": ""}
{"id": "1717653", "revid": "36426", "url": "https://it.wikipedia.org/wiki?curid=1717653", "title": "Villa di Granaiolo", "text": ""}
{"id": "1717655", "revid": "599013", "url": "https://it.wikipedia.org/wiki?curid=1717655", "title": "Fabrice Abriel", "text": "Carriera.\nClub.\nCresciuto nel , fu prestato al per 6 mesi quindi all' in Ligue 2 nella stagione 2001-2002 da cui fu ingaggiato definitivamente dopo 41 gare, per poi passare al e quindi al dove il pubblico gli fa vincere due volte di seguito il Merlus d'or (2007 et 2008). Si trasferisce quindi all', firmando un contratto di 3 anni.\nIl 30 settembre 2009 debutta in Champions League contro il allo Stadio Santiago Bernab\u00e9u nella sconfitta dell'O. Marsiglia per 3-0."}
{"id": "1717659", "revid": "1356084", "url": "https://it.wikipedia.org/wiki?curid=1717659", "title": "Autostrade in Romania", "text": "Il sistema autostradale della Romania \u00e8 composto da 7 autostrade in funzione per 918 chilometri complessivi (dato Dicembre 2020).\nPercorsi.\nDesignazione A con numero progressivo. Aggiornato al settembre 2020, in uso 918\u00a0km.\nPedaggio.\nPer prevenire incidenti e per manutenzione ordinaria la Compania Nationala de Administrare Infrastructuri Rutiere (CNAIR) non fa pagare il pagamento del pedaggio in base ai km percorsi, tranne che al ponte sul Danubio sulla A2, ma i veicoli che percorrono le autostrade e le strade nazionali devono pagare la vignetta elettronica (acquistabile nelle stazioni di servizio) detta \"roviniet\u0103\". In questo modo il pagamento del pedaggio \u00e8 forfettario.\nLe ammende vanno da 250 lei a 500 lei per autoveicoli, da 750 lei a 1.200 lei con veicoli con MTT di 3,5\u00a0t fino a 4.500 per i veicoli con MTT di 12\u00a0t per asse.\nTariffe versate alla CNADNR, presso la Po\u0219ta Rom\u00e2n\u0103 o distributori di benzina."}
{"id": "1717664", "revid": "599013", "url": "https://it.wikipedia.org/wiki?curid=1717664", "title": "Oscar Ewolo", "text": ""}
{"id": "1717667", "revid": "1870933", "url": "https://it.wikipedia.org/wiki?curid=1717667", "title": "Alain Cantareil", "text": ""}
{"id": "1717669", "revid": "110157", "url": "https://it.wikipedia.org/wiki?curid=1717669", "title": "Dream of Life", "text": "Dream of Life \u00e8 il quinto album della cantautrice statunitense Patti Smith, pubblicato nel 1988 per l'etichetta discografica Arista Records e prodotto da Jimmy Iovine.\nTracce.\nTutte le canzoni sono scritte da Patti Smith e Fred Sonic Smith."}
{"id": "1717672", "revid": "767487", "url": "https://it.wikipedia.org/wiki?curid=1717672", "title": "Kemal Bourhani", "text": ""}
{"id": "1717675", "revid": "1310927", "url": "https://it.wikipedia.org/wiki?curid=1717675", "title": "Nicolas Marin", "text": ""}
{"id": "1717677", "revid": "121613966", "url": "https://it.wikipedia.org/wiki?curid=1717677", "title": "John Cooke", "text": "Dopo la restaurazione della monarchia, Cooke fu condannato a morte per regicidio dal re Carlo II e impiccato, sventrato e squartato.\nBiografia.\nJohn Cooke era figlio di un coltivatore del Leicestershire; fu mandato a studiare presso il Wadham College di Oxford. Compiuti gli studi, divenne avvocato.\nIn una biografia del 2005 su Cooke, Geoffrey Robertson arriv\u00f2 alla conclusione che Cooke non era antimonarchico ma molto ligio al suo dovere: fu infatti costretto a condannare il re quando Carlo rifiut\u00f2 di riconoscere la legalit\u00e0 della corte o rispondere alle accuse di tirannia rivolte contro di lui. \nQuando, dopo il governo di Oliver Cromwell e Richard Cromwell, torn\u00f2 sul trono uno Stuart, Carlo II, Cooke non ottenne la grazia come molti dei regicidi, ma fu condannato a morte e giustiziato per impiccagione, sventramento e squartamento."}
{"id": "1717682", "revid": "599013", "url": "https://it.wikipedia.org/wiki?curid=1717682", "title": "Ulrich Le Pen", "text": ""}
{"id": "1717688", "revid": "599013", "url": "https://it.wikipedia.org/wiki?curid=1717688", "title": "Rafik Sa\u00effi", "text": ""}
{"id": "1717690", "revid": "110157", "url": "https://it.wikipedia.org/wiki?curid=1717690", "title": "Walkin' on the Sun", "text": "Walkin' on the Sun \u00e8 il primo singolo estratto dal primo album degli Smash Mouth, \"Fush Yu Mang\". Il brano diventa molto popolare e raggiunge in breve tempo la vetta della \"Billboard's Modern Rock Tracks\". La canzone presenta un ironico punto di vista del movimento hippie, esaltando gli ideali di pace ed amore con la conseguente conversione di questi ideali in altri pi\u00f9 commerciali."}
{"id": "1717694", "revid": "21880", "url": "https://it.wikipedia.org/wiki?curid=1717694", "title": "Cerianthus filiformis", "text": "Cerianthus filiformis \u00e8 un corallo della famiglia Cerianthidae.\nDescrizione.\nSpecie sciafila, le punte dei tentacoli sono bioluminescenti. Il tubo prodotto dall'animale affonda per anche due metri nella sabbia su cui si insedia."}
{"id": "1717699", "revid": "2108347", "url": "https://it.wikipedia.org/wiki?curid=1717699", "title": "Calendario perpetuo", "text": "Il calendario perpetuo \u00e8 un metodo che permette di ricavare il giorno della settimana (\"luned\u00ec, marted\u00ec, mercoled\u00ec, gioved\u00ec, venerd\u00ec, sabato, domenica\") di una qualsiasi data del calendario.\nSotto forma di algoritmo, uno dei pi\u00f9 semplici \u00e8 l'algoritmo creato da F. Berio consistente nel sommare 5 termini, facendo uso dell'operazione di modulo per ridurre il risultato della somma ad un valore inferiore a 7. Tale operazione (indicata dal simbolo \"mod\") \u00e8 analoga all'aritmetica dell'orologio (secondo cui ad es. le ore 15 corrispondono alle ore 3 poich\u00e9 15 mod 12 = 3) e consiste nel resto della divisione (quindi 18 mod 7 = 4 poich\u00e9 18 / 7 = 2 e il resto della divisione \u00e8 4; o, equivalentemente, poich\u00e9 togliendo 7 due volte da 18, il resto vale 4).\nL'algoritmo.\nCalendario gregoriano.\nPresa una data \"gg/mm/ssaa\", le sue componenti son descritte nella seguente tabella:\nL'algoritmo consiste nel determinare cinque addendi G, M, S, A, B e nel calcolare [(G + M + S + A + B) mod 7] ; l'operazione di modulo pu\u00f2 essere eseguita non solo dopo aver sommato i cinque addendi ma anche, opzionalmente, su qualunque addendo o somma parziale.\nIl giorno del mese (modulo 7) fornisce il primo addendo \"G\" dell'espressione finale:\nIl secondo addendo \"M\" \u00e8 un codice derivato dal mese, fornito dalla seguente tabella:\nIl terzo addendo \"S\" \u00e8 un codice derivato dal secolo, cio\u00e8 dalle prime due cifre \"ss\" dell'anno: ai 4 possibili risultati di \"\"ss\" mod 4\" si associa un numero S tale che:\ne quindi, per i primi secoli nell'ambito di validit\u00e0 del calendario gregoriano, risulta:\nIn realt\u00e0, al secondo e terzo addendo potrebbero essere attribuite sette combinazioni differenti di valori: la combinazione di valori qui presentata per \"M\" ed \"S\" \u00e8 quella ottimizzata per il secolo attuale poich\u00e9 per \"ss\" = 20 si ha \"S\" = 0.\nIl quarto addendo \"A\" si ricava dalle ultime due cifre \"aa\" dell'anno; poich\u00e9, nell'ambito di uno stesso secolo, i giorni della settimana si ripetono nel calendario gregoriano ogni 28 anni, si considera:\nIl quinto addendo \"B\" si ottiene a partire dalle ultime due cifre \"aa\" dell'anno, e rappresenta il numero di anni bisestili che sono sicuramente contenuti in \"aa\" anni (\"int\" indica la funzione \"parte intera\" del numero):\nAd esempio, per il 2023 il risultato dell'operazione \u00e8 5 poich\u00e9 23 contiene 5 blocchi interi di 4 anni ciascuno; aritmeticamente:\nDeterminati i cinque addendi, si calcola:\nLa formula fornisce un numero compreso tra 0 e 6 che indicher\u00e0 il giorno della settimana:\nI giorni antecedenti il \"venerd\u00ec 15 ottobre 1582\", data dell'entrata in vigore del calendario gregoriano, non possono essere calcolati con le tabelle S mostrate sopra poich\u00e9 era in vigore il calendario giuliano. L'algoritmo rimarr\u00e0 valido fino all'eventuale futura introduzione di correzioni al calendario gregoriano.\nCalendario giuliano.\nPer i giorni del calendario giuliano che vanno dall'anno 1 d.C. fino a \"gioved\u00ec 4 ottobre 1582\", ultimo giorno in cui tale calendario \u00e8 rimasto in vigore, si pu\u00f2 usare un algoritmo simile al precedente per conoscere il giorno della settimana corrispondente.\nRimane valido il formato della data, \"gg/mm/ssaa\", le cui componenti sono descritte da questa analoga tabella:\nL'algoritmo consiste ancora nel determinare i cinque addendi G, M, S, A, B e nel calcolare [(G + M + S + A + B) mod 7].\nIl giorno del mese (modulo 7) fornisce il primo addendo \"G\" dell'espressione finale:\nIl secondo addendo \"M\" \u00e8 il codice derivato dal mese, in questo caso fornito dalla seguente tabella:\nIl terzo addendo \"S\" \u00e8 il codice derivato dal secolo, cio\u00e8 dalle prime due cifre \"ss\" dell'anno. Per la determinazione di tale numero \"S\" si rileva la principale differenza rispetto al calendario gregoriano. Il suo valore si calcola a partire dalla formula:\ne quindi per i secoli del calendario giuliano in cui risulta valido tale algoritmo si ottiene:\nIl codice \"S\" associato al secolo \u00e8 determinato in modo diverso perch\u00e9 nel calendario giuliano erano considerati bisestili anche gli anni multipli di 100 e non multipli di 400. Per tale ragione ogni secolo comprende 25 anni bisestili e questo fa s\u00ec che, da un secolo all'altro, la numerazione si sposti indietro di una unit\u00e0.\nIl quarto addendo \"A\" si ricava dalle ultime due cifre \"aa\" dell'anno, cos\u00ec come nel precedente algoritmo; si ottiene quindi:\nAnche il quinto addendo \"B\" si ottiene come nell'algoritmo precedente a partire dalle ultime due cifre \"aa\" dell'anno:\nDeterminati i cinque addendi, si calcola:\nLa formula fornisce un numero compreso tra 0 e 6 che indicher\u00e0 il giorno della settimana:\nEsempi.\nCalendario giuliano\nData: 1 gennaio 1 d.C. (\"01/01/0001\")\nData: 29 febbraio 700 (\"29/02/0700\")\nData: 1 luglio 1114 (\"01/07/1114\")\nData: 4 ottobre 1582 (\"04/10/1582\")\nCalendario gregoriano\nData: 15 ottobre 1582 (\"15/10/1582\")\nData: 25 febbraio 1800 (\"25/02/1800\")\nData: 22 ottobre 2008 (\"22/10/2008\")\nData: 15 aprile 2097 (\"15/04/2097\")\nCriteri per il calcolo mnemonico.\nPer eseguire il calcolo mentalmente in modo efficiente, \u00e8 opportuno in primo luogo memorizzare la tabella che fornisce l'addendo M in una forma autoreferente. Un metodo \u00e8 memorizzare i nomi dei mesi troncati ad un numero di caratteri coincidente con il codice M (per non confondere i codici 5 e 6 \u00e8 opportuno spezzare le sigle di 6 caratteri in due parti):\nIn secondo luogo \u00e8 opportuno tener conto che la somma S+A+B (il contributo dovuto all'anno) non varia per un anno intero; quindi, almeno per l'anno corrente, basta memorizzarla ad inizio anno.\nIn terzo luogo, \u00e8 opportuno considerare che nell'ambito di un certo secolo (\"ss\" costante) il calendario si ripete ogni 28 anni (poich\u00e9 28 \u00e8 minimo comune multiplo di 7 e 4, in cui 7 \u00e8 la periodicit\u00e0 con cui si ripetono i giorni della settimana e 4 quella con cui si ripetono gli anni bisestili), quindi se l'anno \u00e8 maggiore o uguale a 28 basta considerare come anno quello ottenuto sottraendo 28 o un suo multiplo (56 o 84).\nInoltre \u00e8 da tener conto che, appena un addendo o una somma parziale risulta maggiore o uguale a 7, \u00e8 opportuno sottrarre immediatamente 7 o suoi multipli in modo da minimizzare i valori in gioco. In particolare, il valore 7 risulta equivalente a 0.\nInfine, \u00e8 necessario conoscere la regola che nel calendario gregoriano stabilisce quali anni siano bisestili: se \"aa\" \u00e8 diverso da 0, l'anno \u00e8 bisestile se \"aa\" \u00e8 divisibile per 4; se \"aa\" \u00e8 uguale a 0 (anni secolari), l'anno \u00e8 bisestile se \"ss\" \u00e8 divisibile per 4.\nLe operazioni da eseguire mentalmente (rapide nonostante l'apparente complessit\u00e0) sono quindi:\nAttraverso gli esempi viene illustrato come procedere operativamente per eseguire il calcolo.\nEsempi di calcolo mnemonico.\nSi illustrano in questa sezione esempi di calcolo dell'espressione (G + M + S + A + B) mod 7 in modo ottimizzato per essere eseguito mentalmente.\n\"01/01/2003\": pensando la data come 1 \"GEN NAI\" 2003, bisogna sommare 1 (il giorno) + 6 (\"GEN NAI\"); fin qui si ottiene 7: si sottrae subito 7 e resta 0; si prosegue sommando 0 (per il secolo attuale) + 3 (anno) + 0 (numero di bisestili in 3 anni) = 3, quindi \"mercoled\u00ec\".\n\"01/01/2000\": pensando la data come 1 \"GEN NAI\" 2000, bisogna sommare 1 (il giorno) + 5 (\"GEN NAI\" -1, cio\u00e8 6-1 perch\u00e9 il 2000 era bisestile) + 0 (per il secolo attuale) + 0 (anno) + 0 (numero di bisestili in 0 anni) = 6, quindi \"sabato\".\n\"01/01/2004\": pensando la data come 1 \"GEN NAI\" 2004, bisogna sommare 1 (il giorno) + 5 (\"GEN NAI\" -1 perch\u00e9 il 2004 era bisestile) + 0 (per il secolo attuale) + 4 (anno); fin qui si ottiene 10: si sottrae subito 7 e resta 3; si prosegue sommando 1 (numero di bisestili in 4 anni) = 4, quindi \"gioved\u00ec\".\n\"01/03/2000\": pensando la data come 1 \"MA\" 2000, bisogna sommare 1 (il giorno) + 2 (\"MA\") + 0 (per il secolo attuale) + 0 (anno) + 0 (numero di bisestili in 0 anni) = 3, quindi \"mercoled\u00ec\".\n\"08/03/2000\": pensando la data come 8 \"MA\" 2000, si considera 8 (il giorno); si pu\u00f2 sottrarre subito 7 e resta 1; si prosegue sommando 2 (\"MA\") + 0 (per il secolo attuale) + 0 (anno) + 0 (numero di bisestili in 0 anni) = 3, quindi \"mercoled\u00ec\".\n\"25/12/2000\": pensando la data come 25 \"DICE\" 2000, si considera 25 (il giorno); si pu\u00f2 sottrarre subito 21 (multiplo di 7) e resta 4; si prosegue sommando 4 (\"DICE\"), ottenendo 8; si pu\u00f2 sottrarre subito 7 e resta 1; si prosegue sommando 0 (per il secolo attuale) + 0 (anno) + 0 (numero di bisestili in 0 anni) = 1, quindi \"luned\u00ec\".\n\"01/10/2003\": pensando la data come 1 \"OTT OBR\" 2003, si considera 1 (il giorno) + 6 (\"OTT OBR\"), ottenendo 7; si pu\u00f2 sottrarre subito 7 e resta 0; si prosegue sommando 0 (per il secolo attuale) + 3 (anno) + 0 (numero di bisestili in 3 anni) = 3, quindi \"mercoled\u00ec\".\n\"01/10/2004\": pensando la data come 1 \"OTT OBR\" 2004, si considera 1 (il giorno) + 6 (\"OTT OBR\"), ottenendo 7; si pu\u00f2 sottrarre subito 7 e resta 0; si prosegue sommando 0 (per il secolo attuale) + 4 (anno) + 1 (numero di bisestili in 4 anni) = 5, quindi \"venerd\u00ec\".\n\"01/10/2005\": pensando la data come 1 \"OTT OBR\" 2005, si considera 1 (il giorno) + 6 (\"OTT OBR\"), ottenendo 7; si pu\u00f2 sottrarre subito 7 e resta 0; si prosegue sommando 0 (per il secolo attuale) + 5 (anno) + 1 (numero di bisestili in 5 anni) = 6, quindi \"sabato\".\n\"19/03/2007\": pensando la data come 19 \"MA\" 2007, si considera 19 (il giorno); si pu\u00f2 sottrarre subito 14 (multiplo di 7) e resta 5; si prosegue sommando 2 (\"MA\"), ottenendo 7; si pu\u00f2 sottrarre subito 7 e resta 0; si prosegue sommando 0 (per il secolo attuale) + 0 (anno = 7, ma si pu\u00f2 sottrarre immediatamente 7) + 1 (numero di bisestili in 7 anni) = 1, quindi \"luned\u00ec\".\n\"19/03/2008\": pensando la data come 19 \"MA\" 2008, si considera 19 (il giorno); si pu\u00f2 sottrarre subito 14 (multiplo di 7) e resta 5; si prosegue sommando 2 (\"MA\"), ottenendo 7; si pu\u00f2 sottrarre subito 7 e resta 0; si prosegue sommando 0 (per il secolo attuale) + 1 (anno = 8, ma si pu\u00f2 sottrarre immediatamente 7) + 2 (numero di bisestili in 8 anni) = 3, quindi \"mercoled\u00ec\".\n\"19/03/2036\": pensando la data come 19 \"MA\" 2036, si considera 19 (il giorno); si pu\u00f2 sottrarre subito 14 (multiplo di 7) e resta 5; si prosegue sommando 2 (\"MA\"), ottenendo 7; si pu\u00f2 sottrarre subito 7 e resta 0; si prosegue sommando 0 (per il secolo attuale); essendo l'anno maggiore o uguale a 28, si sottrae 28 e resta 8 (perch\u00e9 il calendario del 2036 coincide con quello del 2008), quindi si considera per l'anno il valore 8; si prosegue perci\u00f2 sommando 1 (anno = 8, ma si pu\u00f2 sottrarre immediatamente 7) + 2 (numero di bisestili in 8 anni) = 3, quindi \"mercoled\u00ec\".\n\"19/03/1936\": pensando la data come 19 \"MA\" 1936, si considera 19 (il giorno); si pu\u00f2 sottrarre subito 14 (multiplo di 7) e resta 5; si prosegue sommando 2 (\"MA\"), ottenendo 7; si pu\u00f2 sottrarre subito 7 e resta 0; si prosegue sommando 1 (per il secolo scorso); essendo l'anno maggiore o uguale a 28, si sottrae 28 e resta 8 (perch\u00e9 il calendario del 1936 coincide con quello del 1908), quindi si considera per l'anno il valore 8; si prosegue perci\u00f2 sommando 1 (anno = 8, ma si pu\u00f2 sottrarre immediatamente 7) + 2 (numero di bisestili in 8 anni) = 4, quindi \"gioved\u00ec\".\n\"31/12/1999\": pensando la data come 31 \"DICE\" 1999, si considera 31 (il giorno); si pu\u00f2 sottrarre subito 28 (multiplo di 7) e resta 3; si prosegue sommando 4 (\"DICE\"), ottenendo 7; si pu\u00f2 sottrarre subito 7 e resta 0; si prosegue sommando 1 (per il secolo scorso); essendo l'anno maggiore o uguale a 28, si sottrae un multiplo di 28 (56 o 84, in questo caso 84) e resta 15 (perch\u00e9 il calendario del 1999 coincide con quello del 1915), quindi si considera per l'anno il valore 15; si prosegue perci\u00f2 sommando 1 (anno = 15, ma si pu\u00f2 sottrarre immediatamente 14 che \u00e8 multiplo di 7) + 3 (numero di bisestili in 15 anni) = 5, quindi \"venerd\u00ec\". (Notare che il giorno successivo, \"01/01/2000\", era \"sabato\").\n\"01/01/2100\": pensando la data come 1 \"GEN NAI\" 2100, bisogna sommare 1 (il giorno) + 6 (\"GEN NAI\", cio\u00e8 6 perch\u00e9 il 2100 non sar\u00e0 bisestile); fin qui si ottiene 7: si sottrae subito 7 e resta 0; si prosegue sommando 5 (per il prossimo secolo) + 0 (anno) + 0 (numero di bisestili in 0 anni) = 5, quindi \"venerd\u00ec\".\nCalendari perpetui storici.\nUn calendario perpetuo fu costruito nel 1741-1741 per il re di Francia Luigi XV. Composto di quattro pannelli in bronzo dorato al mercurio, ha tasselli mobili in smalto bianco che recano date. Ogni pannello ha una cimasa con le insegne reali e con questa scritta\u02d0\u00abAlmanch perp\u00e9tuel et toujours nouveau d\u00e9di\u00e9 au Roi\u00bb. Ai lati della scritta ci sono il sole e la luna dipinti in oro. Ogni pannello \u00e8 diviso in verticale in tre parti, una per ogni mese del trimestre. Ogni parte \u00e8 divisa a sua volta in tre colonne, dotate di tasselli scorrevoli smaltati\u02d0 nella prima colonna ci sono i giorni della settimana e le fasi della luna; nella seconda colonna c'\u00e8 la data in cifra; nella terza colonna ci sono i giorni festivi, insieme al segno zodiacale smaltato e a colori e al nome del mese in bianco e nero. Lo spostamento dei tasselli consente di regolare le date ogni anno."}
{"id": "1717701", "revid": "125304874", "url": "https://it.wikipedia.org/wiki?curid=1717701", "title": "Johann Franz Schenk von Stauffenberg", "text": "Biografia.\nJohann Franz Schenck von Stauffenberg nacque il 18 febbraio 1658 a Lautlingen (attuale quartiere di Albstadt) come il quarto dei cinque figli di Wolfgang Friedrich Schenck von Stauffenberg e di Anna Barbara von Wernau. Apparteneva dunque alla casata dei Stauffenberg. Sei giorni dopo la sua nascita venne battezzato nella chiesa parrocchiale di San Giovanni, non lontano dalla sua casa.\nEgli era imparentato alla lontana con il Principe-Vescovo di Costanza, Franz Johann Vogt von Altsummerau und Prassberg, e con la Badessa del monastero di Buchau, Marie Franziska von Montfort (c. 1660-1742, occupava il ruolo di Badessa dal 1693).\nJohann Franz complet\u00f2 i propri studi nel 1675 a Dillingen a.d.Donau, prima di ricevere nel 1667 il titolo di Canonico di Costanza. Suo padre mor\u00ec nel 1676 e sua madre nel 1681, lasciandolo orfano a soli 23 anni. Per questo motivo, egli venne messo a tutela presso due suoi zii, Hans Georg von Wernau e Franz William von Stain.\nNel 1682 riusc\u00ec ad ottenere anche il canonicato di Augusta. Quando l'Imperatore Leopoldo I aveva elevato la famiglia Stauffenberg al titolo baronale ereditario il 20 gennaio 1698, Johann Franz venne chiamato a svolgere il ruolo di Cantore nella Cattedrale di Costanza.\nVescovo di Costanza.\nDal 1694 divenne Coadiutore del Vescovo di Costanza (carica che solitamente reggeva la diocesi in assenza del titolare e che spesso costituiva il passo precedente all'elezione come Vescovo di una diocesi), Marquard Rudolf von Rodt. Il Vescovo von Rodt mor\u00ec il 10 giugno 1704 e la questione della nuova elezione si dimostr\u00f2 molto importante non solo per il capitolo della cattedrale e per la Diocesi di Costanza, ma anche per il governo stesso dello stato. Nel paese, infatti, imperversavano gli scenari bellici della Guerra di successione spagnola, dove la Francia si era alleata con la Baviera. Ad ogni modo, Johann Franz Schenl von Stauffenberg venne eletto il 21 luglio 1704 attorno alle 3.30. La Diocesi di Costanza era all'epoca una delle diocesi moderate pi\u00f9 grandi per estensione territoriale del Sacro Romano Impero.\nIl nuovo vescovo ad ogni modo era ben cosciente del compito non facile che gli sarebbe spettato. Egli scrisse una lettera il 24 luglio 1704 a Papa Clemente XI nelle quali disse \"...devo accogliere questo peso sulle mie spalle, che non sono forse capaci di sopportare un tale peso...\".\nLa situazione della diocesi non era infatti delle pi\u00f9 floride: gli alti deviti dei suoi predecessori avevano contribuito a peggiorare l'economia statale, e i capitali in Svizzera che appartenevano alla diocesi, non erano disponibili. Fu perci\u00f2 necessario inaugurare una complessa opera diplomatica che rafforzasse la situazione nuovamente.\nVescovo di Augusta.\nSuccessivamente Johann Franz divenne anche Coadiutore di Augusta. Qui il Vescovo Alessandro Sigismondo del Palatinato-Neuburg, suo rivale all'elezione di Costanza del 1704, non era in grado di amministrare la diocesi per le continue e pesanti indisposizioni. Questo fatto spinse il capitolo di Augusta a creare la necessit\u00e0 di un nuovo Coadiutore. L'11 giugno 1714, infine, il capitolo della Cattedrale di Augusta scelse Johann Franz quale successore alla sede episcopale, appoggiato in questo dal Principe Giovanni Guglielmo del Palatinato, fratello del vescovo ammalato, il quale si congratul\u00f2 per la scelta del capitolo. La sua elezione godette dell'apprezzamento esplicito anche dell'Imperatore Carlo VI.\nPer queste sue manie di riforma, ad ogni modo, il capitolo di Augusta gli fu opposto. Seppur malato, si ha ragione di credere che il Vescovo Alessandro abbia giocato un ruolo di \"Eminenza nera\" in tutto questo, il quale per\u00f2 mor\u00ec nel 1737, lasciando il governo completamente nelle mani di Johann Franz.\nJohann Franz si impegn\u00f2 quindi in particolar modo per sanare le casse dello stato, avvalendosi di fedeli amministratori quali il Nunzio Apostolico Palucci a Lucerna. Oper\u00f2 anche per la repressione degli scritti presenti all'indice dei libri proibiti.\nUltimi anni.\nDopo molti anni di governo, Johann Franz dovette iniziare a ridurre la propria attivit\u00e0 pastorale, all'et\u00e0 di 82 anni. Comp\u00ec un viaggio da Dillingen a Meersburg e quindi a Hegne e poi a Me\u00dfkirch, dove celebr\u00f2 le nozze d'oro della Contessa Maria Teresa di Sulz. Mor\u00ec poco dopo la solenne celebrazione, il 12 giugno 1740.\nSecondo le proprie intenzioni, venne sepolto nella cattedrale di Costanza dove la sua tomba si trova tutt'oggi, nella pavimentazione dell'entrata a Nord.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1717706", "revid": "92723", "url": "https://it.wikipedia.org/wiki?curid=1717706", "title": "Diocesi di Costanza", "text": "La diocesi di Costanza (in latino: \"Dioecesis Constantinensis\") \u00e8 una sede soppressa della Chiesa cattolica.\nTerritorio.\nLa diocesi, una delle pi\u00f9 vaste dell'Impero tedesco di cui era parte integrante, comprendeva parte degli odierni territori della Svizzera tedesca, del Baden-W\u00fcrttemberg tedesco e del Vorarlberg austriaco. Confinava a nord con le diocesi di Strasburgo, di Spira e di W\u00fcrzburg; ad est con la diocesi di Augusta; a sud con le diocesi di Coira, di Sion e di Losanna; ad ovest con la diocesi di Basilea e ancora con quella di Strasburgo.\nSede vescovile era la citt\u00e0 di Costanza, dove fungeva da cattedrale la chiesa di Nostra Signora.\nNel 1769 la diocesi, che si estendeva su circa 36.000\u00a0km\u00b2, comprendeva 1.254 parrocchie e 918 cappellanie, 243 abbazie, monasteri e conventi, 37 collegiate e 52 capitoli. La popolazione cattolica raggiungeva circa 900.000 abitanti con 3.774 preti secolari, 2.764 monaci e religiosi, 3.147 religiose.\nArcidiaconati e decanati.\nPrima della riforma protestante, la diocesi era suddivisa in 10 arcidiaconati e 67 decanati; questa suddivisione risalirebbe almeno al XII secolo. Dopo il XVI secolo, la suddivisione amministrativa della diocesi sub\u00ec dei cambiamenti per il passaggio di molte parrocchie e decanati al protestantesimo; nel 1769 la diocesi comprendeva 52 decanati, con lo stesso numero di arcidiaconati.\nNon facevano parte della suddivisione amministrativa diocesana i territori sottoposti all'autorit\u00e0 diretta del principe-vescovo (ossia il principato vescovile), la citt\u00e0 di Costanza, le collegiate il cui capitolo era esente dalla giurisdizione episcopale, le abbazie territoriali presenti nel territorio diocesano (le pi\u00f9 importanti erano quelle di Reichenau e di Mehrerau).\nAbbazie, conventi e monasteri.\nInnumerevoli furono gli istituti religiosi o monastici presenti nella diocesi di Costanza. Nel Medioevo divennero dei centri importanti di irradiamento spirituale e culturale: le biblioteche e gli scriptoria di San Gallo e di Reichenau e i pellegrinaggi mariani ad Einsiedeln ebbero una notoriet\u00e0 in tutta Europa. I monasteri dapprima secondo la regola di San Colombano e poi regola di San Benedetto nella Foresta Nera contribuirono allo sviluppo agricolo e pastorizio della regione. I movimenti di riforma monastica di Hirsau e di Cluny ebbero largo influsso nei monasteri della diocesi e decine furono i monasteri affiliati (o priorati) a questi due centri di riforma. Oltre una decina furono le abbazie elevate alla dignit\u00e0 di abbazie imperiali. Largo successo ebbero pure i monasteri degli ordini mendicanti, che si svilupparono nelle pi\u00f9 importanti citt\u00e0 e nelle campagne.\nIn due occasioni, i monasteri e le abbazie della diocesi ebbero a soffrire. La prima quando si diffuse e si afferm\u00f2 la riforma protestante (XVI secolo), che port\u00f2 alla sparizione di diversi edifici religiosi o per abbandono o per confisca o semplicemente perch\u00e9 passati al protestantesimo. La seconda con la secolarizzazione dell'inizio Ottocento, che port\u00f2 alla soppressione della quasi totalit\u00e0 dei conventi monastici.\nTra le diverse abbazie, conventi e monasteri, si ricordano:\nStoria.\nLe origini.\nRestano ancora oggi incerte e avvolte nell'oscurit\u00e0 le origini della diocesi di Costanza. La tesi tradizionale, difesa da storici tedeschi ed elvetici a partire dal XVI secolo, sostiene che la diocesi abbia avuto origine dal trasferimento della sede di Vindonissa, l'odierna Windisch, a Costanza. Gli studi di Marius Besson, di Louis Duchesne e di altri studiosi alla fine dell'Ottocento e gli inizi del Novecento hanno smontato questa tesi, dimostrando la continuit\u00e0 nelle cronotassi dei vescovi di Avenches e di Windisch con quelli di Losanna.\nCostanza sarebbe perci\u00f2 sorta: o come creazione \"ex novo\" nell'ottica di un avamposto cristiano nella terra occupata dagli Alemanni, ancora pagani; o come smembramento dell'antica \"civitas Helvetiorum\", con l'assegnazione della parte romanizzata alla diocesi di Losanna e della parte occupata dagli Alemanni a Costanza, territorio quest'ultimo che si spingeva a nord ben oltre il vecchio \"limes\" romano. Questa tesi \u00e8 quella oggi maggiormente adottata dagli storici e sostenuta dagli autori di \"Helvetia Sacra\", di \"Germania Sacra\" e del \"Dizionario storico della Svizzera\".\nIncerto \u00e8 anche il periodo in cui sarebbe sorta la diocesi di Costanza. La tesi tradizionale, riconoscendo come primo vescovo Bubulco di Windisch (517), ammetteva un'origine tardo-antica, tra la fine del V secolo e l'inizio del VI, della diocesi di Vindonissa e il suo trasferimento a Costanza nel terzo quarto del VI secolo. Oggi si ammette la fondazione della diocesi di Costanza tra la fine del VI e l'inizio del VII secolo, con l'affermarsi dei confini definitivi tra le varie trib\u00f9 germaniche. La \"Series episcoporum Constantiensium\", redatta nel XII secolo, riporta un elenco iniziale di vescovi non documentabili con certezza; il primo vescovo storicamente documentato \u00e8 Auduino, morto nel 736. Dall'VIII secolo la diocesi entr\u00f2 a far parte della provincia ecclesiastica dell'arcidiocesi di Magonza.\nGi\u00e0 nel VI secolo il cristianesimo pot\u00e9 diffondersi e consolidarsi grazie all'opera dei monaci missionari irlandesi o di scuola irlandese san Fridolino, l'abate san Colombano fondatore dell'abbazia di Luxeuil nel 590, una delle pi\u00f9 importanti e conosciute del Regno Franco e matrice di centinaia di monasteri in tutto il regno grazie ai suoi monaci, fra cui spiccano il compagno di Colombano san Gallo, San Landolino, san Chiliano, san Trudperto e san Pirmino che furono i primi missionari del monachesimo irlandese ad evangelizzare gli Alemanni sul Reno e sul Lago di Costanza fondando i primi monasteri che seguirono la regola di San Colombano.\nL'epoca medievale e moderna.\nA partire solamente dall'epoca carolingia la diocesi assunse quella fisionomia che manterr\u00e0 fino alla sua soppressione. In quest'epoca, essa fu governata da eminenti pastori, due dei quali furono canonizzati, san Corrado, patrono della diocesi, e san Gebardo. Tra i vescovi si distinsero: Salomone I (\u2020 871), che riconobbe l'esenzione dell'abbazia di San Gallo e fu incaricato di diverse missioni diplomatiche da Ludovico il Germanico; e il nipote Salomone III (\u2020 920), che intervenne con energia nelle competizioni politiche del suo tempo, edific\u00f2 le mura di Costanza che resistettero nel 926 all'assalto degli Ungari, e fece costruire diverse chiese e una nuova residenza episcopale.\nLa lotta per le investiture nell'XI secolo caus\u00f2 uno scisma, originato dall'opposizione del vescovo Otto von Lierheim (1071-1086) ad attuare nella sua diocesi le riforme volute da papa Gregorio VII per l'intera Chiesa cattolica. La scomunica di Otto nel 1080 origin\u00f2 una doppia serie episcopale, una alleata con l'imperatore e l'altra fedele ai papi di Roma. Tra i vescovi \"romani\" si distinse in particolare Gebhard von Z\u00e4hringen il quale, con l'appoggio delle grandi abbazie presenti nel territorio diocesano, riusc\u00ec a propagare la riforma gregoriana lottando contro la simonia, a favore del celibato ecclesiastico, e nella fondazione di nuovi monasteri.\nIn un privilegio dell'imperatore Federico I del 1155 \u00e8 contenuta la prima attestazione delle propriet\u00e0 dei vescovi di Costanza e dunque l'esistenza di un principato vescovile, pienamente formato nel XIII secolo. Esso era uno dei pi\u00f9 piccoli dell'Impero e consisteva essenzialmente in diritti e localit\u00e0 a nord e a sud del lago di Costanza e dell'alto corso del Reno. Con la riforma protestante i territori del principato si compattarono con l'annessione dell'abbazia di Reichenau.\nLa diocesi visse un altro momento di divisione in occasione dello scisma d'Occidente, durante il quale essa si trov\u00f2 divisa fra le due obbedienze. Aderirono al papa di Roma la maggior parte dei cantoni svizzeri e le sue principali citt\u00e0 (Zurigo e Lucerna) e la regione orientale della diocesi con l'abbazia di San Gallo; parteggiarono invece per i papi avignonesi i territori sottomessi agli Asburgo, alcune citt\u00e0 minori svizzere e tedesche (Sciaffusa, Aarau, Friburgo in Brisgovia, Winterthur) e la maggior parte dei monasteri della Foresta Nera e dell'Argovia. Tra i due partiti ebbe la meglio quello romano, soprattutto perch\u00e9 il vescovo avignonese Henri P\u00e9yer govern\u00f2 la diocesi come amministratore, ma non mettendovi pi\u00f9 piede dopo la sua nomina a Valence. Lo scisma fu risolto proprio a Costanza, con la convocazione da parte dell'imperatore Sigismondo di un concilio che riport\u00f2 l'unit\u00e0 nella Chiesa occidentale.\nIl XVI secolo vide l'affermarsi in molti ambienti e settori della diocesi della riforma protestante, grazie alle idee di Martin Lutero provenienti da nord, ma soprattutto grazie all'affermarsi al suo interno di un movimento riformatore originato dal pensiero e dalla teologia di Ulric Zwingli, predicatore della collegiata di Zurigo. I vescovi di questo periodo, Hugo von Hohenlandenberg, Johann von Lupfen e Johann von Weeze, non furono in grado di affrontare le spinte riformistiche e a nulla valsero le vittorie militari della lega cattolica su quella protestante per fermarle. La diocesi, pur mantenendo la sua integrit\u00e0 territoriale e strutturale, vide il passaggio alla riforma di molte parrocchie, monasteri e abbazie, sia nella parte svizzera che in quella tedesca; la stessa citt\u00e0 episcopale pass\u00f2 ai riformati. In questo contesto, nell'agosto 1526 il vescovo Hugo von Hohenlandenberg e il capitolo della cattedrale abbandonarono Costanza e si rifugiarono il primo a Meersburg e il secondo a Radolfzell. Il vescovo rimase a Meersburg fino alla soppressione della diocesi, mentre il capitolo ritorn\u00f2 a Costanza dopo il passaggio della citt\u00e0 all'Austria e il conseguente ripristino della fede cattolica (1548).\nCon l'affermarsi della riforma, la diocesi si trov\u00f2 trasformata in un puzzle confessionale. In ogni arcidiaconato le posizioni cattoliche erano per lo pi\u00f9 minoritarie: 17 decanati erano rimasti cattolici, 16 erano passati interamente alla riforma, gli altri decanati erano divisi fra le due confessioni; passarono alla nuova fede 658 parrocchie e 33 tra monasteri e abbazie. La controriforma cattolica, grazie all'opera dei Cappuccini e dei Gesuiti, riusc\u00ec a riportare alla fede cattolica un buon numero di parrocchie, ma non a ristabilire l'unit\u00e0 nella diocesi.\nContestualmente al propagarsi della riforma protestante, si svilupp\u00f2, nei cantoni rimasti cattolici della Svizzera, un movimento separatista con lo scopo di erigere una nuova diocesi nei suddetti territori distinta da quella di Costanza. A capo di questo movimento si posero le grandi abbazie elvetiche, in particolare quelle di Einsiedeln e di San Gallo, che, a causa della lontananza del vescovo, esercitavano di fatto la giurisdizione sui territori circostanti. Questo comport\u00f2 l'insorgere di un lungo e penoso conflitto tra vescovi e abati, in particolare quello di San Gallo, che si concluse solo nel 1613; le controversie fra vescovi e abati di San Gallo furono riprese nel Settecento.\nL'applicazione dei decreti del concilio di Trento fu ostacolata dalla grandezza della diocesi e dalla rivalit\u00e0 fra le fazioni cattoliche. Le visite pastorali erano pressoch\u00e9 impossibili e nella parte svizzera furono demandate agli abati di San Gallo; e il seminario fu aperto a Meersburg solo nel 1735 grazie all'opera del vescovo Johann Franz Schenk von Stauffenberg.\nLa soppressione.\nLa situazione politica europea alla fine del Settecento, la rivoluzione francese, la \"Reichsdeputationshauptschluss\" del 1803 e il congresso di Vienna del 1815 causarono la fine della diocesi di Costanza. In particolare la soppressione del Sacro Romano Impero port\u00f2 alla divisione del territorio diocesano fra due nuove entit\u00e0 politiche, la Confederazione germanica e la Svizzera; per il principio della territorialit\u00e0 delle Chiese, quella di Costanza non poteva pi\u00f9 sopravvivere.\nQuesti i passi pi\u00f9 importanti che portarono alla sua soppressione:\nCronotassi dei vescovi.\nIl pi\u00f9 antico catalogo dei vescovi di Costanza, la \"Series episcoporum Constantiensium\", risale al XII secolo e si apre con un elenco di una quindicina di nomi per lo pi\u00f9 sconosciuti e non documentati storicamente, ad eccezione di alcuni di loro menzionati nella vita di san Gallo e nelle tradizioni legate a questo santo, sulla cui storicit\u00e0 tuttavia non tutti gli storici sono unanimi.\nLa presente cronotassi segue quella proposta da Helmut Maurer nell'opera \"Das Bistum Konstanz 5. Die Konstanzer Bisch\u00f6fe\", adottata anche dal \"Dizionario storico della Svizzera\"."}
{"id": "1717710", "revid": "453768", "url": "https://it.wikipedia.org/wiki?curid=1717710", "title": "Gran Premio del Canada 1976", "text": "Il Gran Premio del Canada 1976 \u00e8 stata la quattordicesima prova della stagione 1976 del Campionato mondiale di Formula 1. Si \u00e8 corsa domenica 3 ottobre 1976 sul Circuito di Mosport. La gara \u00e8 stata vinta dal britannico James Hunt su McLaren-Ford Cosworth; per il vincitore si tratt\u00f2 del sesto successo nel mondiale. Ha preceduto sul traguardo il francese Patrick Depailler su Tyrrell-Ford Cosworth e lo statunitense Mario Andretti su Lotus-Ford Cosworth. Per la McLaren si tratt\u00f2 del ventesimo successo nel mondiale di F1.\nVigilia.\nSviluppi futuri.\nLa Scuderia Ferrari liber\u00f2 per il Clay Regazzoni. Il ticinese fu vicino alla firma con McLaren e Brabham.\nGran Premio di Gran Bretagna.\nIn merito al Gran Premio di Gran Bretagna, gara vinta da James Hunt, davanti a Niki Lauda e Jody Scheckter, la FIA, il 24 settembre, decise per la squalifica di Hunt, reo di aver utilizzato il muletto al fine di riallinearsi sulla griglia di partenza. Subito dopo la gara erano stati inviati diversi reclami in merito alla decisione di riammettere al via Hunt. Inizialmente tali reclami erano stati rigettati dalla direzione di corsa, che confermava invece la squalifica di Regazzoni e Laffite.\nIn tal modo Lauda sal\u00ec in classifica a 61 punti, contro i 47 di Hunt e i 40 di Scheckter. Essi erano gli unici tre conduttori che potevano ancora vincere il campionato piloti.\nAnalisi per il campionato piloti.\nA tre gare dal termine Lauda avrebbe potuto gi\u00e0 laureearsi campione del mondo piloti. Il regolamento del campionato prevedeva che contassero solo i migliori 7 risultati dei primi 8 gran premi, e i migliori 7 degli ultimi 8. Nessuno dei tre piloti era messo nella condizione di dover scartare dei punti degli ultimi tre gran premi. Niki Lauda aveva gi\u00e0 vinto in 5 occasioni, James Hunt aveva quattro vittorie, mentre Jody Scheckter solo una.\nLauda avrebbe vinto il mondiale se:\nAnalisi per il campionato costruttori.\nAnche la Scuderia Ferrari poteva gi\u00e0 vincere la coppa riservata ai costruttori. Anche in questo caso il regolamento prevedeva che contassero solo i migliori 7 risultati delle ultime otto gare, e anche in questo caso nessuna delle tre case ancora in lizza (oltre alla Ferrari anche Tyrrell-Ford Cosworth e McLaren-Ford Cosworth) doveva scartare punti negli ultimi tre gran premi. Marcava punti solo la prima delle vetture al traguardo.\nLa Ferrari avrebbe vinto la sua coppa se:\nAspetti tecnici.\nIl gran premio torn\u00f2 dopo un anno di assenza. I piloti per\u00f2 si lamentarono delle condizioni del tracciato che presentava un asfalto in cattive condizioni e dei \"guard-rail\" non fissati in maniera sicura. Gli organizzatori per\u00f2 assicurarono che erano stati effettuati tutti i lavori richiesti dalla CSI.\nAspetti sportivi.\nIn luglio venne deciso di far slittare di una settimana il gran premio, previsto per il 26 settembre, che venne cos\u00ec fissato al 3 ottobre.\nLa Scuderia Ferrari rinunci\u00f2 a iscrivere una terza vettura per il gran premio: cos\u00ec solo Lauda e Regazzoni vi presero parte, mentre Carlos Reutemann non venne pi\u00f9 impiegato fino al termine della stagione. Larry Perkins, fino a quel momento al volante della Boro, pass\u00f2 alla Brabham, per prendere il posto di Rolf Stommelen. La Boro non fece pi\u00f9 nessuna apparizione nel mondiale 1976.\nIl neozelandese Chris Amon, dopo essere stato licenziato dall'Ensign all'indomani del Gran Premio di Germania per essersi rifiutato di prendere il via alla seconda partenza, dopo l'incidente di Niki Lauda, venne ingaggiato dalla Wolf-Williams. Per lui si trattava del quattordicesimo, e ultimo, costruttore diverso per il quale corse nel mondiale. Amon detiene cos\u00ec il record, ancora imbattuto, di pilota che \u00e8 stato ingaggiato dal pi\u00f9 alto numero di costruttori diversi per una gara del mondiale. Non si vide pi\u00f9 invece Alessandro Pesenti-Rossi, cos\u00ec come continu\u00f2 a mancare la RAM.\nQualifiche.\nResoconto.\nNella prima giornata di prove queste iniziarono con mezz'ora di ritardo, per consentire agli operai di terminare i lavori di miglioramento del tracciato. I piloti per\u00f2 erano ancora incerti in merito alla sicurezza, tanto che vi fu una riunione della commissione apposita composta da Niki Lauda, Jody Scheckter, Emerson Fittipaldi e Carlos Pace, che prese il posto di James Hunt.\nIl miglior tempo venne fatto da Vittorio Brambilla su March in 1'13\"333, nella seconda parte delle prove, davanti a Hunt (che aveva ottenuto il suo miglior tempo nella prima sessione) e Mario Andretti. Le Ferrari, dopo aver ottenuto tempi deludenti nella prima sessione, migliorarono nella seconda, con Regazzoni che chiuse col quinto tempo di giornata.\nChris Amon e Harald Ertl furono protagonisti di un incidente.\nLa McLaren mise in dubbio la regolarit\u00e0 della sistemazione del radiatore dell'olio sulla Ferrari 312 T2. I tecnici accertarono che tale sistemazione era contraria al regolamento, ma decisero di non eliminare dalla lista dei tempi le vetture di Maranello, considerando che tale soluzione non aveva dato loro nessun vantaggio. I radiatori vennero per\u00f2 modificati per il sabato.\nAl sabato James Hunt conquist\u00f2 la \"pole\", la settima in stagione. Ronnie Peterson batt\u00e9 per pochi millesimi il compagno di scuderia Brambilla, conquistando cos\u00ec la prima fila. Lauda chiuse sesto. Amon ed Ertl, dopo l'incidente del venerd\u00ec, pur qualificati, non poterono proseguire in quanto infortunati. Ci\u00f2 consent\u00ec a Guy Edwards e ad Arturo Merzario di scalare di una posizione in griglia. Otto Stuppacher, unico non qualificato, non venne invece ripescato, in quanto il suo tempo in prova era troppo lento, superiore al 110% di quello di Hunt.\nNiki Lauda afferm\u00f2 dopo le qualifiche:\nRisultati.\nNella sessione di qualifica si \u00e8 avuta questa situazione:\nGara.\nResoconto.\nLa gara part\u00ec con tre quarti d'ora di ritardo per la necessit\u00e0 di mettere in sicurezza il tracciato, dopo i danni provocati da un incidente di una gara di Formula Ford, corsa poco prima.\nRonnie Peterson su March scatt\u00f2 bene al via prendendo la testa della gara, seguito da James Hunt, Patrick Depailler, Mario Andretti, Vittorio Brambilla, Jody Scheckter, Niki Lauda e Jochen Mass. Lo svedese era penalizzato da problemi ai freni che non gli consentirono di prendere vantaggio sugli inseguitori. Anche l'altro pilota della March, Brambilla, scontava un guasto, nel suo caso al cambio, che favor\u00ec il sorpasso di Scheckter al quarto giro.\nAl nono passaggio Hunt sorpass\u00f2 Peterson, mentre Lauda prese una posizione a vantaggio di Brambilla, passando sesto. Tre giri dopo Peterson venne passato anche da Depailler, e altri tre giri dopo lo svedese dovette dare strada anche ad Andretti e a Scheckter. Al giro 18 fu il turno di Niki Lauda nel passare il pilota della March. Ora la classifica vedeva in testa Hunt, seguito da Depailler, Andretti, Scheckter, Lauda, Peterson e Brambilla; il monzese per\u00f2 venne passato da Jochen Mass al giro 20.\nDepailler si avvicin\u00f2 a Hunt, ma l'inglese, sfruttando i doppiaggi, era capace di mantenere un certo vantaggio sul francese della Tyrrell. Pi\u00f9 dietro Lauda venne limitato nella rincorsa alle posizioni di testa da un problema meccanico sulla sua vettura. Tra il 59\u00ba e il 60\u00ba giro l'austriaco dovette cedere ben tre posizioni, uscendo cos\u00ec dalla zona punti.\nNegli ultimi giri anche Depailler sub\u00ec una rottura nel sistema del carburante, che ne impediva di proseguire negli attacchi alla prima posizione di Hunt. Infatti la benzina era entrata nell'abitacolo e i suoi gas stavano stordendo Depailler. A pochi giri dal termine Pace attacc\u00f2 Regazzoni per la quinta posizione, ma il ticinese con una dura manovra difensiva non fece passare il brasiliano.\nHunt conquist\u00f2 la vittoria, con Depailler che giunto secondo venne estratto dall'abitacolo subito dopo il traguardo, quasi incosciente. Terzo fu Andretti. Lauda chiuse fuori dai punti, posizione di classifica che non gli permise di vincere matematicamente il mondiale.\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "1717711", "revid": "834", "url": "https://it.wikipedia.org/wiki?curid=1717711", "title": "Gabrielle \u00c9milie Le Tonnelier de Breteuil", "text": ""}
{"id": "1717712", "revid": "287204", "url": "https://it.wikipedia.org/wiki?curid=1717712", "title": "Emilie du Chatelet", "text": ""}
{"id": "1717718", "revid": "118806800", "url": "https://it.wikipedia.org/wiki?curid=1717718", "title": "Key 103", "text": "La Key 103 \u00e8 una stazione radiofonica di Manchester, in Regno Unito. La sua produzione tratta principalmente pop contemporaneo e dance music. Ne \u00e8 proprietaria la Bauer Radio che fa parte della Big City Network."}
{"id": "1717723", "revid": "834", "url": "https://it.wikipedia.org/wiki?curid=1717723", "title": "Nicolas Cugnot", "text": ""}
{"id": "1717727", "revid": "834", "url": "https://it.wikipedia.org/wiki?curid=1717727", "title": "Nicolas-Joseph Cugnot", "text": ""}
{"id": "1717732", "revid": "834", "url": "https://it.wikipedia.org/wiki?curid=1717732", "title": "Joseph Cugnot", "text": ""}
{"id": "1717734", "revid": "729019", "url": "https://it.wikipedia.org/wiki?curid=1717734", "title": "Metrolink di Manchester", "text": "Il Metrolink di Manchester \u00e8 un sistema metrotranviario che serve la citt\u00e0 di Manchester e la sua area metropolitana, in Inghilterra. Opera servizi dalla citt\u00e0 di Manchester verso le citt\u00e0 di Bury, Altrincham, Salford, Rochdale, Droyslen, e Eccles.\nLavori.\nSono in corso i lavori per le linee per Ashton-under-Lyne, Rochdale city centre e Manchester airport. Si prevedono modifiche ai percorsi attraverso Oldham city centre ed Exchange square. Una linea diretta a Port Salford \u00e8 in attesa di essere finanziata e approvata.\nLinee e fermate.\nIl metrolink di Manchester conta una rete di 92\u00a0km con 92 stazioni e sette linee, risultando il pi\u00f9 grande del Regno Unito."}
{"id": "1717748", "revid": "1910023", "url": "https://it.wikipedia.org/wiki?curid=1717748", "title": "Why Can't We Be Friends?", "text": "Why Can't We Be Friends? \u00e8 il secondo singolo ad essere estratto dal primo album degli Smash Mouth \"Fush Yu Mang\". Il brano \u00e8 una cover della canzone del gruppo musicale americano War del 1975, tratta dall'album omonimo."}
{"id": "1717750", "revid": "287204", "url": "https://it.wikipedia.org/wiki?curid=1717750", "title": "Bayan", "text": ""}
{"id": "1717752", "revid": "2052986", "url": "https://it.wikipedia.org/wiki?curid=1717752", "title": "Walter Patriarca", "text": "Biografia.\nArtista e professionista eclettico e poliedrico, da sempre ha alternato la professione di scenografo e costumista a quella di pittore e architetto.\nHa iniziato a lavorare nel teatro con i disegni delle scene e dei costumi dell'Amleto (Opera di Roma) con Frigerio e Squarzina e con la collaborazione alla scenografia del film \"I delfini\" di Citto Maselli. Come \"production designer cinematografico\" ha realizzato 63 film, in varie parti del mondo, in maggioranza per produzioni italiane e film per produzioni internazionali.\nHa curato le scenografie e i costumi di film quali \"Zombi 2\", \"Il giustiziere sfida la citt\u00e0\", \"I lunghi giorni della vendetta\", \"Ultimo mondo cannibale\" e \"Zombi Holocaust\", lavorando con registi quali Lucio Fulci, Ruggero Deodato, Umberto Lenzi e Antonio Margheriti.\nHa lavorato tra gli altri con i registi Duccio Tessari, Enzo Castellari, Citto Maselli, Florestano Vancini, Michele Lupo, Claude Pinoteau, T. Young, J. Loosey, D. Green. Di tutti i suoi film, sia di ambiente storico che moderno, ha realizzato la scenografia, i costumi e l'arredamento.\nInoltre per il cinema italiano ha pure scritto vari soggetti e sceneggiature, ed ha realizzato la scenografia di un videoclip per il cantautore Vasco Rossi negli studi di Cinecitt\u00e0.\nCome architetto ha progettato e realizzato varie ville, residence, un complesso polifunzionale (teatro) in Sardegna per la Bagaglino Progetti di Milano, nonch\u00e9 numerose ristrutturazioni di antichi immobili (Castello di Guardea e suo Borgo, in Umbria). Ha progettato anche una chiesa con complesso parrocchiale in Abruzzo. Si \u00e8 occupato di bioarchitettura, di risparmio energetico e di materiali ecologici nell'edilizia.\n\u00c8 stato direttore artistico delle case italiane di moda San Remo e Brioni ed ha disegnato alcune collezioni per l'alta moda tra le quali la collezione Autunno-Inverno 1969-70 per la Lanvin di Parigi, ed ha curato diversi progetti per il mondo della pubblicit\u00e0, sia televisiva che editoriale.\nNonostante i numerosi impegni cinematografici e di architettura, ha sempre esercitato l'attivit\u00e0 di pittore. Giovanissimo, ha tenuto la sua prima mostra personale di pittura alla Galleria Il Pincio di Roma, con presentazione al catalogo di Michele Biancale, e nella sua lunga attivit\u00e0 artistica ha presentato oltre 60 mostre personali e collettive in Italia e all'estero. Si \u00e8 anche dedicato all'illustrazione di alcuni libri, tra cui due edizioni particolari delle \"Carte della memoria\" del filosofo Giordano Bruno (ed. Jaca Book).\n\u00c8 stato recensito nei Cataloghi Bolaffi, Monteverdi, Globarte, Elite, ricevendo numerosi consensi del pubblico e della critica, culminati nella vincita di diversi importanti premi d'arte. Sue opere sono nelle collezioni di Banche, Casse di Risparmio e di note personalit\u00e0 del mondo delle istituzioni, della cultura e dello spettacolo."}
{"id": "1717753", "revid": "1226", "url": "https://it.wikipedia.org/wiki?curid=1717753", "title": "Pianeti della fantascienza", "text": ""}
{"id": "1717760", "revid": "712828", "url": "https://it.wikipedia.org/wiki?curid=1717760", "title": "Musiche di One Piece", "text": ""}
{"id": "1717764", "revid": "834", "url": "https://it.wikipedia.org/wiki?curid=1717764", "title": "Pierre Beaumarchais", "text": ""}
{"id": "1717765", "revid": "599013", "url": "https://it.wikipedia.org/wiki?curid=1717765", "title": "Marama Vahirua", "text": "Carriera.\nNazionale.\nVahirua inizia giocando per la Nazionale di calcio francese Under-21, dove realizza 2 reti in 6 partite, sperando di trovare un posto nella nazionale maggiore guidata da Raymond Domenech.\nDopo la vittoria della Coppa delle nazioni oceaniane 2012 da parte di Tahiti, l'allenatore Eddy Etaeta lo convoca per le partite di qualificazione ai Mondiali di calcio e soprattutto per la Confederations Cup 2013.\nCos\u00ec, a 33 anni, Vahirua decide di rappresentare il suo paese in questa storica partecipazione della compagine della Polinesia, nella cui rosa Vahirua risulta essere l'unico giocatore professionista.\nIl 17 giugno 2013 fa il suo debutto in nazionale nella prima partita della Confederations Cup, dove le Tahiti perdono 6-1 contro la Nigeria. In questa partita, Vahirua batte il calcio d'angolo che porta allo storico gol da parte di Jonathan Tehau. In seguito gioca da titolare nelle due partite contro Spagna (terminata con una sconfitta per 10-0) e Uruguay (conclusasi con la vittoria celeste per 8-0), annunciando poi - al termine del torneo - il ritiro dalla nazionale."}
{"id": "1717766", "revid": "110157", "url": "https://it.wikipedia.org/wiki?curid=1717766", "title": "Gone Again", "text": "Gone Again \u00e8 il sesto album della cantautrice statunitense Patti Smith, pubblicato nel 1996 per l'etichetta discografica Arista Records.\nL'album segna il ritorno di Patti sulle scene dopo un lungo periodo di silenzio dovuto a vari lutti."}
{"id": "1717770", "revid": "834", "url": "https://it.wikipedia.org/wiki?curid=1717770", "title": "Jean-Anthelme Brillat-Savarin", "text": ""}
{"id": "1717772", "revid": "765341", "url": "https://it.wikipedia.org/wiki?curid=1717772", "title": "Sofia Carlotta di Brunswick-L\u00fcneburg", "text": ""}
{"id": "1717773", "revid": "6923", "url": "https://it.wikipedia.org/wiki?curid=1717773", "title": "J\u00e9r\u00e9my Morel", "text": "Carriera.\nClub.\nNel 2011, dopo 9 stagioni passate nel Lorient, passa al Marsiglia, firmando un contratto quadriennale.\nIl 1\u00ba giugno 2015, in scadenza di contratto, firma un contratto triennale con il Lione, squadra con cui segna il suo primo goal il 13 aprile 2017 nella partita disputata contro il Be\u015fikta\u015f, valida per i quarti di finale di Europa League e terminata 2-1 per la squadra francese."}
{"id": "1717775", "revid": "287204", "url": "https://it.wikipedia.org/wiki?curid=1717775", "title": "Gran Turismo 5 Prologue", "text": " \u00e8 un simulatore di guida anteprima di \"Gran Turismo 5\", pubblicato per la prima volta il 13 dicembre 2007 per celebrare i dieci anni della serie. \u00c8 disponibile sia in versione scaricabile che in Blu-ray Disc. Nonostante si tratti di un prologo \u00e8 possibile accumulare denaro e comprare veicoli.\nIl gioco permette sfide online fino a sedici giocatori e sfrutta la risoluzione 1080p a 60 fotogrammi per secondo.\nDal 30 ottobre 2008 il videogioco \u00e8 stato aggiornato sotto la nuova denominazione di Gran Turismo 5 Prologue Spec III.\nAccoglienza.\nLa rivista \"Play Generation\" lo classific\u00f2 come il miglior gioco di guida del 2008. La stessa testata diede al gioco un punteggio di 94/100, trovando che non riuscisse a sorprendere per il numero di auto e circuiti ma bens\u00ec per il sistema di guida, il fotorealismo e l'online che lo rendevano un titolo eccellente."}
{"id": "1717779", "revid": "599013", "url": "https://it.wikipedia.org/wiki?curid=1717779", "title": "Fabien Audard", "text": ""}
{"id": "1717781", "revid": "1924342", "url": "https://it.wikipedia.org/wiki?curid=1717781", "title": "All Star (singolo)", "text": "All Star \u00e8 un singolo del gruppo musicale statunitense Smash Mouth, estratto dall'album \"Astro Lounge\" ed \u00e8 uno dei brani di maggior successo del gruppo.\nVideo musicale.\nIl video musicale figura la partecipazione di Ben Stiller, Kel Mitchell, William H. Macy, Hank Azaria e, anche se all'epoca del video era quasi sconosciuto, Dane Cook. Il video \u00e8 stato prodotto per promuovere il film \"Mystery Men\" ed \u00e8 stato diretto da McG.\nNella cultura di massa.\nSubito dopo la pubblicazione del singolo la canzone \u00e8 entrata a far parte della cultura popolare, visto la sua inclusione nella colonna sonora, oltre che di \"Mystery Men\", anche di \"Shrek\", di \"Rat Race\", del film dell'ispettore Gadget e di quello dei \"Digimon\", oltre che di diversi programmi televisivi e videogiochi. \u00c8 divenuta negli anni 2010 un noto meme grazie ad una serie di remix su YouTube e SoundCloud."}
{"id": "1717791", "revid": "110157", "url": "https://it.wikipedia.org/wiki?curid=1717791", "title": "Peace and Noise", "text": "Peace and Noise \u00e8 il settimo album della cantautrice statunitense Patti Smith, pubblicato nel 1997 per l'etichetta discografica Arista Records."}
{"id": "1717792", "revid": "198277", "url": "https://it.wikipedia.org/wiki?curid=1717792", "title": "Medhi Benatia", "text": "Biografia.\nBenatia \u00e8 nato in Francia a Courcouronnes da padre marocchino e madre francese di origine algerina.\nCaratteristiche tecniche.\nDi ruolo difensore centrale, \u00e8 dotato di un'ottima personalit\u00e0, oltre a essere elegante nei movimenti, veloce, atletico, aggressivo in marcatura e abile nei contrasti, in \"tackle\", negli anticipi e nell'intercettare palloni grazie alla sua ottima lettura del gioco offensivo degli avversari. La sua forza fisica gli consente di essere bravo anche nei colpi di testa.\nCarriera.\nClub.\nGli inizi.\nBenatia muove i primi passi da calciatore nell'\u00c9vry e nel , prima di entrare nella prestigiosa accademia di .\nDecide di entrare nel settore giovanile dell', dove rimane per pi\u00f9 di quattro anni. Con lo scopo di fare esperienza, nel 2006 viene dato in prestito dapprima al , dove disputa 29 partite, e nella stagione successiva al , dove tuttavia non scende mai in campo a causa di un grave infortunio al ginocchio.\nClermont e Udinese.\nTornato a Marsiglia, non trova spazio nella squadra biancazzurra sicch\u00e9 nel giugno 2008 accetta il trasferimento a titolo definitivo al , club di Ligue 2. Qui riesce a trovare continuit\u00e0 di rendimento e le sue prestazioni iniziano a destare l'interesse di vari club europei. Nel gennaio 2010 viene acquistato dagli italiani dell' per euro, i quali decidono di farlo rimanere in prestito a Clermont sino a fine stagione.\nNell'estate seguente inizia l'esperienza a Udine, esordendo in bianconero l'11 settembre 2010 nella sconfitta 1-2 al Meazza contro l'. Alla sesta giornata di campionato, il successivo 2 ottobre allo stadio Friuli contro il , segna al 2' di recupero il suo primo gol con la maglia friulana, che vale la vittoria 1-0 e pone fine a una striscia negativa dell'Udinese. All'ottava giornata, contro il , sigla la sua seconda rete stagionale, aprendo le marcature nel vittorioso 2-1 finale. Ritorna al gol il 13 marzo 2011, alla ventinovesima giornata, quando realizza il gol del vantaggio bianconero sul nella trasferta del Sant'Elia poi vinta 4-0 dai friulani. L'Udinese termina la stagione al quarto posto della Serie A, accedendo ai preliminari di Champions League, piazzamento cui Benatia contribuisce con 34 partite e 3 gol.\nNella stagione successiva, iniziata con l'eliminazione dalla Champions League e il ripescaggio in Europa League, realizza un'unica rete in campionato nella partita del 2 ottobre 2011 vinta 2-0 sul . Il 20 dello stesso mese sigla il suo primo gol nelle competizioni europee, nella vittoria 2-0 sugli spagnoli dell' (poi vincitore dell'edizione) valida per la fase a gironi di Europa League. Termina la stagione con un totale di 38 presenze e 2 gol che aiutano l'Udinese a raggiungere la quinta posizione della classifica, accedendo ai preliminari di Europa League.\nRoma e Bayern Monaco.\nNel luglio 2013 la preleva il difensore dall'Udinese per 13,5 milioni di euro (comprensivi delle cessioni in compropriet\u00e0 verso Udine dei calciatori Valerio Verre e Nico Lopez, rispettivamente per 2,5 e 1 milione). Debutta coi giallorossi il successivo 25 agosto, nella vittoriosa trasferta di campionato sul campo del (2-0). Il 25 settembre, nella gara esterna contro la vinta 2-0, segna la sua prima rete con la maglia dei capitolini. In questo inizio di stagione a Roma, contribuisce alla striscia-record di 10 successi consecutivi in Serie A, raggiunta dai giallorossi dopo la vittoria casalinga sul del 31 ottobre 2013. Il successivo 16 novembre entra nella lista dei 25 candidati al titolo di calciatore africano dell'anno, insieme al compagno di squadra Gervinho, dove viene inserito nella \"Top 11\" continentale. Il 22 dicembre realizza al Catania una doppietta, in una partita finita 4-0 per i giallorossi. La positiva e unica stagione a Roma, conclusasi con 37 presenze e 5 reti, gli vale l'inserimento nell'ESM Team of the Year.\nNell'agosto 2014 viene acquistato dal per 26 milioni di euro (pi\u00f9 4 di bonus). In Baviera vince per due volte il campionato tedesco, cui si aggiunge nella stagione 2015-2016 la Coppa di Germania, i primi trofei della carriera per il franco-marocchino; tuttavia non riesce a imporsi come titolare, sia per qualche infortunio di troppo, sia per la mancata fiducia accordatagli dall'allenatore Josep Guardiola, il tutto sommato anche a problemi di ambientamento in Germania. L'arrivo in rosa di Mats Hummels nell'estate 2016, di fatto preclude ulteriori spazi a Benatia, il quale lascia i \"Roten\" dopo due stagioni.\nJuventus e ultimi anni.\nNel luglio 2016, a fronte di un esborso di 3 milioni di euro, il giocatore torna in Italia approdando in prestito alla . Primo marocchino nella storia dei torinesi, esordisce in maglia bianconera il successivo 27 agosto, nella vittoriosa trasferta di campionato contro la (1-0). Il 10 marzo 2017 segna il suo primo gol juventino in Serie A, nella \"classica\" vinta per 2-1 contro il allo Juventus Stadium. Frattanto il 12 maggio seguente il club piemontese riscatta il cartellino del giocatore dal Bayern Monaco per 17 milioni di euro. Tra il 17 e il 21 maggio, dapprima vince la sua prima Coppa Italia superando in finale la Lazio (2-0), e poi conquista il suo primo scudetto grazie alla vittoria casalinga contro il (3-0). Il 3 giugno partecipa inoltre alla sua prima finale di Champions League (senza tuttavia scendere in campo), poi persa dai bianconeri contro il (1-4).\nDopo una stagione d'esordio globalmente positiva, ma che non lo vede tra gli inamovibili della squadra sia per la concorrenza nel ruolo, sia perch\u00e9 frenato da una serie di guai fisici, nell'annata seguente la sopravvenuta cessione di Leonardo Bonucci apre al marocchino maggiori spazi al centro della difesa bianconera. Al termine di un campionato che lo vede tra i punti fermi dell\"undici\" titolare, bissa la conquista dello scudetto; infine il 9 maggio 2018, realizzando una doppietta, \u00e8 tra i protagonisti della vittoriosa finale di Coppa Italia contro i rivali del (4-0).\nQuesto favorevole periodo va tuttavia a interrompersi nell'estate 2018, quando il ritorno a Torino di Bonucci relega nuovamente Benatia tra le seconde linee. Demotivato per le scarse possibilit\u00e0 d'impiego e spinto anche da ragioni extrasportive, nel gennaio 2019 chiede e ottiene la cessione all', che lo acquista per 8 milioni di euro (pi\u00f9 bonus). Rimane in forza al club qatariota fino al giugno 2021, quando decide di non rinnovare il proprio contratto in scadenza, concludendo la sua esperienza a Doha con 66 presenze e 2 reti totale. Il 30 luglio dello stesso anno si accasa ai turchi del , club della S\u00fcper Lig. Rimane in rossonero per un semestre, giocando solamente 6 incontri fino al 9 dicembre 2021, giorno in cui annuncia il suo ritiro dal calcio giocato.\nNazionale.\nHa iniziato a giocare per la nazionale giovanile francese (Under-17), dove ha disputato qualche partita. Successivamente gioca nelle varie nazionali giovanili marocchine, mentre il 19 novembre 2008 fa il suo debutto con la nazionale maggiore, giocando in un'amichevole contro lo . Il 4 giugno 2011 segna il suo primo gol internazionale nella partita contro l'. Dal 2013 si alterna la fascia di capitano dei marocchini assieme a Houssine Kharja, mentre dal 2015 diventa ufficialmente il capitano dei \"Leoni dell'Atlante\".\nIl 15 marzo 2017 annuncia il temporaneo ritiro dalla rappresentativa marocchina a causa dello scarso impiego con la sua squadra di club, fatto che non riuscirebbe a garantirgli la giusta competitivit\u00e0; torna in nazionale nel successivo settembre, ed \u00e8 poi convocato per il in Russia (a cui il Marocco si qualifica anche grazie a un suo goal nello scontro diretto vinto 2-0 in trasferta contro la Costa d'Avorio), dove disputa le prime due partite del Marocco, eliminato al primo turno con un pareggio e due sconfitte.\nSuccessivamente disputa la Coppa d'Africa 2019, in cui scende in campo in 2 partite della Nazionale eliminata agli ottavi. Il 2 ottobre 2019, dopo 66 partite con 2 reti segnate all'attivo, decide di lasciare la Nazionale.\nStatistiche.\nPresenze e reti nei club.\n\"Statistiche aggiornate al 9 dicembre 2021.\""}
{"id": "1717797", "revid": "599013", "url": "https://it.wikipedia.org/wiki?curid=1717797", "title": "Yohan Hautc\u0153ur", "text": ""}
{"id": "1717799", "revid": "339392", "url": "https://it.wikipedia.org/wiki?curid=1717799", "title": "Isidore Lucien Ducasse, conte di Lautr\u00e9amont", "text": ""}
{"id": "1717800", "revid": "339392", "url": "https://it.wikipedia.org/wiki?curid=1717800", "title": "Isidore Ducasse", "text": ""}
{"id": "1717804", "revid": "110157", "url": "https://it.wikipedia.org/wiki?curid=1717804", "title": "Gung Ho (album)", "text": "Gung Ho \u00e8 l'ottavo album della cantautrice statunitense Patti Smith, pubblicato nel 2000 per l'etichetta discografica Arista Records."}
{"id": "1717805", "revid": "287204", "url": "https://it.wikipedia.org/wiki?curid=1717805", "title": "Gran Premio degli Stati Uniti d'America-Est 1976", "text": "Il Gran Premio degli Stati Uniti d'America-Est 1976 \u00e8 stata la quindicesima prova della stagione 1976 del Campionato mondiale di Formula 1. Si \u00e8 corsa domenica 10 ottobre 1976 sul Circuito di Watkins Glen. La gara \u00e8 stata vinta dal britannico James Hunt su McLaren-Ford Cosworth; per il vincitore si tratt\u00f2 del settimo successo nel mondiale. Ha preceduto sul traguardo il sudafricano Jody Scheckter su Tyrrell-Ford Cosworth e l'austriaco Niki Lauda su Ferrari. Grazie a questo risultato la Scuderia Ferrari si aggiudic\u00f2 matematicamente per la quarta volta, la seconda consecutiva, la Coppa Costruttori.\nGli organizzatori del gran premio vennero premiati dalla FOM col \"Race Promoters' Trophy\" per il 1976, quale gara meglio organizzata nella stagione.\nVigilia.\nSviluppi futuri.\nVittorio Brambilla comunic\u00f2 l'abbandono della March al termine della stagione. Si prospett\u00f2 un suo impiego in Brabham.\nAnalisi per il campionato piloti.\nNiki Lauda, con 8 punti di vantaggio su James Hunt, avrebbe potuto laurearsi per la seconda volta campione del mondo piloti di F1.\nL'austriaco, che aveva 5 vittorie, come l'inglese, e che non doveva scartare punti, esattamente come Hunt, si sarebbe laureato campione se:\nAnalisi per il campionato costruttori.\nLa Scuderia Ferrari aveva 16 punti di margine sulla McLaren-Ford Cosworth e 18 sulla Tyrrell-Ford Cosworth. Quest'ultima per\u00f2, non poteva pi\u00f9 vincere il mondiale avendo vinto solo una gara in stagione contro le sei del Cavallino. Il regolamento prevedeva che contassero solo i migliori 7 risultati delle ultime otto gare, ma nessuna delle due case ancora in lizza dove scartare punti negli ultimi due gran premi. Marcava punti solo la prima delle vetture al traguardo.\nLa casa italiana poteva vincere la coppa costruttori se:\nAspetti sportivi.\nDopo aver ospitato il Gran Premio di Long Beach in marzo, gli Stati Uniti accolsero nuovamente il \"circus\" col tradizionale appuntamento del Glen. Per distinguere i due eventi la gara a Watkins Glen venne anche denominata Gran Premio degli Stati Uniti d'America-Est.\nLa Wolf-Williams sostitu\u00ec l'infortunato Chris Amon con l'australiano, al suo esordio nel mondiale, Warwick Brown, proveniente dalla Formula 5000. L'altro pilota infortunatosi a Mosport, Guy Edwards, venne sostituito da un altro esordiente, il brasiliano Alex-Dias Ribeiro, giunto quarto nel Campionato europeo di F2 con una March-BMW.\nNelle prove private svolte al mercoled\u00ec prima della gara Hunt chiuse in 1'42\"64, davanti a Lauda in 1'43\"08. Lauda fece montare l'alettone utilizzato a Monza e non quello usato a Mosport.\nA seguito di tali risultati l'ingegner Mauro Forghieri, della Ferrari, dichiar\u00f2:\nQualifiche.\nResoconto.\nAl venerd\u00ec, complice il brutto tempo, solo un piccolo manipolo di piloti tent\u00f2 di girare. Quando l'austriaco Otto Stuppacher, usc\u00ec per primo, nel tentativo di strappare la qualificazione sfuggitagli in Canada, la pista era quasi impraticabile a causa dell'acqua. Teddy Mayer, capo della McLaren sarcasticamente comment\u00f2 che i piloti ottengono una posizione di qualifica che \u00e8 in rapporto di proporzionalit\u00e0 inversa con il loro quoziente d'intelligenza.\nLa pioggia smise poco prima dell'inizio della sessione pomeridiana del venerd\u00ec, e dopo 15 minuti in cui la pista rest\u00f2 umida, i piloti iniziarono a optare per le gomme \"slick\". I tempi scesero rapidamente. Il miglior tempo fu di Hunt, in 1'43\"622, davanti a Jody Scheckter e Ronnie Peterson. Lauda chiuse quinto, Regazzoni quattordicesimo, penalizzato da un guasto alla frizione, che lo costrinse a usare il muletto.\n\"Patrick Depailler, che guidava una delle Tyrrell a 6 ruote, e James Hunt stavano duellando per la pole, con Depailler che seguiva la McLaren di Hunt sulla pista, quando il contenitore dell'aria compressa della McLaren cadde e colp\u00ec la Tyrrell sulle due gomme anteriori sinistre e sulla monoscocca. Si ruppero entrambe le gomme, e dopo essersi fermato per riparare il danno e sostituirle, lo sterzo della vettura di Depailler non era pi\u00f9 ben calibrato, tanto che il francese fu solo settimo in griglia. Pi\u00f9 tardi, quando Hunt fu ai box, vicino a un contenitore d'aria compressa da 150 libbre, Rob Walker gli chiese: \"\u00c8 quello che hai gettato a Depailler?\" James rispose: \"No, questo lo stiamo tenendo per Niki per domenica!\"\"\nLa pioggia delle prove del sabato fu ancora pi\u00f9 intensa di quella della mattina del venerd\u00ec, tanto che nessuno pot\u00e9 migliorare i tempi e la griglia rimase immutata. La sessione ufficiale, prevista per la mattina, venne posticipata fino al primo pomeriggio, ma senza esito. I pompieri cercarono anche di asciugare la pista con i loro mezzi, ma solo Brambilla e Peterson uscirono dai \"box\", senza per\u00f2 segnare tempi validi. Hunt ottenne cos\u00ec ancora una volta la \"pole\", davanti a Jody Scheckter su Tyrrell, e alle March di Ronnie Peterson e Vittorio Brambilla; quinto Niki Lauda su Ferrari. Stuppacher fu l'unico non qualificato. Per l'inglese della McLaren questa fu l'ottava \"pole\" stagionale.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nNella notte anche la neve fece la sua comparsa sul circuito, ma la domenica fu il sole ad accogliere 100.000 spettatori, la massima affluenza mai registrata per una gara al Glen.\nLa gara inizi\u00f2 con quasi un'ora di ritardo visto il freddo sul circuito. I piloti partirono senza la tradizionale bandiera sventolata al via da Tex Hopkins, una presenza storica per Watkins Glen. Un segnale semaforico aveva preso il posto di Hopkins, e, al segnale, Jody Scheckter balz\u00f2 davanti a Hunt e guid\u00f2 la corsa per il primo giro. I due erano seguiti da Vittorio Brambilla, Ronnie Peterson, Niki Lauda, Patrick Depailler, John Watson sulla Penske, la Lotus di Mario Andretti e Jacques Laffite su Ligier. Il motore sulla vettura di Andretti perse presto potenza, tanto che l'italoamericano venne risucchiato a centro gruppo in poche tornate.\nScheckter e Hunt presero il largo, con la Tyrrell mentre Lauda venne penalizzato dal duo della March. Al quarto giro l'austriaco pass\u00f2 comunque Peterson e al quinto Brambilla.\nNel frattempo una vera battaglia venne ingaggiata per il quarto posto tra Brambilla, Peterson, Patrick Depailler, Laffite, Carlos Pace, Watson, Clay Regazzoni, Andretti e Jochen Mass. Hans-Joachim Stuck, che partiva sesto ma che era stato penalizzato al via da un problema alla frizione tanto da finire 24\u00ba, recuper\u00f2 molto terreno e si accod\u00f2 alla bagarre. Al settimo giro Depailler pass\u00f2 Peterson ma, poco dopo, fu costretto al ritiro per un guasto al sistema di alimentazione del carburante.\nAl giro 11 Peterson attacc\u00f2 con successo il compagno di scuderia Brambilla; il monzese perse una posizione anche a favore di Jacques Laffite. Un giro dopo lo svedese fu costretto al ritiro per una sospensione danneggiata nel sorpasso su Brambilla.\nAl giro 15, l'Ensign di Jacky Ickx and\u00f2 larga alla curva 6, una curva a sinistra all'entrata della zona conosciuta come 'The Boot'. La vettura immediatamente sband\u00f2 a destra e sbatt\u00e9 contro gli \"armco\". Il musetto fin\u00ec sotto il \"guardrail\", la vettura si apr\u00ec in due e la parte posteriore prese fuoco. Ickx usc\u00ec rapidamente da ci\u00f2 che restava della vettura e and\u00f2 sull'erba, dove cadde a terra, per le ferite alle gambe e alle anche. Non riport\u00f2 per\u00f2 ferite serie. Emerson Fittipaldi, che lo stava seguendo, afferm\u00f2 che si trattava del peggior incidente al quale avesse assistito, e che aveva potuto sentire il rumore del colpo che la vettura aveva dato alle barriera, pur col casco in testa e col motore acceso e rumoroso della sua vettura. Nello stesso giro Watson rallent\u00f2, venne passato da Regazzoni e Mass, prima di recuperare potenza e porsi al nono posto.\nDopo 20 giri la classifica vedeva in testa sempre in trio composto da Scheckter, Hunt e Lauda, che godeva di un certo margine su Laffite, Brambilla, Pace, Regazzoni e Jochen Mass. Un giro dopo Regazzoni venne passato dal tedesco della McLaren. Al 24\u00ba giro si ritir\u00f2 Mario Andretti, undicesimo, con una sospensione rotta. In testa, mentre Lauda perdeva competitivit\u00e0 si accese la lotta tra Hunt e Scheckter per la prima posizione.\n\"Davanti Scheckter stava perdendo grip e Hunt stava diventando sempre pi\u00f9 veloce con la sua McLaren, in caccia del sudafricano. Il gap si ridusse a 1,3 secondi al giro 29, e a mezzo secondo al giro 30. Al 37\u00ba giro, Hunt si butt\u00f2 all'interno alla fine del rettilineo di ritorno e pass\u00f2 in testa. Guadagn\u00f2 due secondi nei due giri seguenti, al giro 41, manc\u00f2 una marcia alla \"chicane\" nel tentativo di doppiare alcuni piloti, e Scheckter fu di nuovo davanti. Il sudafricano mantenne la testa fino al 46\u00ba giro, quando venne passato nuovamente da Hunt al termine del rettilineo di ritorno e prese la testa della corsa, fino a vincere per la sesta volta in stagione. A 6 tornate dal termine, giro 53, Hunt fece segnare il giro pi\u00f9 veloce della gara. Scheckter aveva capito che era meglio accontentarsi di un buon secondo posto.\"\nNel frattempo, nelle retrovie, Jacques Laffite fu costretto al ritiro per lo scoppio di uno pneumatico al giro 36, mentre stava avvicinandosi a Lauda, per la terza posizione. Poco dopo anche Brambilla fu costretto al ritiro, con uno pneumatico danneggiato dai detriti lasciati dal pilota della Ligier. Si trov\u00f2 cos\u00ec quarto Jochen Mass, davanti a Hans-Joachim Stuck che era riuscito a infilare Clay Regazzoni che aveva rallentato per le bandiere gialle. Sia Brambilla che Regazzoni si lamentarono a fine gara per la scarsa segnalazione sul tracciato. Al giro 42 il ticinese perse ancora una piazza, questa volta a vantaggio di John Watson.\nLauda, sofferente per il sovrasterzo prodotto dalle gomme dure e dal tempo caldo, a malapena batt\u00e9 il compagno di scuderia di Hunt, Jochen Mass, terminando terzo, dietro a James Hunt e Jody Scheckter. Il coraggio del pilota austriaco fu evidente, quando sollevandosi il casco, mostr\u00f2 un sottocasco insanguinato per le ferite che si erano riaperte sul suo viso durante la gara. Ottenne 4 punti ma la distanza che lo separava da Hunt era di soli 3 punti (68 a 65) quando mancava una sola gara al termine. La Scuderia Ferrari fu comunque certa di aver vinto il quarto titolo costruttori (bissando il successo della stagione 1975).\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "1717806", "revid": "154326", "url": "https://it.wikipedia.org/wiki?curid=1717806", "title": "John Cooke (accusatore)", "text": ""}
{"id": "1717809", "revid": "144796", "url": "https://it.wikipedia.org/wiki?curid=1717809", "title": "Wolfgang Hannibal von Schrattenbach", "text": "Fu principe-vescovo di Olomouc e Vicer\u00e9 di Napoli.\nBiografia.\nWolfgang Hannibal von Schrattenbach discendeva dalla nobile famiglia comitale degli Schrattenbach di Franconia, che dal XV secolo si era stabilita nella Marca di Stiria. Egli era il figlio maggiore di Johann Balthasar von Schrattenbach e di Anna Elizabeth von Wagensberg, i quali lo avviarono alla carriera religiosa. Alla sua stessa famiglia appartenne anche l'arcivescovo di Salisburgo Sigmund III von Schrattenbach, il quale ebbe al suo servizio Mozart quale musicista di corte. Dal 1677 al 1683 studi\u00f2 come alunno del \"Collegium Germanicum\" di Roma, dove acquis\u00ec i titoli di Dottore i Teologia e Filosofia. Dal 1682 divenne canonico delle cattedrali di Olomouc e Salisburgo e ottenne la propria consacrazione nel 1688, divenendo l'anno successivo decano della Cattedrale di Salisburgo.\nIl capitolo della cattedrale di Olomouc scelse Wolfgang Hannibal von Schrattenbach quale vescovo successore il 15 settembre 1711, alla morte del vescovo Carlo Giuseppe di Lorena, il quale aveva sempre recato poca importanza alla diocesi di Olomouc da quando era divenuto anche arcivescovo di Treviri. La conferma papale di Clemente XI gli pervenne il 23 novembre di quello stesso anno, quando pot\u00e9 insediarsi ufficialmente. Su suggerimento dell'imperatore Carlo VI, il pontefice lo cre\u00f2 cardinale il 18 maggio 1712 con il titolo di San Marcello.\nNel 1713 nomin\u00f2 l'Imperatore (dopo la Pace di Utrecht) \"Conprotektor\" della nazione tedesca. Nel ruolo di inviato imperiale nel 1714 venne inviato a Roma, dove conobbe l'architetto forlivese Giuseppe Merenda; venne nominato nel 1719 vicer\u00e9 di Napoli, che per la Guerra di successione spagnola era divenuta possedimento austriaco. Nel 1721 partecip\u00f2 al conclave che port\u00f2 all'elezione di Innocenzo XIII e nel 1722 ritorn\u00f2 al governo della propria diocesi dopo sette anni di assenza.\nNel 1723 partecip\u00f2 all'incoronazione di Carlo VI a re di Boemia.\nAlla sua morte, il 22 luglio 1738, venne sepolto per sua volont\u00e0 a Krom\u011b\u0159\u00ed\u017e nella cappella di San Maurizio, che egli stesso aveva fatto costruire.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1717811", "revid": "438678", "url": "https://it.wikipedia.org/wiki?curid=1717811", "title": "ROSS", "text": ""}
{"id": "1717813", "revid": "121078395", "url": "https://it.wikipedia.org/wiki?curid=1717813", "title": "Rafael Moura", "text": "Biografia.\n\u00c8 soprannominato \"He-Man\", per la sua somiglianza con l'omonimo personaggio dei cartoni animati. Il soprannome \u00e8 stato coniato dalla tifoseria del Corinthians.\nCarriera.\nClub.\nGli inizi e l'esordio nella massima divisione.\nSi avvia al calcio professionistico aggregandosi, nel 1991, ai \"pulcini\" del Cruzeiro. \nNel 1992 si trasferisce all'Atl\u00e9tico Mineiro, dove inizia la trafila del settore giovanile. \nNel 1999, a 16 anni, firma il suo primo contratto professionistico con il Vila Nova. \nTre anni pi\u00f9 tardi torna all'Atletico Mineiro, con cui vince svariati titoli a livello giovanile ed esordisce in prima squadra nel 2004, contro il Vit\u00f3ria, che nello stesso anno lo ingaggia come riserva di Ed\u00edlson e Obina.\nPaysandu.\nNell'estate del 2005 viene ingaggiato dal Paysandu, neo-campione del Campionato Paranaense.\nEsordisce con la nuova compagine il 24 settembre in casa del San Paolo, entrando a partita in corso.\nIl primo gol in maglia biancoceleste arriva invece l'11 ottobre, nel match casalingo vinto per 2-1 contro il Coritiba, partendo anche qui dalla panchina.\nNelle partite successive si ritaglia uno spazio come titolare: chiuder\u00e0 la stagione con 14 presenze e 7 reti, che per\u00f2 non basteranno ad evitare alla squadra la retrocessione in S\u00e9rie B.\nCorinthians.\nLe sue prestazioni con il Paysandu destano l'attenzione del Corinthians, che decide di ingaggiarlo per il campionato seguente. \nIn casa bianconera \u00e8 inizialmente chiuso da compagni del calibro di Tevez e Nilmar, ma riesce a guadagnarsi la fiducia del tecnico Ant\u00f4nio Lopes grazie ad alcune prestazioni positive, a partire da quella sfoderata nel 5-1 casalingo (valevole per la 2^a giornata del Campionato Paulista 2006) contro la Portuguesa Santista: in tale occasione, chiamato a non far rimpiangere l'assenza di Tevez, gioca dal primo minuto e segna la rete dell'1-0, colpendo anche una traversa.\nConclude la stagione con 7 gol in 29 presenze nel Brasileir\u00e3o e 8 gol in 14 presenze nel Campionato Paulista.\nFluminense e Lorient.\nNel 2007 si trasferisce al Fluminense: nello stesso anno, con i \"tricolores\", vince la Copa do Brasil.\nAd agosto viene ceduto al Lorient con la formula del prestito annuale con diritto di riscatto. In Francia il calciatore non brilla: gi\u00e0 a novembre, il presidente Alain Le Roch annuncia che Moura non sar\u00e0 riscattato, definendo l'ingaggio del brasiliano un \u00abvero e proprio errore\u00bb.\nAtl\u00e9tico Paranaense.\nNell'estate del 2008 passa a titolo definitivo all'Atl\u00e9tico Paranaense, con cui firma un contratto di 4 anni.\nIl Campeonato Brasileiro del 2008 vede l'attaccante contribuire alla salvezza della squadra con 7 reti.\nNel 2009 l'Atl\u00e9tico vince il Campionato Paranaense: con i suoi 14 gol, Moura si laurea capocannoniere e \"craque\" del torneo.\nSuccessivamente, viene messo fuori rosa insieme ad altri quattro compagni di squadra \u00abper questioni riguardanti il rapporto con il resto della squadra\u00bb.\nGoi\u00e1s.\nAll'inizio del 2010 viene ingaggiato dal Goi\u00e1s, con cui raggiunge lo storico traguardo della finale di Copa Sudamericana (persa ai calci di rigore contro l'Independiente), ottenendo il titolo di capocannoniere della competizione con 9 reti.\nFluminense.\nNel 2011 torna alla Fluminense, dove segna 11 gol in 25 partite attirando su di s\u00e9 l'attenzione del ."}
{"id": "1717816", "revid": "695564", "url": "https://it.wikipedia.org/wiki?curid=1717816", "title": "I'm a Believer (Smash Mouth)", "text": "I'm a Believer \u00e8 una canzone degli Smash Mouth, pubblicata come singolo nel 2001 e inserito nella colonna sonora del film \"Shrek\" insieme ad \"All Star\".\nDescrizione.\nSi tratta di una cover dell'omonimo brano scritto da Neil Diamond e registrato dal gruppo The Monkees nel 1966. Della stessa canzone era stata cantata una cover in lingua italiana da Caterina Caselli, \"Sono bugiarda\"."}
{"id": "1717820", "revid": "834", "url": "https://it.wikipedia.org/wiki?curid=1717820", "title": "Abb\u00e9 Pr\u00e9vost", "text": ""}
{"id": "1717827", "revid": "144796", "url": "https://it.wikipedia.org/wiki?curid=1717827", "title": "Wolfgang Hanibal von Schrattenbach", "text": ""}
{"id": "1717829", "revid": "599013", "url": "https://it.wikipedia.org/wiki?curid=1717829", "title": "Yazid Mansouri", "text": "Caratteristiche tecniche.\nEra un centrocampista difensivo, arretrato che giocava davanti alla difesa.\nCarriera.\nClub.\nMansouri ha iniziato la sua carriera nel Tinqueux, una piccola squadra di Tinqueux che militava nella sesta divisione . All'et\u00e0 di 17 anni , ha lasciato il club e ha firmato con Le Havre AC in Ligue 1, dove ha trascorso le sue prime due stagioni a giocare nella squadra delle riserve . Ha fatto il suo debutto nella prima partita della stagione 1997-1998, entrando a gara in corso contro l'Olympique de Marseille. Si sarebbe affermato in seguito con il club francese fino a totalizzare 134 presenze con 2 gol in 6 stagioni in Ligue 1 e Ligue 2.\nAll'inizio della stagione 2003-2004, Mansouri \u00e8 stato ceduto in prestito in Inghilterra al Coventry City FC. Mansouri ha fatto 14 presenze nella prima parte della stagione prima di partire, contro il volere del club, per giocare con l'Algeria alla Coppa d'Africa 2008. Il suo contratto \u00e8 stato successivamente risolto e lui \u00e8 rimasto senza squadra per il resto della stagione.\nNell'estate del 2004, Mansouri ha firmato per lo LB Ch\u00e2teauroux, dove si \u00e8 facilmente ambientato. Sarebbe andato a fare 63 presenze con il club e 2 reti. Egli fu anche il capitano della squadra nella stagione 2005-2006.\nAll'inizio della stagione 2006, Mansouri ha firmato un contratto di due anni con la squadra di Ligue 1 Lorient.\nIl 23 giugno 2010 , Mansouri ha firmato un contratto di due anni con l'Al-Sailiya in Qatar. Il 22 dicembre 2011 Mansouri ha firmato un contratto fino al termine della stagione con la squadra algerina del CS Constantine. Si \u00e8 ritirato dal calcio giocato al termine della stagione.\nNazionale.\nHa ricevuto la sua prima convocazione ufficiale per la nazionale il 6 novembre 2001 in una partita amichevole contro la Francia a Parigi. Era un membro della squadra algerina alla Coppa d'Africa 2002, Coppa d'Africa 2004, e nel 2010 in Coppa d'Africa, dove l'nazionale algerina \u00e8 arrivata quarta con Mansouri che indossava la fascia di capitano.\nMansouri \u00e8 stato convocato per i Mondiali del 2010. Tuttavia, ha perso la fascia di capitano e un posto nella formazione iniziale prima della prima partita del girone contro la Slovenia. Egli non ha partecipato a nessuna delle partite dell'Algeria in Coppa del Mondo.\nPoco dopo i Mondiali del 2010, Mansouri ha annunciato il suo ritiro internazionale. Con 67 presenze con la nazionale, Mansouri \u00e8 il nono giocatore con pi\u00f9 presenze nella storia dell'Algeria."}
{"id": "1717830", "revid": "1258", "url": "https://it.wikipedia.org/wiki?curid=1717830", "title": "Cappellaccio di zucca", "text": ""}
{"id": "1717833", "revid": "78273", "url": "https://it.wikipedia.org/wiki?curid=1717833", "title": "Wired Magazine", "text": ""}
{"id": "1717834", "revid": "117011824", "url": "https://it.wikipedia.org/wiki?curid=1717834", "title": "Song for Jeffrey", "text": "Song for Jeffrey (noto anche come A Song for Jeffrey) \u00e8 un singolo del 1968 dei Jethro Tull, presente nell'album This Was, composta da Ian Anderson. \u00c8 stata anche pubblicata come singolo su 45 giri, avendo sul lato B \"One for John Gee\".\nIl pezzo, come sostenuto pi\u00f9 volte dallo stesso Anderson in vari concerti, \u00e8 dedicato ad un amico di Blackpool, Jeffrey Hammond il quale, insieme a John Evan, Ian Anderson e Barriemore Barlow, aveva suonato come bassista in due band giovanili di Blackpool, \"The Blades\" e \"The John Evan Band\", dal 1963 al 1967, e sarebbe poi divenuto membro dei Jethro Tull dopo che Glenn Cornick decise di abbandonarla, facendo cos\u00ec la sua prima apparizione nell'album \"Aqualung\".\nInsieme a \"One for John Gee\" (che non fu inserita nell'album originale), \"Song for Jeffrey\" fu il primo singolo dei Jethro Tull per la Island Records."}
{"id": "1717838", "revid": "599013", "url": "https://it.wikipedia.org/wiki?curid=1717838", "title": "Yann Jouffre", "text": ""}
{"id": "1717841", "revid": "2084998", "url": "https://it.wikipedia.org/wiki?curid=1717841", "title": "We Used to Know", "text": "We Used to Know \u00e8 una canzone del 1969 dei Jethro Tull, presente nell'album \"Stand Up\", composta da Ian Anderson.\nIl pezzo \u00e8 uno dei pi\u00f9 apprezzati dai fans, soprattutto dai nostalgici. Il brano \"Hotel California\" degli Eagles ricorda molto questo pezzo; la progressione degli accordi \u00e8 la medesima, sebbene il tempo sia un 6/8, rispetto ad un pi\u00f9 convenzionale 4/4 del brano degli Eagles. Gli Eagles e Jethro Tull fecero un tour insieme agli inizi degli anni '70 e gli Eagles ebbero modo di ascoltare questa canzone. Ian Anderson comunque, in un'intervista a Songfacts, esclude, generosamente, il plagio e parla piuttosto di un tributo degli Eagles al pezzo in questione.\nIl testo \u00e8 di difficile interpretazione, come la maggior parte di quelli scritti da Anderson, ma \u00e8 opinione diffusa che \"We Used to Know\" rimandi agli ultimi mesi della \"John Evan Smash\", cos\u00ec com'era chiamata la band prima di passare ad essere Jethro Tull (ottobre 1967-febbraio 1968).\nIn quel periodo Mick Abrahams era appena entrato a far parte della \"John Evan Smash\" , composta da 7 musicisti e improntata su uno stile soul, ma diretta verso la strada del blues.\nL'idea del gruppo era quella di spostarsi a Londra per suonare nei pub della capitale, e il fatto che Abrahams abitasse a Luton (non lontano da Londra) li spinse ulteriormente verso questa destinazione. Ma dopo soli tre giorni Barriemore Barlow, John Evan e i due sassofonisti (Neil Valentine e Tony Wilkinson) ritornarono a Blackpool. La ragione era semplice, sette componenti erano troppi e i soldi che avrebbero guadagnato durante le serate non sarebbero stati sufficienti.\nPer cui a quel punto la band rimase composta da Anderson, Abrahams e Cornick, e il posto di batterista fu preso da Clive Bunker.\nIl tutto \u00e8 ben descritto nel libro di uno dei massimi esperti della band, Brian Rabey, intitolato \"It's For You! The Magic And Musical Mayhem Of Jethro Tull\", in cui vengono anche pubblicate alcune citazioni di Cornick che racconta di quando divideva l'appartamento con Ian Anderson e di come entrambi vivessero in condizioni pessime ed estremamente disagiate.\nLo stesso Anderson narra di come in quel periodo inizi\u00f2 ad utilizzare un lungo pastrano grigio scuro che portava anche durante i concerti, ma la ragione per la quale lo indossava era semplicemente il forte freddo di cui soffriva.\nLeggendo ed ascoltando con attenzione le parole della canzone risultano molto chiari i riferimenti a questo tipo di vita disagiata comune ai membri della band prima di ottenere il grande successo, e negli ultimi versi \u00e8 chiaro il riferimento ai vecchi compagni che decisero di abbandonare il gruppo per tornare a casa, a cui Anderson si rivolge con un'amichevole saluto e con un augurio di buona fortuna."}
{"id": "1717842", "revid": "339392", "url": "https://it.wikipedia.org/wiki?curid=1717842", "title": "R/S", "text": ""}
{"id": "1717845", "revid": "339392", "url": "https://it.wikipedia.org/wiki?curid=1717845", "title": "E/G", "text": ""}
{"id": "1717847", "revid": "339392", "url": "https://it.wikipedia.org/wiki?curid=1717847", "title": "L/C", "text": ""}
{"id": "1717850", "revid": "1683880", "url": "https://it.wikipedia.org/wiki?curid=1717850", "title": "Fush Yu Mang", "text": "Fush Yu Mang \u00e8 il primo album del gruppo pop rock statunitense Smash Mouth, pubblicato nel 1997 dalla Interscope Records."}
{"id": "1717851", "revid": "599013", "url": "https://it.wikipedia.org/wiki?curid=1717851", "title": "Sylvain Marchal", "text": ""}
{"id": "1717852", "revid": "1573940", "url": "https://it.wikipedia.org/wiki?curid=1717852", "title": "Phoboscincus bocourti", "text": "Lo scinco terribile (\"Phoboscincus bocourti\" ) \u00e8 uno scinco endemico dell'isola dei Pini in Nuova Caledonia.\nConservazione.\nRitenuta estinta, la specie \u00e8 stata recentemente rinvenuta, in almeno due esemplari, in una piccola isoletta al largo dell'isola dei Pini. Per la ristrettezza del suo areale la specie \u00e8 pertanto considerata in pericolo di estinzione (\"Endangered\")."}
{"id": "1717854", "revid": "1318658", "url": "https://it.wikipedia.org/wiki?curid=1717854", "title": "No Lullaby", "text": "No Lullaby \u00e8 una canzone del 1978 dei Jethro Tull, presente nell'album \"Heavy Horses\" e composta da Ian Anderson."}
{"id": "1717856", "revid": "16066", "url": "https://it.wikipedia.org/wiki?curid=1717856", "title": "Malattia epidemica", "text": ""}
{"id": "1717858", "revid": "324090", "url": "https://it.wikipedia.org/wiki?curid=1717858", "title": "Sweet Dream (Jethro Tull)", "text": "Sweet Dream (dolce sogno) \u00e8 un singolo del 1969 dei Jethro Tull, composta da Ian Anderson, pubblicata su 45 giri (con sul lato B \"17\"); in seguito, nel 1972, venne inclusa nella raccolta Living in the Past e riedita nel 1978 come lato B del 45 giri \"A Stitch in Time\". In alcune edizioni viene erroneamente titolata al plurale \"Sweet Dreams\".\nEsistono diverse versioni della canzone, riproposta spesso dal vivo nel corso degli anni, in cui Ian Anderson interpreta sul palco il losco figuro, con una mimica che ne restituisce la natura subdola, poi rappresentato in un videoclip, con maggiore efficacia e modernit\u00e0, nelle vesti di un vampiro, parafrasando le motivazioni economiche che tali comportamenti generalmente nascondono.\nTesto.\nIl testo della canzone risulta di particolare importanza per il suo sensato perbenismo, in netto contrasto con la tendenza culturale giovanile dell'epoca, improntata ad una forte rottura delle convenzioni sociali.\nLa storia narrata \u00e8 quella di un laido affabulatore che convince una ragazzina a seguirlo e abbandonare la propria famiglia con le sue rigide regole morali, promettendole l'immediata realizzazione dei suoi sogni di ingenua adolescente."}
{"id": "1717859", "revid": "188116", "url": "https://it.wikipedia.org/wiki?curid=1717859", "title": "Eccidio di Giannina", "text": ""}
{"id": "1717863", "revid": "106539764", "url": "https://it.wikipedia.org/wiki?curid=1717863", "title": "Farm on the Freeway", "text": "Farm on the Freeway \u00e8 un singolo del 1987 dei Jethro Tull, presente nell'album Crest of a Knave, composta da Ian Anderson.\nSi tratta di uno dei pezzi che ha contribuito a far vincere ai Jethro Tull il Grammy come miglior prodotto hard rock/heavy metal dell'anno (1989).\nCaratterizzato da un ritmo lento ma trascinante, il testo del pezzo parla delle conseguenze negative del progresso economico. Lo stesso titolo suggerisce questo, \"farm on the freeway\" significa infatti letteralmente \"fattoria sull'autostrada\".\nIl progresso a tutti i costi pu\u00f2 essere un grande vantaggio per multinazionali e grandi industrie, ma pu\u00f2 portare perdita di identit\u00e0 e alienazione alle persone che vivono da sempre nei posti ora invasi dal progresso: nella fattispecie il responsabile della fattoria, che \u00e8 anche il narratore, si vede costruire autostrade su autostrade intorno al suo habitat. Il testo \u00e8 composto da tre parti, ciascuna delle quali si conclude con una frase che, prese singolarmente, illustrano il continuo cambio della situazione, di male in peggio. Inizialmente dice: \"I left my farm on the freeway\" (\"Ho lasciato la mia fattoria sull'autostrada\"), successivamente: \"Looks like my farm is a freeway\" (\"Sembra che la mia fattoria sia un'autostrada\") e infine, quasi rassegnato: \"When I left my farm under the freeway\" (\"Quando ho lasciato la mia fattoria sotto l'autostrada\"), quindi sommerso dal progresso.\nIan Anderson \u00e8 sempre stato molto sensibile ai problemi legati all'ambiente, cos\u00ec come aveva dimostrato negli album \"Songs from the Wood\" e \"Stormwatch\". In questo caso ha per\u00f2 voluto analizzare il problema dal punto di vista della gente."}
{"id": "1717866", "revid": "1318658", "url": "https://it.wikipedia.org/wiki?curid=1717866", "title": "Budapest (Jethro Tull)", "text": "Budapest \u00e8 una canzone del 1987 dei Jethro Tull, presente nell'album \"Crest of a Knave\", composta da Ian Anderson.\nSi tratta di uno dei pezzi pi\u00f9 proposti dal vivo negli ultimi anni, probabilmente anche per il fatto che la canzone \u00e8 la preferita da Ian Anderson, per sua stessa ammissione.\nDalla durata piuttosto considerevole (10 minuti circa) essa \u00e8 stata ispirata allo stesso Anderson in occasione di un concerto realizzato appunto nella capitale ungherese Budapest nell'estate del 1986. Il giorno successivo, durante la colazione, Anderson not\u00f2 una cameriera dal fisico piuttosto atletico e particolarmente alta, figura su cui si incentra l'intero brano.\nDurante le esibizioni \"live\" ci sono alcune parti che differiscono notevolmente dalla versione realizzata in studio, soprattutto la parte centrale strumentale e quella finale."}
{"id": "1717867", "revid": "110157", "url": "https://it.wikipedia.org/wiki?curid=1717867", "title": "Astro Lounge", "text": "Astro Lounge \u00e8 il secondo album del gruppo pop rock statunitense Smash Mouth, pubblicato nel 1999 dalla Interscope Records."}
{"id": "1717869", "revid": "2084998", "url": "https://it.wikipedia.org/wiki?curid=1717869", "title": "Kissing Willie", "text": "Kissing Willie \u00e8 una canzone del 1989 dei Jethro Tull, presente nell'album \"Rock Island\", composta da Ian Anderson.\nIl titolo significa letteralmente \"\"baciando Willie\" e la cosa, per chi non \u00e8 di origini britanniche, potrebbe non suggerire nulla di particolare. In realt\u00e0 per\u00f2 la canzone \u00e8 stata lanciata anche con un videoclip e in esso sono piuttosto evidenti le intenzioni dell'autore. \"Willie\" \u00e8 infatti una parola dello slang inglese utilizzata per definire i genitali maschili e il testo descrive appunto un rapporto di sesso orale.\nDurante la canzone viene spesso ripetuta la frase \"My best friend Willie\"\" (\"Il mio migliore amico Willie\"): \u00e8, infatti, abbastanza comune la teoria secondo la quale molti uomini costruiscono un particolare legame con le loro parti intime, legame che Anderson ha deciso di paragonare all'amicizia, non senza un pizzico di malizia.\nNonostante l'argomento trattato il pezzo \u00e8, in ogni caso, assolutamente privo di volgarit\u00e0 e, per evitare facili accuse e critiche moralistiche, Anderson lo ha dotato di una doppia via interpretativa: Willie potrebbe anche essere un amico di Anderson e in questo caso il testo farebbe pensare ad una storia d'amore fra Willie e una ragazza non meglio identificata.\nIn ogni caso il videoclip suggerisce decisamente la prima ipotesi."}
{"id": "1717871", "revid": "287204", "url": "https://it.wikipedia.org/wiki?curid=1717871", "title": "Gosho Aoyama", "text": ""}
{"id": "1717884", "revid": "110157", "url": "https://it.wikipedia.org/wiki?curid=1717884", "title": "United Cinemas International", "text": "United Cinemas International o UCI \u00e8 una catena multinazionale di multisale cinematografiche operante in diversi paesi, Irlanda e Regno Unito fra i primi.\nStoria.\nUCI \u00e8 nato come partenariato fra Paramount Pictures e Universal Studios nel 1988 per gestire le catene di sale cinematografiche nel Regno Unito, poi, successivamente il gruppo ha ampliato il proprio raggio d'azione fino a comprendere Austria, Germania, Italia, Portogallo, Spagna, Giappone, Cina, Taiwan e Brasile.\nDall'ottobre 2004 il Gruppo Odeon &amp; UCI Cinemas \u00e8 di propriet\u00e0 della private equity londinese Terra Firma Capital Partners, limitatamente ai cinema collocati in Europa.\nSuccessivamente tra il 2006 e il 2007, la catena ha acquisito due importanti circuiti cinematografici in Italia come EuroPlex Cinemas a fine 2006 e Cinestar Italia a met\u00e0 2007.\nNel dicembre del 2010, UCI Italia ha comprato 3 multiplex \"Vis Path\u00e9\" (Path\u00e9 Torino Lingotto, Vis Path\u00e9 Campi Bisenzio, Vis Path\u00e9 Roma Est) portando da 25 a 28 le sale gestite dal circuito.\nUn anno dopo, nel 2011, il gruppo Odeon &amp; UCI Cinemas ha incorporato 4 dei principali multiplex italiani della societ\u00e0 francese UGC portando a 32 i multiplex gestiti dal gruppo in Italia e sempre nello stesso anno, nel mese di giugno, UCI Italia ha acquisito sette cinema multisala della catena \"Giometti Cinema\" (Jesi, Ancona, Porto Sant'Elpidio, Perugia, Fano, Pesaro e Senigallia) ubicati tra le Marche e l'Umbria aumentando ancora una volta il numero delle sale gestite dal circuito da 32 a 39.\nIl 15 settembre 2011, United Cinemas International ha aperto il suo quarantesimo multisala a Cagliari.\nIl 6 dicembre 2012, l'azienda ha inaugurato il suo quarantunesimo nuovo multisala a Misterbianco, in provincia di Catania, all'interno del centro commerciale Centro Sicilia.\nIl 9 maggio 2013, UCI Cinemas ha aperto un nuovo multisala a Gualtieri, in provincia di Reggio Emilia, dotato di 3 sale e 586 posti a sedere all'interno del centro commerciale Ligabue.\nIl 14 dicembre dello stesso anno ha aperto un altro nuovo multiplex a Villesse, in provincia di Gorizia, presso il centro commerciale \"Tiare Shopping Center\", dotato di 7 sale e 1237 posti a sedere.\nIl 1\u00ba febbraio 2014 lo storico cinema Multisala Gloria di Milano \u00e8 entrato a far parte del gruppo UCI Cinemas presente su tutto il territorio nazionale con 44 multisale completamente digitalizzate.\nIl 29 agosto 2014, la catena United Cinemas International ha acquisito il Palariviera Multiplex di San Benedetto del Tronto convertendolo nel quarantacinquesimo multisala UCI Cinemas.\nIl 29 luglio 2015, UCI Cinemas ha acquisito la multisala Cinepolis sita all'interno del Centro Commerciale Campania di Marcianise arrivando a 46 cinema e 466 sale sul territorio nazionale.\nUn altro multiplex UCI Cinemas \u00e8 stato aperto a Bolzano, presso il centro commerciale Twenty, e ha aperto il 18 dicembre 2015.\nNel 2016, passa nel circuito UCI Cinemas il quarantottesimo multisala a Bari chiamato Showville, mentre il 22 maggio, l'UCI Cinemas Marconi a Roma ha chiuso definitivamente.\nIl 12 luglio 2016 viene annunciata la vendita del gruppo Odeon Uci Cinemas al gruppo americano AMC di propriet\u00e0 del gruppo cinese Wanda Group.\nIl 27 ottobre 2016, dentro il circuito UCI Cinemas, \u00e8 entrato anche il multisala Red Carpet di Matera arrivando a 48 multisala e 481 sale nazionali.\nIl 25 maggio 2017 \u00e8 stato aperto un nuovo multiplex UCI Cinemas a Orio al Serio, presso il centro commerciale Oriocenter, con 14 sale e 2500 posti a sedere.\nUn anno dopo, il 1\u00ba febbraio 2018, entra a far parte della catena UCI Cinemas, il multisala Seven di Gioia del Colle, diventando il cinquantesimo multisala dell'insegna americana.\nIl 29 agosto 2018 riaprono gli UCI Cinemas di Campi Bisenzio a Firenze e di Marcon a Venezia sotto il marchio UCI Luxe. Nell'anno successivo l'Uci Cinemas Parco Leonardo, nel comune di Fiumicino, subisce un ridimensionamento passando da 24 a 14 sale. \nCon l'inizio di febbraio 2020, il Multisala Gloria di Milano viene ceduto alla Notorious Cinemas, che ristrutturer\u00e0 le due sale e le riaprir\u00e0 al pubblico nel mese di agosto.\nNell'estate del 2020, a seguito dell'emergenza Coronavirus, Uci Cinemas riapre progressivamente le sue strutture, ad eccezione dei 6 multiplex nelle Marche e in Umbria (Ancona, Fano, Jesi, Porto Sant'Elpidio, Palariviera, Senigallia). Per queste strutture non viene infatti rinnovato il contratto di locazione, ed i cinema tornano a Giometti, catena di multiplex del centro italia proprietaria di tutte le 6 multisala. Nello stesso periodo termina anche il contratto di locazione dell'Uci Cinemas Messina, che conseguentemente viene chiuso al pubblico. \nIl 1\u00ba ottobre 2020, \u00e8 stato inaugurato il terzo UCI Luxe nella citt\u00e0 di Vicenza. \nIl 27 novembre 2020, \u00e8 stato inaugurato il quarto UCI Luxe nella citt\u00e0 di Roma presso il centro commerciale Maximo e che \u00e8 stato aperto il 20 Maggio 2021, a seguito dell'allentamento delle restrizioni del DPCM contro la pandemia di Covid-19.\nNel mese di ottobre 2021 viene ufficialmente annunciata la chiusura del multisala di Mestre. La struttura \u00e8 stata quindi rilevata da Notorious Cinemas che ne ha ripreso l'attivit\u00e0 a partire dal 22 novembre, annunciando un piano di ristrutturazione totale che avr\u00e0 luogo nell'estate del 2022. Quella di Marghera \u00e8 quindi, dopo la Multisala Gloria di Milano, la seconda struttura Ex Uci acquisita da Notorious Cinemas.\nAttualmente i multiplex a marchio Uci Cinemas e Uci Luxe aperti in Italia risultano essere 43.\nUCI in Italia.\nIn Italia, la catena \u00e8 il primo operatore nazionale nel campo della gestione dei multisala prima di The Space Cinema, che \u00e8 il suo principale concorrente.\nCollegamenti esterni.\nSito ufficiale di UCI Cinemas Italia"}
{"id": "1717888", "revid": "767487", "url": "https://it.wikipedia.org/wiki?curid=1717888", "title": "Il paradiso perduto (film 1947)", "text": "Il Paradiso Perduto \u00e8 un cortometraggio del 1947 diretto da Luciano Emmer e Enrico Gras e basato sulla vita del pittore fiammingo Hieronymus Bosch."}
{"id": "1717889", "revid": "72811", "url": "https://it.wikipedia.org/wiki?curid=1717889", "title": "Seishiro Sakurazukamori", "text": ""}
{"id": "1717891", "revid": "104892343", "url": "https://it.wikipedia.org/wiki?curid=1717891", "title": "Smash Mouth (album)", "text": "Smash Mouth \u00e8 il terzo album del gruppo pop rock statunitense Smash Mouth, pubblicato nel 2001 dalla Interscope Records."}
{"id": "1717896", "revid": "834", "url": "https://it.wikipedia.org/wiki?curid=1717896", "title": "Jean Calvin", "text": ""}
{"id": "1717897", "revid": "580197", "url": "https://it.wikipedia.org/wiki?curid=1717897", "title": "Christian Gourcuff", "text": "\u00c8 il padre di Yoann Gourcuff.\nCarriera.\nNel 2006 ha portato la squadra del Lorient in prima serie per la terza volta dopo il 1998 ed il 2001. Il 9 dicembre 2009 rinnova il contratto per altri quattro anni.\nIl 19 luglio 2014 viene nominato nuovo commissario tecnico dell'Algeria. Esordisce nella vittoria per 2-1 contro l\u2019Etiopia partita valevole per la qualificazione alla Coppa d\u2019Africa. Si qualifica per la competizione classificandosi al primo posto nel proprio girone. Nella Coppa d'Africa supera il proprio girone arrivando primo posto insieme al Ghana, ma viene eliminato ai quarti di finale per 2-1 dalla Costa d'Avorio. Il 3 aprile 2016 si dimette dalla guida."}
{"id": "1717898", "revid": "729019", "url": "https://it.wikipedia.org/wiki?curid=1717898", "title": "Legatus legionis", "text": "Legatus legionis era il titolo assegnato nell'Antica Roma ai comandanti di una legione.\nGi\u00e0 in et\u00e0 Repubblicana, si designava con il termine \"legatus\" il comandante delegato dal magistrato competente (solitamente un console o un proconsole) al comando di una legione di sua competenza. Cesare ne fece ad esempio largo uso durante tutta la campagna di Conquista della Gallia.\nA partire da Augusto, il titolo di \"legatus legionis\" venne concesso ai comandanti senatorii (ex pretori) di una legione in una provincia con uno stanziamento legionario composto da pi\u00f9 di una legione, tranne che in Egitto e in Mesopotamia dove le legioni erano comandate da un praefectus legionis di rango equestre. Il \"legatus legionis\", che aveva un'et\u00e0 compresa tra i 25 ed i 35 anni circa ed aveva ricoperto in precedenza la carica di questore, edile o tribuno della plebe era sottoposto al comando supremo del legatus Augusti pro praetore di rango senatorio. Qualora la provincia fosse difesa da una sola legione, il legatus Augusti pro praetore aveva anche il comando diretto della legione. \nIl \"legatus legionis\" di rango senatorio scomparve dall'orizzonte dell'esercito romano a partire da Gallieno, il quale prefer\u00ec affidare i comandi delle unit\u00e0 legionarie a dei duces scelti nell'ordine equestre al cui rango erano giunti dopo una lunga carriera militare."}
{"id": "1717902", "revid": "339392", "url": "https://it.wikipedia.org/wiki?curid=1717902", "title": "Sebastian Castellion", "text": ""}
{"id": "1717903", "revid": "767487", "url": "https://it.wikipedia.org/wiki?curid=1717903", "title": "Get the Picture?", "text": "Get the Picture? \u00e8 il quarto album del gruppo pop rock statunitense Smash Mouth, pubblicato nel 2003 dalla Interscope Records."}
{"id": "1717914", "revid": "1573940", "url": "https://it.wikipedia.org/wiki?curid=1717914", "title": "Phelsuma gigas", "text": "Il geco gigante diurno di Rodrigues (\"Phelsuma gigas\" ) \u00e8 un sauro della famiglia Gekkonidae, vissuto in passato sull'isola di Rodrigues (Mauritius), attualmente estinto. \nDescrizione.\nEra la specie pi\u00f9 grande conosciuta finora del genere \"Phelsuma\", raggiungendo una lunghezza totale di 40 cm.\nIl corpo era grigio o grigio-brunastro con delle macchie nere disposte irregolarmente sul dorso: il ventre invece giallastro, la coda grigio scuro, la lingua rosa.\nDistribuzione e habitat.\nQuesti gechi vivevano solo nella foresta pluviale dell'isola di Rodrigues, una piccola isola situata 560\u00a0km a est di Mauritius, nel mezzo dell'oceano Indiano.\nBiologia.\nVivevano prevalentemente sugli alberi alla ricerca del cibo, che consisteva in piccoli invertebrati, uova e nettare.\nEstinzione.\nLa specie vide ridursi notevolmente il suo habitat in seguito all'arrivo dell'uomo e al disboscamento che la pressione demografica comport\u00f2: il colpo finale avvenne con l'introduzione sulle isole di gatti e ratti.\nL'ultimo avvistamento di questo animale avvenne sull'isolotto di Ile aux Frigates, al largo di Rodrigues.\nGli esemplari conservati che per primi furono descritti sono andati perduti: al giorno d'oggi, solo alcune porzioni di scheletri rimangono."}
{"id": "1717915", "revid": "125637839", "url": "https://it.wikipedia.org/wiki?curid=1717915", "title": "John Sposito", "text": "Biografia.\nFin dal 1970 John Spos\u00ecto sperimentava una forma di musica elettronica, che a quei tempi era considerata troppo all'avanguardia per la discografia pubblicata dalla BMG (ex RCA).\nA quei tempi Spos\u00ecto era soprannominato \"il Vangelis italiano\".\nNegli anni settanta a Spos\u00ecto vennero commissionate vaire colonne sonore per film e documentari, e fu solo negli anni ottanta che, su etichetta RCA, usc\u00ec un LP dal titolo \"Cosmograffiti\", tratto dalla colonna sonora di una serie televisiva di fantascienza dal titolo Ora zero e dintorni, che \u00e8 stata la prima fiction seriale prodotta in Italia, con la regia di Lucio Gaudino e Andrea Ferreri.\nNella prima met\u00e0 degli anni novanta - grazie alla Prestige Records e all'edizione musicale inglese St.James Records - riusc\u00ec ad ottenere un contratto discografico ed editoriale per sette CD, venduti in tutto il mondo.\nMolti dei suoi brani sono stati inseriti in compilations con i pi\u00f9 grandi della musica elettronica-new age (Vangelis, Alan Parson, Philip Glass).\nHa inoltre composto musiche per film e documentari, realizzando innumerevoli colonne sonore per serie di animazione.\n\u00c8 Socio Onorario dell'Unione Nazionale Scrittori ed Artisti dal 2007\nNel 2019 ha scritto le musiche del brano Mesiac inserito nell'album Real Newz del famoso gruppo slovacco Kontrafakt ai vertici delle classifiche della Repubblica Ceca e Slovacca."}
{"id": "1717919", "revid": "736476", "url": "https://it.wikipedia.org/wiki?curid=1717919", "title": "The Gift of Rock", "text": "The Gift of Rock \u00e8 una raccolta di canzoni di natale ricantate in chiave rock, pubblicato dal gruppo pop rock statunitense Smash Mouth nel 2005."}
{"id": "1717923", "revid": "767487", "url": "https://it.wikipedia.org/wiki?curid=1717923", "title": "Pictura", "text": "Pictura \u00e8 un documentario del 1951 diretto da Ewald Andr\u00e9 Dupont, Luciano Emmer, Robert Hessens, Enrico Gras, Alain Resnais, Marc Sorkin e Lauro Venturi che, diviso in sei episodi, si basa sulla vita dei pittori Grant Wood, Paul Gauguin, Francisco Goya, Henri de Toulouse-Lautrec, Vittore Carpaccio e Hieronymus Bosch."}
{"id": "1717924", "revid": "767487", "url": "https://it.wikipedia.org/wiki?curid=1717924", "title": "Summer Girl", "text": "Summer Girl \u00e8 il quinto album del gruppo pop rock statunitense Smash Mouth, pubblicato nel 2006.\nNote.\nLa canzone Everyday Superhero \u00e8 la colonna sonora del film \"Captain Zoom Accademia Per Supereroi\" del 2006"}
{"id": "1717928", "revid": "200568", "url": "https://it.wikipedia.org/wiki?curid=1717928", "title": "Br\u00fcck", "text": "Br\u00fcck \u00e8 una citt\u00e0 di abitanti del Brandeburgo, in Germania.\nAppartiene al circondario (\"Landkreis\") di Potsdam-Mittelmark (targa PM) ed \u00e8 capoluogo della comunit\u00e0 amministrativa (\"Amt\") omonima.\nA Br\u00fcck, sono presenti dei laboratori di misurazione delle antenne radio, attrezzati con due torrette di legno alte 54m.\nSuddivisione amministrativa.\nBr\u00fcck si divide in 3 zone, corrispondenti all'area urbana e a 2 frazioni (\"Ortsteil\"):"}
{"id": "1717930", "revid": "767487", "url": "https://it.wikipedia.org/wiki?curid=1717930", "title": "Hieronymus Bosch (film 1963)", "text": "Hieronymus Bosch \u00e8 un cortometraggio del 1963 diretto da Fran\u00e7ois Weyergans e basato sulla vita del pittore fiammingo Hieronymus Bosch."}
{"id": "1717931", "revid": "767487", "url": "https://it.wikipedia.org/wiki?curid=1717931", "title": "The East Bay Sessions", "text": "The East Bay Sessions \u00e8 un EP del gruppo pop rock statunitense Smash Mouth, registrato nel 1997 e pubblicato nel 1999."}
{"id": "1717936", "revid": "2215945", "url": "https://it.wikipedia.org/wiki?curid=1717936", "title": "Mike Bryan", "text": "Detiene il record maschile di titoli di doppio vinti nell'Era Open. \nLui e suo fratello gemello Bob sono considerati la coppia di doppisti migliore di tutti i tempi.\nCarriera.\nDiventato professionista nel 1998, insieme con il suo fratello gemello Bob, ha avuto molto successo in doppio, in cui detiene il record del maggior numero di titoli vinti nel maschile. Ha vinto 124 titoli di doppio (119 assieme al fratello, tre con Jack Sock, uno a testa con Bhupathi e Knowles), inclusi 18 titoli dello Slam (16 con Bob e 2 con Sock) in 27 finali a cui si devono aggiungere altri 4 successi su 6 finali ottenuti nel doppio misto. Nel 2005, lui e Bob arrivarono in finale in tutti e quattro i tornei dello Slam, cosa che \u00e8 successa solo due volte nell'era Open. \nNel 2006 i fratelli Bryan vinsero Wimbledon e gli Australian Open. Nel 2007 si ripeterono con gli Australian Open. Nel 2008 vincono la medaglia di bronzo alle Olimpiadi di Pechino e nel 2012 quella d'oro alle Olimpiadi di Londra. In quest'ultima manifestazione, Mike vince anche la medaglia di bronzo nel doppio misto con la connazionale Lisa Raymond. Nel 2018, a causa di un infortunio all'anca di Bob, Mike partecipa a Wimbledon e agli US Open in coppia con Jack Sock e gli americani vincono entrambi gli Slam e si qualificano per le Finals, vincendole. A quarant'anni Mike ritorna numero uno del Mondo. Nel 2019 i fratelli annunciano l'intenzione di ritirarsi dopo gli US Open 2020. Nel 2020 i Bryan raggiungono gli ottavi di finale agli Australian Open e vincono il torneo di\u00a0Delray Beach. Successivamente battono in\u00a0Coppa Davis\u00a0nella sfida Stati Uniti\u2013Uzbekistan\u00a0Denis Istomin\u00a0e\u00a0Sanjar Fayziev\u00a0con il punteggio di 6-3 6-4. Scelgono per\u00f2 di non giocare gli US Open e si ritirano il 27 agosto. \u00c8 il terzo tennista maschile per tornei del Grande Slam vinti nella storia."}
{"id": "1717938", "revid": "438678", "url": "https://it.wikipedia.org/wiki?curid=1717938", "title": "Stochastic fairness queueing", "text": "Lo Stochastic Fairness Queuing (SFQ) \u00e8 un algoritmo usato per lo scheduling e risulta particolarmente adatto quando la natura dei task \u00e8 varia.\nConsiderando un generico sistema, cio\u00e8 non dedicato ad una specifica applicazione, i task possono essere interattivi, batch o real-time hard, soft, periodici, pseudoperiodici o aperiodici.\nFunzione.\nSFQ permette di associare ad ogni tipologia di task uno specifico algoritmo di scheduling.\nSFQ \u00e8 organizzato ad albero. Sul nodo radice vige uno scheduler generico. Ogni ramo \u00e8 caratterizzato da uno scheduler adatto per la tipologia di task, per i quali la gestione viene demandata allo specifico ramo. Le risorse, in termini di tempo di CPU, sono distribuite tra i vari rami dallo scheduler del nodo radice. In questa rappresentazione le foglie dell'albero rappresentano i task."}
{"id": "1717941", "revid": "767487", "url": "https://it.wikipedia.org/wiki?curid=1717941", "title": "Y del sabor fugaz de la fresa", "text": "Y del sabor fugaz de la fresa \u00e8 un cortometraggio documentario del 1969 scritto e diretto da Jos\u00e9 Antonio Ramos Terrados. \u00c8 basato sul dipinto \"Trittico del Giardino delle delizie\" di Hieronymus Bosch."}
{"id": "1717942", "revid": "223320", "url": "https://it.wikipedia.org/wiki?curid=1717942", "title": "I Pub", "text": ""}
{"id": "1717950", "revid": "1494169", "url": "https://it.wikipedia.org/wiki?curid=1717950", "title": "LS3", "text": ""}
{"id": "1717953", "revid": "729019", "url": "https://it.wikipedia.org/wiki?curid=1717953", "title": "Come Into My Life (singolo Gala)", "text": "Come Into My Life \u00e8 un brano dance cantato da Gala e scritto da quest'ultima in collaborazione con Filippo Andrea Carmeni e Maurizio Molella. Il singolo, pubblicato nei negozi nel 1997, raggiunge la vetta delle classifiche in Italia, Spagna ed Israele."}
{"id": "1717955", "revid": "767487", "url": "https://it.wikipedia.org/wiki?curid=1717955", "title": "Le Jardin des d\u00e9lices de J\u00e9r\u00f4me Bosch", "text": "Le Jardin des d\u00e9lices de J\u00e9r\u00f4me Bosch \u00e8 un cortometraggio del 1980 diretto da Jean Eustache e basato sull'omonimo trittico del pittore fiammingo Hieronymus Bosch."}
{"id": "1717957", "revid": "228587", "url": "https://it.wikipedia.org/wiki?curid=1717957", "title": "La Caixa", "text": "La Caixa \u00e8 il nome commerciale della cassa di risparmio di Barcellona, Caixa d'estalvis i pensions de Barcelona, la pi\u00f9 grande d'Europa, nonch\u00e9 terza maggiore banca spagnola, con diverse partecipazioni finanziarie detenute attraverso Criteria CaixaCorp.\nStoria.\nQuesta entit\u00e0 catalana fu creata il 27 luglio 1990 con la fusione tra la \"Caixa de Pensions per a la Vellesa i d'Estalvis de Catalunya i Balears\", fondata nel 1904, e la \"Caixa d'Estalvis i Mont Pietat de Barcelona\", fondata nel 1844.\nL'obiettivo sociale de \"la Caixa\" \u00e8 la raccolta di risparmi nelle modalit\u00e0 autorizzate, la realizzazione di opere benefiche a livello sociale e gli investimenti rispettosi dell'interesse generale. Grazie al suo statuto possiede la pi\u00f9 grande fondazione d'Europa, che permette gli investimenti in opere di interesse generale come la ricerca, l'infanzia e la cultura. In quest'ambito la fondazione gestisce il centro culturale CaixaForum Barcelona, che ha sede nell'antica F\u00e0brica Casaramona.\nCriteria CaixaCorp.\nCriteria CaixaCorp, S.A. \u00e8 una holding che gestisce gli investimenti finanziari de La Caixa , che includono le seguenti imprese:"}
{"id": "1717958", "revid": "729019", "url": "https://it.wikipedia.org/wiki?curid=1717958", "title": "Liberty Island", "text": "Liberty Island \u00e8 un isolotto situato nella foce del fiume Hudson, nella baia di New York. \u00c8 famosa in particolare al pubblico di tutto il mondo per essere l'isola sulla quale sorge la Statua della Libert\u00e0; quest'isolotto prende il nome di \"Liberty\" proprio per fare richiamo alla Statua (in italiano Liberty Island significa appunto \"Isola della Libert\u00e0\"): in precedenza si chiamava \"Bedloe's Island\".\nCaratteristiche.\nPresentante la forma di una stella a 10 punte, l'isola venne ideata nel 1885 dall'architetto Daniel McCasde, per rendere la baia della citt\u00e0 pi\u00f9 verde e lussureggiante con l'arrivo della Statua della Libert\u00e0.\nSebbene l'isola si trovi nel territorio del New Jersey, \u00e8 comunque territorio sotto la giurisdizione dello stato di New York."}
{"id": "1717960", "revid": "21880", "url": "https://it.wikipedia.org/wiki?curid=1717960", "title": "Hoplodactylus delcourti", "text": "Il geco gigante neozelandese (\"Hoplodacylus delcourti\"), in m\u0101ori kawekaweau, \u00e8 un geco gigante estinto vissuto in Nuova Zelanda.\nCon la sua lunghezza totale di oltre 60\u00a0cm, \u00e8 considerato il pi\u00f9 grande geco mai esistito."}
{"id": "1717964", "revid": "834", "url": "https://it.wikipedia.org/wiki?curid=1717964", "title": "Chevrolet Corvette C1", "text": ""}
{"id": "1717966", "revid": "834", "url": "https://it.wikipedia.org/wiki?curid=1717966", "title": "Chevrolet Corvette C2", "text": ""}
{"id": "1717968", "revid": "834", "url": "https://it.wikipedia.org/wiki?curid=1717968", "title": "Chevrolet Corvette C3", "text": ""}
{"id": "1717969", "revid": "834", "url": "https://it.wikipedia.org/wiki?curid=1717969", "title": "Chevrolet Corvette C4", "text": ""}
{"id": "1717970", "revid": "156618", "url": "https://it.wikipedia.org/wiki?curid=1717970", "title": "Vaticani", "text": ""}
{"id": "1717971", "revid": "92723", "url": "https://it.wikipedia.org/wiki?curid=1717971", "title": "Ferraiolo (indumento)", "text": "Il ferraiolo \u00e8 un mantello cerimoniale. \nCaratteristiche.\n\u00c8 un mantello di seta o comunque di un tessuto leggero, molto ampio che si limita a ricoprire la parte posteriore, scendendo fino al tallone da un ampio colletto con taglio a carr\u00e9. Il colore varia a seconda del grado : \u00e8 nero per i sacerdoti, paonazzo per i vescovi e gli arcivescovi, porpora per i cardinali. Il papa non indossa il ferraiolo.\nUtilizzo.\nFino al rinascimento, prima che diventasse tipico dei prelati, il ferraiolo fu parte anche dell'abbigliamento dei nobili italiani. \nIl ferraiolo si indossa sopra l'abito talare, ma solo in particolari occasioni, cio\u00e8 quando viene indossato a completamento dell'abito ordinario, detto piano. Viene usato principalmente dagli alti prelati cattolici.\nNon si usa durante le celebrazioni liturgiche, ma solo in cerimonie ufficiali; oggi, principalmente, viene usato dai diplomatici vaticani in occasioni di particolare rilievo previste dal protocollo. \nNella corte pontificia, il ferraiolo indicava anche la dignit\u00e0; per questo non era usato esclusivamente dai prelati superiori, ma anche da alti dignitari laici che avevano, per funzione, una particolare contiguit\u00e0 con il Romano Pontefice. Ad esempio, il ferraiolo era incluso nell'uniforme dei camerieri segreti di Sua Santit\u00e0 e in quella dei sediari pontifici."}
{"id": "1717972", "revid": "834", "url": "https://it.wikipedia.org/wiki?curid=1717972", "title": "Chevrolet Corvette C5", "text": ""}
{"id": "1717973", "revid": "834", "url": "https://it.wikipedia.org/wiki?curid=1717973", "title": "Chevrolet Corvette C6", "text": ""}
{"id": "1717982", "revid": "1776051", "url": "https://it.wikipedia.org/wiki?curid=1717982", "title": "Giuseppe Desimone", "text": "Fu senatore del Regno d'Italia nella XIV legislatura."}
{"id": "1717988", "revid": "834", "url": "https://it.wikipedia.org/wiki?curid=1717988", "title": "Ls3", "text": ""}
{"id": "1717991", "revid": "1543377", "url": "https://it.wikipedia.org/wiki?curid=1717991", "title": "Ricasoli (Montevarchi)", "text": "Ricasoli, ex castello ridotto oggi a villaggio, \u00e8 una frazione del comune di Montevarchi arroccata su un poggio a est della citt\u00e0 che domina la strada che porta in Chianti detta appunto Chiantigiana. Non deve l'attuale nome ai signori che anticamente lo possedevano, ovvero la famiglia Ricasoli, ma \u00e8 vero il contrario e cio\u00e8 che dal XIV secolo il Castello di Ricasoli dette il nome ai Ricasoli che precedentemente erano detti Firidolfi.\nStoria.\nFra le memorie pi\u00f9 vetuste che rammentino il Castello di Ricasoli si attesta un documento del marzo 1067, scritto proprio nel Castello di Ricasoli indicato come territorio fiorentino, in cui si tratta della donazione fatta alla badia di Coltibuono di un pezzo di terra situata in luogo detto \"Pancolo\", oggi Pancole frazione di Greve in Chianti.\nIl castello \"ch' era munito di forte rocca\" fu dichiarato nel 1187 feudo imperiale da Arrigo VI con tanto di diritti di pedaggio e, sempre nel 1187, a Pavia, l'imperatore ne invest\u00ec della signoria Ranieri Firidolfi. Ma nel 1191 Arrigo VI ci ripens\u00f2 e con un diploma nomin\u00f2 co-feudatari i conti Guidi a cui assegnava la met\u00e0 del castello di Ricasoli e del suo territorio. Coabitazione riconfermata poi nel 1220 da Federico II.\nMa di l\u00ec a poco i Ricasoli liquidarono i Guidi, che successivamente vendettero ai Ricasoli anche molti altri possedimenti in Valdarno, e divennero i soli proprietari del castello. Infatti nel libro delle decime ordinate dal Comune di Firenze nel 1290, il Castello di Ricasoli fu accatastato, insieme col suo territorio, per la somma di lire 1500 e dallo stesso registro si apprende che, prima del 1290, il castello non era stato sottoposto a imposte perch\u00e9 i Ricasoli erano stati esentati fino a quel tempo dalle imposizioni fondiaria e personale sui beni e gli individui della famiglia. Quindi, \u00e8 lecito ipotizzare che, non solo nel 1290, ma anche negli anni precedenti i conti Guidi non erano pi\u00f9 co-feudatari del castello. Lo si pu\u00f2 per\u00f2 affermare con certezza solo dal 1295 quando il castello venne registrato come appartenente soltanto a messere Ugo da Ricasoli e al 12 febbraio 1298 risultava che ne fosse unico signore Nardo del fu Cino da Ricasoli.\nLa signoria dei Ricasoli sul feudo dur\u00f2 fino al 1349 quando Albertaccio di Bindaccio vendette il castello alla Repubblica Fiorentina."}
{"id": "1717995", "revid": "834", "url": "https://it.wikipedia.org/wiki?curid=1717995", "title": "P-38", "text": ""}
{"id": "1717996", "revid": "169529", "url": "https://it.wikipedia.org/wiki?curid=1717996", "title": "Giovanni Diana", "text": "Biografia.\nFu senatore del Regno d'Italia dalla XIV legislatura; si dimise il 28 marzo 1890 perch\u00e9 accusato di bancarotta fraudolenta. Venne poi assolto con formula piena dalla Corte di Assise di Trani.\n\u00c8 antenato del politico Alfredo Diana."}
{"id": "1717998", "revid": "1776051", "url": "https://it.wikipedia.org/wiki?curid=1717998", "title": "Giovanni Dossena", "text": "Fu senatore del Regno d'Italia nella XIV legislatura."}
{"id": "1718002", "revid": "1337443", "url": "https://it.wikipedia.org/wiki?curid=1718002", "title": "Carlo Faraldo", "text": "Fu senatore del Regno d'Italia nella XIV legislatura."}
{"id": "1718003", "revid": "109256618", "url": "https://it.wikipedia.org/wiki?curid=1718003", "title": "Fumetti dei Transformers", "text": "I Transformers sono un gruppo di personaggi immaginari dei fumetti ispirati alla omonima serie di giocattoli della Hasbro. Sono stati protagonisti di diverse serie a fumetti edite negli Stati Uniti d'America dalla Marvel Comics e poi da altri editori.\nStoria editoriale.\nEdizione Marvel.\nA seguito del successo della serie televisiva animata \"Transformers\", la Marvel Comics produsse una prima serie a fumetti edita dal 1984 al 1991 pubblicata per ottanta numeri, oltre a quattro miniserie spin-off. Successivamente venne edita una seconda serie, \"Transformers: Generation 2\", edita dal 1993 per dodici numeri. Una nuova serie venne prodotta poi dalla Dreamwave Productions dal 2002 al 2004 e, dal 2005, i diritti passarono alla IDW Publishing che dal 2006 fece esordire una quarta serie oltre a diverse serie limitate. Oltre a questi tre principali editori, ce ne sono stati molti altri pi\u00f9 piccoli con vari gradi di successo.\nLa prima serie della Marvel (parzialmente pubblicata anche in Italia dall'Editoriale Domus e poi dalla Play Press), va dallo schianto dell'Arca sulla Terra fino ad un vicino futuro in cui Autorobot e Distructor vengono convinti da un emissario di Primus a seppellire l'ascia di guerra per sempre; nel 1992, in una miniserie di 12 numeri, \"Generation 2\", i Transformers uniti si battono contro Distructor rinnegati scomparsi millenni prima che non hanno mai ceduto le armi. In Inghilterra viene prodotta una lunga serie \"sponsorizzata\" dalla Marvel ma molto indipendente; qui come negli ultimi numeri di \"Generation 1\" e \"Generation 2\" si impone lo sceneggiatore Simon Furman. Ma la crisi del fumetto americano avviata nei primi anni novanta costringe alla chiusura; i personaggi spariranno dal mercato USA per molto tempo.\nAll'inizio della prima serie la Marvel produsse dei crossover; dopo alcune apparizioni dell'Uomo Ragno, con il costume simbionte nero nei primi albi, si decise di collegare l'universo narrativo dei Transformers non con quello dei supereroi, ma con quello della squadra speciale dell'esercito americano, i G.I. Joe, e viene prodotta una miniserie di quattro numeri ambientati in parallelo ai numeri 23-24 di \"Generation 1\" e successivamente gli avversari della serie \"G.I. Joe\", il gruppo terrorista Cobra, daranno il via agli eventi che introdurranno la serie \"Generation 2\". Stando alla scheda del personaggio Testa di Morte (\"Death's Head\" in originale, un killer robotico incontrato sia da Transformers che da altri personaggi Marvel) nel terzo volume del \"All-New Official Handbook of the Marvel Universe A to Z\", i Transformers dovrebbero esistere negli universi Marvel Terra-120185 (Marvel UK) e Terra-91274 (Marvel USA).\nIn Giappone i Transformers hanno sempre avuto un successo pi\u00f9 modesto ma, nonostante questo, pi\u00f9 duraturo; nel decennio 1990-2000 vengono prodotti manga ispirati a \"Generation 1\" e al successivo \"Beast\" \"Wars\" finora non pubblicato in occidente.\nEdizione Dreamwave.\nDopo dieci anni, i Transformers ritornano a essere pubblicati della Dreamwave di Pat Lee; la miniserie di sei numeri \"Transformers Generation 1\" (pi\u00f9 un numero 0 pilota), con stile manga, balza in testa alle classifiche. La continuity si stacca dal filone Marvel pur rispettandone le premesse; dopo il risveglio sulla Terra nel 1984, i piccoli plotoni di Autorobot e Distructor si sono scontrati per quindici anni, tentando di tornare a casa o almeno di comunicare con i compagni lontani; a un certo punto i governi terrestri decidono di rompere la neutralit\u00e0 e incaricano un contingente multinazionale al comando di Optimus Prime; in seguito a una battaglia, Megatron viene battuto e catturato e Prime decide di tornare a Cybertron, e i suoi costruiscono con l'aiuto dell'ONU la nave Arca 2; Optimus offre a un piccolo gruppo di umani la possibilit\u00e0 di un viaggio nel cosmo ma il giorno della partenza l'Arca 2 esplode in volo sopra l'Artico; per tre anni tutto tace.\nIl successo di \"Generation 1\" d\u00e0 via libera ad altri progetti come la miniserie \"G1 (vol. 2): Guerra e Pace\" di sei numeri; una serie regolare di G1; la serie \"Transformers Armada\", che dal n. 19 cambia nome in \"Transformers Energon\"; la miniserie \"The War Within\" in tre volumi ambientata nel passato della Grande Guerra; l'abbozzo di possibili altre serie tratte da Beast Wars e Robots in Disguise; l'enciclopedia dei Transformers, \"More Than Meets The Eye\". La Dreamwave affida i testi a Simon Furman ma anche a nuove leve e assume giovani disegnatori sconosciuti che da anni mettono in mostra sulla rete piccoli campioni della loro passione per i Transformers (tra cui Guido Guidi).\nNonostante il successo di vendite, pubblico e critica, la Dreamwave (che intanto si \u00e8 staccata dalla Image in cui era nata) fa bancarotta; a dicembre 2004 escono gli ultimi episodi delle storie in corso; circa un anno dopo la societ\u00e0 si riprende grazie ad un finanziatore esterno, ma alcuni diritti sono ormai persi perch\u00e9 i marchi non sono interni alla casa, e tra questi i Transformers, che la Hasbro ha affidato alla IDW Publishing.\nElenco pubblicazioni.\nI crossover con la Devil's Due:\nLa Devil's Due, che all'epoca possedeva la licenza del marchio G.I. Joe, aveva un accordo per produrre a sua volta due crossover, che sono diventati poi quattro:\n\"The Art of War\" mostra SerpentOR (Serpent Organic Robot), trasformando il personaggio originale da amalgama genetico di famosi condottieri a cyborg costruito con pezzi di Megatron. \"Black Horizon\" mostra un'alleanza inedita tra i nemici dei film \"GI Joe il film\" e \"Transformers il film\": gli abitanti di Cobra-La e il divoratore di mondi Unicron.\nEdizione IDW.\nRilevando i diritti dalla Hasbro, la IDW ha scelto di creare un remake della serie a cartoni originale (prendendo spunto anche da altre serie) ambientata in un nuovo ed assai diverso universo.\nLe differenze pi\u00f9 significative con le precedenti serie sono che qui i Transformers sono in incognito, cio\u00e8 si nascondono al mondo; sono arrivati di loro iniziativa solo qualche anno prima degli eventi raccontati; i Decepticon non attaccano apertamente preferendo fomentare l'instabilit\u00e0 politica (su molti mondi), gli Autobot si limitano ad ostacolarli in segreto; Cybertron \u00e8 stata tanto devastata dalla guerra, che l'intera superficie \u00e8 radioattiva, impedendo agli abitanti di viverci; i comandi delle due fazioni sono in stazioni orbitanti; Megatron e Optimus Prime sono l\u00ec, il comando delle operazioni sulla Terra \u00e8 affidato a Starscream e Prowl, i due leader arriveranno pi\u00f9 avanti. I personaggi mantengono un design ed una personalit\u00e0 simile alle loro controparti nippo-americane degli anni '80 anche se molti personaggi mantengono solo il colore e/o la forma robotica simili agli originali, mentre a cambiare \u00e8 il veicolo (esempio: Jazz nella serie G1 era una Porsche 935 Turbo bianca blu e rossa, in questi fumetti mantiene il colore e un po' la forma antropomorfa mentre l'auto \u00e8 una Porsche 997). Da sottolineare \u00e8 il motivo della guerra: al contrario delle altre serie dove Megatron univa l'esercito Decepticon poich\u00e9 assetato di potere, nell'IDW G1 Megatron era un semplice ed umile minatore sfruttato (insieme ai suoi colleghi) dal senato corrotto del Cybertron pre-bellico (una societ\u00e0 simile all'antica Roma); nonostante egli (come Orion Pax, successivamente Optimus Prime) cerchi di fare movimenti rivoluzionari pacifici, alla fine creer\u00e0 un potente ed illegale esercito poich\u00e9 inizia a convincersi che l'unico modo per ottenere la pace \u00e8 attraverso la tirannia. Orion Pax, una volta diventato Prime creer\u00e0 il suo esercito (Autobot) anch'esso basato sulla libert\u00e0 ma senza violenza e le due fazioni scoppieranno nella Grande Guerra che durer\u00e0 milioni d'anni. Le prime serie erano incentrate durante il periodo di guerra ed infiltrazione sulla Terra per poi seguire con la fine del conflitto, un Cybertron restaurato, una nascente popolazione neutrale (NAIL) che odia e dichiara illegali entrambe le ex-fazioni, un tentativo fallito del disertore Shockwave di cancellare tempo e spazio per ricrearli a suo piacimento, la redenzione di Megatron ed il suo conseguente passaggio dalla parte degli Autobot, e molti numerosissimi altri eventi.\nLa continuit\u00e0 dei fumetti IDW \u00e8 una delle pi\u00f9 uniche e durature storie dell'intera saga Transformers poich\u00e9 \u00e8 compresa in parte dall'Universo Marvel e gioca un ruolo fondamentale nell'Universo Hasbro, ovvero un maxi universo (con libri e fumetti) crossover di molte altre serie: Star Trek, Ghostbusters, G.I. Joe, Micronauti, Rom, Jem, Action Man, M.A.S.K., Clue e Visionaries."}
{"id": "1718013", "revid": "110157", "url": "https://it.wikipedia.org/wiki?curid=1718013", "title": "Trampin'", "text": "Trampin' \u00e8 il nono album della cantautrice statunitense Patti Smith, pubblicato nel 2004 per l'etichetta discografica Columbia Records."}
{"id": "1718015", "revid": "767487", "url": "https://it.wikipedia.org/wiki?curid=1718015", "title": "Hieronymus Bosch (film 2003)", "text": "Hieronymus Bosch \u00e8 un documentario del 2003 diretto da Adrian Maben e basato sulla vita del pittore fiammingo Hieronymus Bosch."}
{"id": "1718017", "revid": "729019", "url": "https://it.wikipedia.org/wiki?curid=1718017", "title": "Pier Eleonoro Negri", "text": "Biografia.\nDi famiglia vicentina, nacque a Locara, piccola frazione campestre di San Bonifacio, da Eleonoro Marcello e Marianna Bertani. Segu\u00ec la carriera militare e si fece notare gi\u00e0 nel 1848 a Vicenza, arruolando a proprie spese un gruppo di volontari contro l'Austria.\nCaduta Vicenza nelle vicende belliche, dovette emigrare in Piemonte e sub\u00ec la confisca dei beni. Era stato nominato luogotenente d'ordinanza del 3\u00ba reggimento Fanteria e nel 1849 pass\u00f2 al Corpo dei Bersaglieri, nel quale ottenne una medaglia d'argento al valor militare nella battaglia di Novara del 1849, dove fu ferito.\nNel 1852 fu promosso a capitano e nel 1855 prese parte al corpo di spedizione in Crimea. Ottenne il riconoscimento di eseguita campagna militare, dagli Inglesi e dagli Ottomani.\nNella campagna del 1859 ottenne una seconda medaglia d'argento al valor militare per un assalto alla baionetta a cui condusse la propria compagnia a Confienza e il suo battaglione ottenne una menzione onorevole nella battaglia di San Martino e lui stesso la croce di cavaliere dell'ordine militare di Savoia..Venne quindi promosso al grado di maggiore del 15\u00ba reggimento di fanteria, da cui pass\u00f2 quindi al 1\u00ba corpo d'armata dei bersaglieri.\nNel 1860 partecip\u00f2 alla campagna in Ancona nel corso della quale ottenne due menzioni onorevoli Il 29 ottobre del 1860 ottenne la medaglia d'oro al valor militare, che gli fu assegnata come maggiore comandante del 7\u00ba battaglione di bersaglieri nella battaglia del Garigliano.\nIl 1\u00ba giugno del 1861 fu promosso a luogotenente colonnello per meriti di guerra e ottenne il 20 ottobre la nomina a cavaliere dell'ordine dei Santi Maurizio e Lazzaro.\nCondusse nella regione di Benevento le operazioni di lotta al brigantaggio postunitario, e in particolare intervenne a Pontelandolfo il 14 agosto del 1861 dopo l'attacco al contingente militare ivi stanziato da parte di una banda di briganti.\nLa dura reazione del reparto inviato dopo il massacro dei 41 soldati e 4 carabinieri italiani fu causata dalla ferocia con cui furono trattati i loro commilitoni, considerando che i militari, sebbene si fossero arresi, furono comunque trucidati. Riportiamo una testimonianza:\nUna forte revisione al ribasso del numero degli uccisi, ridotti a 13 morti (pi\u00f9 2 nel paese di Casalduni), viene sostenuta dal ricercatore Davide Fernando Panella sulla base della lettura dei registri parrocchiali della chiesa della Santissima Annunziata ove furono annotati dal canonico Pietro Biondi e dal canonico Michelangelo Caterini (firmatario degli atti di morte) i nomi dei morti, le modalit\u00e0 della loro morte e il luogo del seppellimento: 12 persone (dieci uomini e due donne) sarebbero morte durante il giorno stesso della strage (dieci direttamente uccisi e due nel rogo delle case) e una tredicesima il giorno seguente.\nNella terza guerra di indipendenza del 1866 ottenne per le azioni di guerra tra Tezze e Primolano la commenda dell'ordine militare di Savoia e fu creato aiutante di campo onorario del re Vittorio Emanuele II, pi\u00f9 tardi confermato come aiutante di campo effettivo. Fu poi ancora promosso Maggior generale nel 1869 Tenente generale nel 1877 e fu comandante militare territoriale di Ancona, da dove venne trasferito a Piacenza nel 1879\nChiese e ottenne il congedo nel 1881 e gli fu conferita la Gran croce dell'ordine della corona d'Italia.\nNel 1882 gli fu inoltre concesso il titolo di conte, in passato conferito ad un altro ramo della famiglia e in seguito i titoli onorifici di \"aiutante di campo generale onorario\" e di Grande ufficiale nell'ordine dei Santi Maurizio e Lazzaro.\nMor\u00ec a Firenze nel villino fuori porta San Gallo il 17 dicembre 1887 e fu tumulato con onoranze solenni nella tomba di famiglia a Vicenza."}
{"id": "1718018", "revid": "261054", "url": "https://it.wikipedia.org/wiki?curid=1718018", "title": "Brigantino Oreto", "text": ""}
{"id": "1718019", "revid": "1543377", "url": "https://it.wikipedia.org/wiki?curid=1718019", "title": "Foreste pluviali di Atsinanana", "text": "Le foreste pluviali di Atsinanana, in Madagascar, sono un gruppo di sei parchi nazionali che si trovano sulla parte orientale dell'isola. Queste antiche foreste raccontano la storia geologica dell'isola e la sua separazione dagli altri continenti, avvenuta oltre 60 milioni di anni fa. Le foreste sono state aggiunte ai patrimoni dell'umanit\u00e0 dell'UNESCO a causa della loro biodiversit\u00e0 e delle specie a rischio che le abitano, come i lemuri."}
{"id": "1718020", "revid": "1543377", "url": "https://it.wikipedia.org/wiki?curid=1718020", "title": "Frank Sheeran", "text": "Membro di spicco dell\"'International Brotherhood of Teamsters\" di Jimmy Hoffa, una delle maggiori organizzazioni sindacali statunitensi, fu il tramite tra quest'ultimo e Cosa nostra statunitense, invischiata appunto nelle sue politiche sindacali. \nPoco prima di morire dichiar\u00f2 di essere stato l'esecutore materiale dell'omicidio di Hoffa, deceduto appunto in circostanze poco chiare nel 1975, oltrech\u00e9 di circa altre 30 persone per conto della Famiglia Bufalino; pubblicate postume in un libro di memorie, diverse sue affermazioni sul suo effettivo coinvolgimento con la mafia - specie per quanto riguarda il proprio ruolo nella morte di Hoffa - nel corso degli anni sono state in parte smentite.\nBiografia.\nSheeran nacque a Darby, una cittadina distante 8 km da Filadelfia (in Pennsylvania), il 25 ottobre del 1920, figlio di Thomas Francis Sheeran Jr., un imbianchino d'origini irlandesi, e di Mary Agnes Hanson, una casalinga d'origini svedesi. Si distinse fin da giovane per la sua stazza, misurando circa 1,95 metri d'altezza per pi\u00f9 di 110 chili di peso.\nNell'agosto del 1941, a vent'anni, Sheeran si arruol\u00f2 nell'esercito, ricevendo il proprio addestramento a Biloxi, nel Mississippi. In seguito all'attacco di Pearl Harbor nel dicembre dello stesso anno, si arruol\u00f2 come volontario dei paracadutisti a Fort Benning, in Georgia, ma, dopo essersi slogato una spalla in addestramento, fu trasferito alla 45\u00aa Divisione di Fanteria. Congedato il 24 ottobre del 1945, un giorno prima di compiere 25 anni, serv\u00ec in totale per 411 giorni. Combatt\u00e9 nella Campagna d'Italia, partecipando agli sbarchi in Sicilia, a Salerno e ad Anzio, cos\u00ec come all'Operazione Dragoon in Francia e all'invasione alleata della Germania.\nL'esperienza in guerra fu per lui traumatica e provoc\u00f2 in lui un senso di apatia e freddezza che in seguito gli costarono care, decretando di fatto la sua ascesa al mondo del crimine organizzato di cosa nostra statunitense.\nTornato a Filadelfia, lavor\u00f2 per un certo periodo come camionista per un'azienda di alimentari. Entr\u00f2 poi nella sezione locale dell'International Brotherhood of Teamsters (IBT), il sindacato dei camionisti statunitensi presieduto da Jimmy Hoffa. Nel 1970 quest'ultimo gli offr\u00ec l'importante posizione di presidente di una sezione dell'IBT, la n\u00ba 326 di Wilmington, nel Delaware. Similmente allo stesso Hoffa e molti altri membri dell'IBT, Sheeran mantenne rapporti con noti figuri della criminalit\u00e0 organizzata, tra cui il boss della Cosa nostra statunitense della Pennsylvania del nord Russell Bufalino, di cui fu descritto come uno \u00abstretto collaboratore\u00bb e tramite principale con Hoffa. Dopo la sparizione di quest'ultimo il 30 luglio del 1975, Sheeran fu una delle persone incluse dall'FBI nel cosiddetto \"Hoffex memo\" come una delle potenziali \u00abfigure chiave del caso\u00bb, data la sua presenza a Detroit il giorno della scomparsa di Hoffa e la sua vicinanza con la vittima.\nNell'agosto del 1970 fu indagato assieme a Joseph \"Chinkie\" Chingaglini per l'omicidio di Robert De George, un sindacalista candidatosi come presidente della sezione n\u00ba 107 di Filadelfia con l'intenzione di ripulire l'IBT dalle infiltrazioni mafiose: le accuse caddero. Nell'agosto del 1981 fu processato per aver accettato tangenti da Edward Boffa, il gestore di un'impresa di manovalanza, in cambio del proprio silenzio riguardo alla riduzione dei salari dei lavoratori. Riconosciuto definitivamente colpevole nel 1982, ammise di aver versato il 50% dei proventi delle tangenti a Bufalino: Sheeran fu condannato a 18 anni di prigione per violazione del Racketeer Influenced and Corrupt Organizations Act, associazione a delinquere e frode postale, e gli fu imposto di rinunciare alla presidenza della sezione. Inizi\u00f2 a scontare la sua pena il 3 giugno 1983 in una prigione federale, a 62 anni. \nDopo aver scontato circa 15 anni, fu rilasciato per via dell'et\u00e0 e dell'artrite di cui soffriva. Mor\u00ec il 14 dicembre del 2003, a 83 anni, in una residenza sanitaria assistenziale in periferia di Filadelfia.\nDichiarazioni a Charles Brandt.\nCharles Brandt, l'autore del saggio biografico su Sheeran intitolato \"L'irlandese. Ho ucciso Jimmy Hoffa\" (\"I Heard You Paint Houses\") (2004), disse che Sheeran gli aveva confessato prima di morire di avere ucciso Jimmy Hoffa. Secondo il racconto di Brandt, Chuckie O'Brien port\u00f2 in auto Sheeran, Hoffa, e il mafioso Sal Briguglio, fino a una casa di Detroit. O'Brien e Briguglio parcheggiarono l'auto mentre Sheeran e Hoffa entrarono nell'abitazione, dove Sheeran spar\u00f2 due volte in testa a Hoffa uccidendolo sul colpo. Sheeran disse che gli era stato riferito che il corpo di Hoffa fu poi cremato in segreto dopo l'omicidio, e confess\u00f2 anche di aver in seguito eliminato pure Briguglio per paura che potesse parlare con i federali. Bill Tonelli ha messo in dubbio le dichiarazioni di Sheeran in un articolo sulla rivista \"Slate\" intitolato \"The Lies of the Irishman\", come anche il professore di Harvard Jack Goldsmith in \"Jimmy Hoffa and 'The Irishman': A True Crime Story?\" apparso in \"The New York Review of Books\".\nIn seguito alla notizia, dopo tanti anni furono effettivamente rinvenute delle macchie di sangue nella casa a Detroit indicata da Sheeran come luogo dell'omicidio, anche se l'esame del DNA stabil\u00ec che non era quello di Hoffa.\nNei media.\nLa storia di Sheeran \u00e8 raccontata nel film di Martin Scorsese\" The Irishman\", in cui Sheeran \u00e8 interpretato da Robert De Niro."}
{"id": "1718021", "revid": "1494169", "url": "https://it.wikipedia.org/wiki?curid=1718021", "title": "Zumbo", "text": ""}
{"id": "1718030", "revid": "122117244", "url": "https://it.wikipedia.org/wiki?curid=1718030", "title": "Gran Premio del Giappone 1976", "text": "Il Gran Premio del Giappone 1976 \u00e8 stata la sedicesima, e ultima, prova della stagione 1976 del Campionato mondiale di Formula 1. Si \u00e8 corsa domenica 24 ottobre 1976 sul Circuito del Fuji. La gara \u00e8 stata vinta dallo statunitense Mario Andretti su Lotus-Ford Cosworth; per il vincitore si tratt\u00f2 del secondo successo nel mondiale. Ha preceduto sul traguardo il francese Patrick Depailler su Tyrrell-Ford Cosworth e il britannico James Hunt su McLaren-Ford Cosworth.\nGrazie al terzo posto James Hunt si aggiudic\u00f2 il suo primo, e unico, campionato del mondo piloti di F1 con un solo punto di scarto su Niki Lauda, che si ritir\u00f2 dalla gara per le cattive condizioni atmosferiche, che avevano messo inizialmente in dubbio la stessa tenuta della gara.\nVigilia.\nSviluppi futuri.\nJochen Mass annunci\u00f2 il suo passaggio alla March per il 1977, mentre la Shadow, sempre per la stagione successiva, liber\u00f2 Jean-Pierre Jarier; venne messa in dubbio la prosecuzione del rapporto tra Brabham e Alfa Romeo.\nAnalisi per il campionato piloti.\nL'austriaco Niki Lauda era ancora in testa al mondiale ma James Hunt lo tallonava a soli tre punti. Hunt per\u00f2 aveva sei vittorie contro le 5 di Lauda, per cui a ogni arrivo a pari punti sarebbe prevalso il britannico. Il regolamento del campionato prevedeva che contassero solo i migliori 7 risultati dei primi 8 gran premi, e i migliori 7 degli ultimi 8. Entrambi i piloti non dovevano scartare nulla, indipendentemente dal risultato dell'ultima gara.\nNiki Lauda poteva laurearsi campione del mondo piloti se:\nJames Hunt per laurearsi campione doveva:\nDi seguito \u00e8 riportata la situazione, in base ai piazzamenti e alle possibili combinazioni, tra i due contendenti del campionato\nLa Scuderia Ferrari si era gi\u00e0, invece, aggiudicata la coppa costruttori al termine del Gran Premio di Watkins Glen, penultima prova del mondiale.\nAspetti tecnici.\nLa gara si tenne sul circuito del Fuji posto ai piedi della montagna pi\u00f9 alta dell'arcipelago giapponese. Il tracciato, lungo 4,3\u00a0km e che possedeva un rettifilo di 1,6\u00a0km, il pi\u00f9 lungo del mondiale, venne definito dai tecnici come simile a quello di Anderstorp. Il record sul giro apparteneva allo statunitense Mark Donohue che con una McLaren aveva ottenuto 1'16\"81.\nAspetti sportivi.\nPer la prima volta una prova del Campionato mondiale di Formula 1 si corse in Asia. La gara non venne definita ufficialmente \"Gran Premio del Giappone\" ma \"Campionato del mondo di Formula 1 in Giappone\". Ci\u00f2 perch\u00e9 con tale nome era denominato un appuntamento della Formula 2000 giapponese di quell'anno. Si decise inizialmente di ammettere alla partenza solo 24 vetture, anche se poi ne partirono effettivamente 25.\nVi era una interessante nota locale data da un piccolo gruppo di piloti partecipanti al campionato nipponico di F2000, tutti all'esordio nel mondiale: Masami Kuwashima (inizialmente indicato quale pilota della RAM, che per\u00f2 non partecip\u00f2 per le solite vicende giudiziarie) prese il posto di Warwick Brown alla Wolf-Williams, Noritake Takahara (che aveva gi\u00e0 partecipato al BRDC International Trophy 1974 con la March) quello di Brett Lunger alla Surtees, Kazuyoshi Hoshino trov\u00f2 un ingaggio sulla Tyrrell della \"Heroes Racing\", mentre Masahiro Hasemi port\u00f2 all'esordio la Kojima. Sulla vettura di Hoshino fecero il loro debutto nel mondiale le gomme Bridgestone, mentre sulla Kojima vennero montati degli pneumatici Dunlop, che tornava nel mondiale dopo 6 stagioni. Tra i costruttori si rivide, per l'ultima volta, la nipponica Maki, con Tony Trimmer nuovamente alla guida. Non parteciparono alla trasferta in Giappone l'Ensign, con Ickx infortunato, Otto Stuppacher e Henri Pescarolo, mentre l'Hesketh iscrisse il solo Ertl.\nLauda, qualche giorno prima della gara, chiese di poter testare il circuito, a lui sconosciuto, ma gli venne concesso solo di provarlo con una vettura stradale, anche se al sabato della settimana precedente la gara il tracciato venne testato da McLaren e Copersucar-Fittipaldi.\nQualifiche.\nResoconto.\nNella prima giornata di prove il miglior tempo fu di Mario Andretti su Lotus in 1'13\"74, davanti a Carlos Pace e Clay Regazzoni. Il migliore dei piloti di casa fu Masahiro Hasemi su Kojima che ottenne il quarto tempo nella prima sessione, e l'ottavo al termine della giornata di prove. Il giapponese nella seconda sessione fu autore di un'uscita di pista che rovin\u00f2 il telaio e costrinse a sospendere le prove. Lauda chiuse col quinto tempo, mentre il suo avversario diretto Hunt col sesto, a soli due centesimi dal tempo dell'austriaco. Anche Hunt per\u00f2 fu autore di un testacoda con conseguente uscita di pista.\nMasami Kuwashima, dopo gli scarsi risultati nelle prove del venerd\u00ec e il mancato palesarsi degli sponsor che avrebbero dovuto sostenerlo, venne sostituito alla Wolf Williams dall'austriaco Hans Binder. Binder aveva fatto il suo esordio nel mondiale con l'Ensign nel Gran Premio d'Austria.\nAndretti si conferm\u00f2 il pi\u00f9 rapido anche nella seconda giornata di prove. Conquist\u00f2 cos\u00ec la seconda \"pole\" nel mondiale, dopo otto anni da quella segnata nel Gran Premio degli Stati Uniti 1968. Questo periodo cos\u00ec lungo che intercorse tra le due \"pole\" rappresenta un record assoluto in termini di anni, mentre in termini di gran premi (107) venne eguagliata da Giancarlo Fisichella nel . Per la Lotus fu la \"pole\" 68, la prima dopo il Gran Premio d'Argentina 1974. In prima fila si posizion\u00f2 Hunt, che precedette Lauda e John Watson. Brambilla venne penalizzato dalla rottura del propulsore, mentre Regazzoni si trov\u00f2 a utilizzare le gomme scartate da Lauda. Arturo Merzario fu colpito da una foratura in pieno rettilineo, ma fu capace di governare la sua vettura. Incidente anche per l'altra Wolf Williams di Hans Binder. L'unico non qualificato fu Tony Trimmer su Maki.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nLa domenica una forte pioggia colp\u00ec il circuito; le nuvole basse provocavano diversi problemi anche con la visibilit\u00e0. Vennero effettuati inoltre dei lavori sulla pista per migliorare il drenaggio. La commissione piloti (formata da Lauda, Hunt, Jarier, Fittipaldi e Pace) si dichiar\u00f2 contraria all'effettuazione della gara (di parere diverso furono solo Hans-Joachim Stuck, Vittorio Brambilla e i piloti di casa) ma Bernie Ecclestone e gli organizzatori convinsero a posticipare di due ore la partenza del gran premio, nella speranza di un miglioramento delle condizioni atmosferiche.\nAlle 13:30, ora prefissata per la partenza, solo alcune vetture svolsero dei giri molto lenti per testare la situazione della pista. Tom Pryce, della Shadow, venne incaricato dagli altri colleghi di studiare il tracciato. Al termine della sua perlustrazione afferm\u00f2 l'impossibilit\u00e0 di effettuare la gara. Venne prospettata l'ipotesi che la gara non venisse considerata valida per il mondiale, cos\u00ec come di posticiparla al giorno seguente o di annullarla e chiudere il campionato mondiale con una gara da disputarsi nel 1977. Si decise alla fine, di far disputare la gara, con partenza alle 15:09, circa un'ora e mezza dopo quanto prefissato, sulla met\u00e0 dei giri inizialmente previsti, a meno che le condizioni del tempo non fossero migliorate durante la gara.\nIn seguito si seppe che prima della partenza, tutti i principali piloti si erano riuniti ed accordati per ritirarsi dopo due giri, evitando i rischi troppo elevati per via della pioggia torrenziale e permettendo contemporaneamente agli organizzatori di non perdere i guadagni se la gara fosse stata annullata. In realt\u00e0, sulla linea di partenza quasi tutti i costruttori minacciarono di ritorsioni i loro piloti se avessero scelto di fermarsi volontariamente, e cos\u00ec oltre a Lauda gli unici a fermarsi furono Emerson Fittipaldi, Carlos Pace e Larry Perkins.\nJames Hunt part\u00ec in testa seguito da John Watson, Mario Andretti, Jody Scheckter, Vittorio Brambilla e Clay Regazzoni; Kazuyoshi Hoshino su una Tyrrell del team locale \" Heroes Racing\", che montava gomme Bridgestone era ottavo, mentre l'altro contendente al titolo, Niki Lauda era decimo. Al secondo giro Lauda rientr\u00f2 ai box per ritirarsi: le condizioni della pista, per il pilota austriaco, erano troppo pericolose per gareggiare. Mauro Forghieri, tecnico della Scuderia Ferrari gli propose di dare la colpa ad un problema elettrico, ma Lauda prefer\u00ec prendersi la responsabilit\u00e0 del ritiro. A Hunt, a quel punto, bastava arrivare quarto (sempre che la gara non fosse stata fermata troppo presto attribuendo cos\u00ec solo la met\u00e0 dei punti previsti): avrebbe avuto gli stessi punti di Lauda ma sarebbe risultato primo in classifica per un numero maggiore di gare vinte (6 per l'inglese, 5 per Lauda).\nNei primi giri Vittorio Brambilla conquist\u00f2 diverse posizioni. Era gi\u00e0 secondo al terzo giro, dopo aver superato Scheckter e Andretti. Successivamente l'italiano della March fu costretto da una foratura a fermarsi ai box, ripartendo ottavo. Anche il giapponese Hoshino risal\u00ec terzo posto superando Scheckter al giro 10, favorito dagli pneumatici.\nBrambilla recuper\u00f2 rapidamente diverse posizioni, superando Mass, Patrick Depailler e Regazzoni poi Scheckter e Hoshino e al 14\u00ba giro fu di nuovo terzo. Il monzese super\u00f2 poi Mario Andretti, tanto da attaccare James Hunt per il primo posto. Brambilla riusc\u00ec a passarlo ma subito dopo perse la testa della gara per un testacoda.\nJochen Mass e Patrick Depailler rinvennero dalle retrovie, superando prima Andretti e poi Brambilla. Smise di piovere cos\u00ec venne deciso di completare tutti i giri previsti (73). Al giro 27 Hoshino fu costretto al ritiro. Le sue gomme erano ormai consumate, e l'assenza di un treno di ricambio lo costrinse a fermarsi. Watson ruppe il motore della sua Penske, Mass comp\u00ec un'uscita di pista mente Pryce s'install\u00f2 al terzo posto, dopo aver passato in pochissimi giri lo stesso Watson, Andretti e Brambilla. Brambilla e Pryce si fermarono poco dopo, per guai tecnici.\nGuidava James Hunt, davanti a Patrick Depailler, terzo Mario Andretti, poi Mass, Alan Jones con la Surtees e Nilsson. Hunt, in crisi con le coperture, decise di rallentare, venendo superato da Depailler e Andretti, tanto che il quarto posto era sufficiente per guadagnare il titolo 1976. Depailler for\u00f2, pass\u00f2 cos\u00ec in testa Andretti. Anche Hunt for\u00f2 e fu costretto ad un cambio gomme a soli 4 giri dal termine. Hunt ripart\u00ec solo quinto, ma nel corso degli ultimi giri l'inglese super\u00f2 prima Jones poi Regazzoni. Ci furono polemiche per la scarsa grinta che il ticinese mise nel bloccare Hunt, ma vi era da considerare che Regazzoni era rimasto senza informazioni e che l'esperimento del collegamento radio coi box, effettuato a Fiorano qualche settimana prima, non era stato poi portato in gara.\nPrimo fu Mario Andretti, cinque anni dopo la vittoria di Kyalami nel 1971, la Lotus fu di nuovo sul primo gradino del podio dopo due anni e ben 31 gran premi. Il giro pi\u00f9 veloce venne inizialmente attribuito a Masahiro Hasemi sulla vettura giapponese Kojima. La cosa fu controversa in quanto nel giro nel quale il nipponico avrebbe fatto il giro pi\u00f9 rapido \u00e8 stato superato da tre vetture. Nei giorni successivi al gran premio gli organizzatori diffusero un comunicato che assegnava il giro pi\u00f9 veloce a Jacques Laffite con un tempo di 1'19\"97 al 70\u00ba giro. Questo comunicato fu ripreso dalla Japan Automobile Federation (JAF). La correzione non fu per\u00f2 resa nota all'estero e ancora oggi viene assegnato da molti ad Hasemi il giro pi\u00f9 veloce e solo recentemente il sito ufficiale della formula 1 ha corretto l'errore\nHunt fu terzo e, cos\u00ec, campione del mondo. Al termine della gara, non sapendo la sua esatta posizione di classifica il pilota inglese protest\u00f2 contro la sua scuderia per non averlo richiamato prima per cambiare gli pneumatici, convinto di aver perduto il mondiale. Poi Teddy Mayer, il manager della McLaren, alz\u00f2 tre dita al cielo, per indicargli la posizione raggiunta, e cos\u00ec Hunt si rese conto di aver vinto il titolo.\nAl termine del gran premio Lauda afferm\u00f2:\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "1718038", "revid": "1305772", "url": "https://it.wikipedia.org/wiki?curid=1718038", "title": "Longview (singolo)", "text": "Longview \u00e8 il primo singolo del gruppo punk rock Green Day, estratto dall'album Dookie, e pubblicato nel 1994 dalla casa discografica Reprise Records.\nIl singolo descrive una giornata di pura noia, passata a guardare la televisione, fumare marijuana e masturbarsi finch\u00e9 l'atto non perde il suo divertimento.\nLa canzone \u00e8 stata la prima della band a raggiungere la vetta di una classifica, la \"Modern Rock Tracks\" ed il video del brano \u00e8 stato il primo della band ad essere trasmesso da MTV.\nNel 1995 ha ricevuto una nomination per il Grammy Award alla miglior interpretazione hard rock."}
{"id": "1718040", "revid": "261054", "url": "https://it.wikipedia.org/wiki?curid=1718040", "title": "Trincarini", "text": ""}
{"id": "1718044", "revid": "33689", "url": "https://it.wikipedia.org/wiki?curid=1718044", "title": "Tube", "text": ""}
{"id": "1718046", "revid": "767487", "url": "https://it.wikipedia.org/wiki?curid=1718046", "title": "De Vier jaargetijden van Pieter Brueghel", "text": "De Vier jaargetijden van Pieter Brueghel \u00e8 un film del 1969 diretto da Kris Betz e Edward Deleu\ne basato sulla vita del pittore fiammingo Pieter Bruegel il Vecchio."}
{"id": "1718049", "revid": "1305772", "url": "https://it.wikipedia.org/wiki?curid=1718049", "title": "Aquarium", "text": ""}
{"id": "1718052", "revid": "22475", "url": "https://it.wikipedia.org/wiki?curid=1718052", "title": "Lo Sghorbit", "text": "Lo Sghorbit, ovvero Alla ricerca del tesoro dei tranelli (\"The Soddit\") \u00e8 un romanzo di Adam Roberts (che si firma A.R.R.R. Roberts), scritto nel 2003 e pubblicato in Italia nel 2004 da Fanucci.\nParodia di \"Lo Hobbit\" di J.R.R. Tolkien, il romanzo \u00e8 ambientato nella \"Terra di Tramezzo\".\nTrama.\nIl protagonista, lo sghorbit peloso Dildo Babbins, dormiglione e avaro fino all'inverosimile, incontra lo stregone Gondolf (sordo come una campana) che, seguito da 13 nani, vuole riconquistare un tesoro, o meglio un \"tessssssssoro\", custodito dal drago Snob.\nO almeno cos\u00ec dicono... in realt\u00e0 la sordit\u00e0 di Gondolf e il fatto che perda i capelli e la barba e che sputi fuoco sono chiari indizi della sua trasformazione in drago, egli dovr\u00e0 incontrare un suo simile... Incapperanno anche in oggetti come la \"Cosa\u00b0\" di Salmon e la pietra latrante e in creature come l'Uomo-orso Beone (che in realt\u00e0 non si trasforma, \u00e8 solo molto ubriaco e fissato col miele), il sindaco di Pontelagocurto, Lord Lard e l'elfo Elfbrook (parodia di Elrond)."}
{"id": "1718053", "revid": "93556", "url": "https://it.wikipedia.org/wiki?curid=1718053", "title": "Sofia Carlotta di Hannover", "text": "Biografia.\nI primi anni e la famiglia.\nFiglia di Ernesto Augusto di Brunswick, principe-vescovo luterano d'Osnabr\u00fcck, e di sua moglie, la principessa Sofia del Palatinato, Sofia Carlotta di Hannover era la figlioccia di sua cugina tedesca, Carlotta Elisabetta di Baviera, duchessa d'Orl\u00e9ans e cognata del Re Sole Luigi XIV, che era stata allevata in parte dalla madre di Sofia Carlotta.\nSofia Carlotta era la quarta figlia della coppia episcopale e l'unica figlia di una nidiata di sette figli. Aveva tre fratelli maggiori e tre fratelli minori. I suoi parenti la soprannominavano affettuosamente \"Figuelotte\". Nacque al castello di Iburg, la residenza all'epoca dei principi-vescovi di Osnabr\u00fcck.\nIn seguito all'Atto di disposizione promulgato dal re Guglielmo III d'Inghilterra, che escludeva i cattolici dalla successione al trono Britannico, il fratello maggiore di Sofia Carlotta divenne il re Giorgio I di Gran Bretagna nel 1714 e fu l'antenato dei sovrani britannici attuali.\nUna madre molto politica.\nIntelligente e non carente d'ambizione, la duchessa Sofia di Hannover port\u00f2 sua figlia in Francia per visitare la madrina che dimorava alla corta di Versailles, ufficialmente per vedere i giardini del castello. Ufficiosamente, la duchessa sperava di far sposare sua figlia al delfino Luigi, erede al trono.\nNonostante la buona accoglienza che le due principesse hannoveriane, parenti della cognata del re perenne, ricevettero, l'alleanza non fu giudicata sufficientemente brillante per un futuro re di Francia e non avrebbe apportato nessun vantaggio politico al Regno. Il padre della \"ragazza\" (non aveva che dieci anni) non era che Elettore dell'Impero.\nFinalmente, Sofia Carlotta, all'et\u00e0 di 16 anni, spos\u00f2 l'8 ottobre 1684, l'elettore di Brandeburgo Federico III, 27 anni, vedovo di Elisabetta Enrichetta d'Assia-Kassel, dalla quale aveva avuto una figlia nel 1680.\nLa copia ebbe due figli:\nCome tutte le unioni dinastiche, questo matrimonio non fu particolarmente felice ma l'Elettore lasci\u00f2 a sua moglie, che rispettava e di cui aveva fiducia, una grande libert\u00e0, che fece parlare ed attribu\u00ec amanti a questa giovane, bella ed intelligente ragazza.\nNel 1696 Sofia Carlotta ricevette da sua marito la terra di L\u00fctzow, che fu una prova eclatante della fiducia che l'elettore nutriva per sua moglie. Lei ci fece costruire un castello dove riceveva gli scrittori e gli artisti del suo tempo.\nNel 1692, il padre di Sofia Carlotta fu elevato al rango di elettore del Sacro Romano Impero germanico, come ringraziamento dei servizi prestati, dall'imperatore Leopoldo I.\nLa regina filosofica.\nCresciuta da una madre intelligente che leggeva Rabelais ed ammirava gli \"Essais\" di Montaigne, Sofia Carlotta ricevette la stessa educazione dei suoi fratelli, che era molto originale per l'epoca. Ebbe anche la reputazione di essere una principessa colta.\nPoliglotta, parlava correntemente il francese, l'inglese e l'italiano. Musicista, suonava il clavicembalo e si spese in favore dell'opera italiana alla corte di Berlino, non praticata in questo regno del nord tedesco di fede fortemente protestante.\nIl musicista Arcangelo Corelli le dedic\u00f2 le sue 12 Sonate op. 5 per violino e cembalo.\nCome la madre, Sofia Carlotta fu una corrispondente assidua e grande amica di Leibniz, che riceveva spesso a L\u00fctzow.\nEra soprannominata la \"Regina-Filosofa\"."}
{"id": "1718056", "revid": "123851711", "url": "https://it.wikipedia.org/wiki?curid=1718056", "title": "Francesco Ferrara (politico)", "text": "Biografia.\nFrancesco Ferrara, detto \"Ciccio\", \u00e8 sposato ed ha tre figli. Agli inizi degli anni '80 viene eletto consigliere comunale tra le file del PCI nel suo comune di nascita.\nNel 1984 comincia il suo impegno nel sindacato diventando segretario generale della Camera del Lavoro di Pomigliano d\u2019Arco e successivamente segretario generale della FIOM. \u00c8 stato uno dei 39 firmatari del documento sulla democrazia nel sindacato, primo firmatario Fausto Bertinotti, che poi diventa l'esperienza di Essere sindacato.\nIn quegli anni \u00e8 protagonista di vertenze che hanno assunto un carattere nazionale. Nel 1989 rifiutando l'accordo nazionale con la FIAT sulle flessibilit\u00e0 dell'Alfa di Pomigliano, costringe la Fiom nazionale e lo stesso segretario della CGIL Bruno Trentin ad aprire un confronto in tutto il sindacato sullo scambio flessibilit\u00e0/occupazione.\nNel 1992 \u00e8 protagonista di un'altra vertenza straordinaria, contro il taglio occupazionale all'Alenia (Pomigliano), sessantadue giorni di sciopero ad oltranza. Ancora una volta contro gli accordi nazionali. Il tema della democrazia e cio\u00e8 del referendum sugli accordi e che non si possono firmare accordi che prevedono tagli, diventa centrale nel dibattito della CGIL e non solo. Anche grazie a questa lotta si apr\u00ec nella FIOM la strada alla svolta contrattuale e rivendicativa con la direzione di Claudio Sabattini.\nNel 1994 entra nella segreteria nazionale della FIOM, ed \u00e8 stato responsabile dei settori come la siderurgia, le telecomunicazioni e di Finmeccanica.\nDal 2000 al 2006 \u00e8 stato tra i principali dirigenti napoletani di Rifondazione Comunista fino a quando viene eletto alla Camera nella circoscrizione Emilia-Romagna; poco dopo diventa Responsabile nazionale Organizzazione del partito.\nNon rieletto a Montecitorio nel 2008, nel 2009 segue Nichi Vendola nel lasciare il PRC; alla fondazione di Sinistra Ecologia Libert\u00e0 \u00e8 Responsabile nazionale Organizzazione e membro del Coordinamento Nazionale.\nAlle elezioni politiche del 2013 Ferrara viene rieletto alla Camera dei deputati come capolista della lista di Sinistra Ecologia Libert\u00e0 nella circoscrizione Emilia-Romagna.\nIl 17 aprile 2013 viene eletto come Coordinatore nazionale di SEL, succedendo a Claudio Fava, e rimanendo in carica fino al 15 febbraio 2014.\nNel febbraio 2017 aderisce al gruppo parlamentare di Articolo 1 - Movimento Democratico e Progressista, inoltre ben presto diventa uno dei principali esponenti nazionali di Campo Progressista, formazione di Giuliano Pisapia, che per\u00f2 poi rinuncia a presentarsi alle elezioni politiche del 2018.\nNel 2019 aderisce al Partito Democratico."}
{"id": "1718065", "revid": "287204", "url": "https://it.wikipedia.org/wiki?curid=1718065", "title": "Moldovenesti", "text": ""}
{"id": "1718071", "revid": "1590341", "url": "https://it.wikipedia.org/wiki?curid=1718071", "title": "Rinaldo Piraccini", "text": "Carriera.\nGiocatore.\n\u00c8 stato un buon centrocampista che ha militato per anni nei campionati professionistici. \u00c8 riuscito a giocare in serie A con la maglia della Lazio in una sola stagione, conclusasi con la salvezza dei biancocelesti all'ultima giornata. La sua carriera \u00e8 stata contrassegnata da numerosi infortuni che ne hanno condizionato lo sviluppo.\nHa complessivamente totalizzato 16 presenze in Serie A e 98 presenze e 2 reti in Serie B con le maglie di , Pistoiese e ; tre presenze con la rappresentativa under 21 di serie C nella stagione 1978-1979 e due gare con l'under 23 di serie B tra il 1980 ed il 1982.\nAllenatore.\nFinita la carriera da calciatore, \u00e8 tornato nel suo paese natale. Ha conseguito nel 1995 l'abilitazione da allenatore professionista UEFA A ed ha allenato diverse squadre dilettantistiche.\nNell'aprile 2008 \u00e8 arrivato in finale nella Coppa Italia di Promozione, dove il suo Verbania ha perso contro il FC Cervere. Rimane sulla panchina piemontese fino all'ottobre successivo, quando viene esonerato.\nDal 2001 ad oggi ricopre l'incarico di referente provinciale dell'Attivit\u00e0 di Base presso la Delegazione FIGC-LND del V.C.O."}
{"id": "1718073", "revid": "22475", "url": "https://it.wikipedia.org/wiki?curid=1718073", "title": "Giuseppe Balsamo (romanzo)", "text": "Giuseppe Balsamo (\"Joseph Balsamo\") \u00e8 il primo romanzo del \"Ciclo di Maria Antonietta e della Rivoluzione\" di Alexandre Dumas padre, scritto nel 1848.\nGli altri romanzi che seguiranno, nello stesso ciclo, sono \"La collana della regina\", \"Ange Pitou\", \"La contessa di Charny\" e \"Il cavaliere di Maison-Rouge\".\nTrama.\nMaggio 1770. Un viaggiatore sconosciuto, insieme al suo fidato cavallo orientale Gerid, sta per essere introdotto in un rito di una loggia massonica. Il viaggiatore viene interrogato e presta giuramento alla santa associazione, in seguito gli sono fatte eseguire delle prove. Il viaggiatore a un certo punto esordisce facendo capire di conoscere tutti i loro segreti, rivelando poi una medaglia su cui sono incise tre lettere L.P.D., che secondo il capo della loggia, erano indicative di colui che sarebbe stato destinato a compiere una grande impresa di purificazione del mondo dalle monarchie, in particolare da quella francese, essendo la Francia il \"faro\" del mondo in quel momento storico. Il viaggiatore viene riconosciuto come il Gran Cofto e narra la sua storia, di come sia nato a Medina e cresciuto e educato a tutte le scienze dal cavaliere cristiano Althotas, , per poi partire con lui dall'Oriente. Il Gran Cofto promette un'opera di epurazione del mondo dalle monarchie (il motto \u00e8 \"Lilia Pedibus\" \"Destrue\", ovvero distruggere i piedi ai gigli, quindi la monarchia francese), a partire da quella francese, e chiede per questo venti anni, per riuscire a cambiare la mentalit\u00e0 dei popoli. In quel preciso momento il regnante in Francia \u00e8 Luigi XV, e suo figlio Luigi Augusto \u00e8 promesso sposo all'austriaca Maria Antonietta, appena giunta in Francia.\nIl racconto riprende sulla strada verso Parigi, dove vediamo una misteriosa e bizzarra carrozza viene sorpresa da un violento uragano, ma grazie alla prontezza del proprietario riescono a salvarsi ma sono costretti a fermarsi. Il proprietario altri non \u00e8 che Giuseppe Balsamo (il Cofto), e con lui ci sono Althotas e la moglie Lorenza Feliciani (questa svenuta di paura nella parte anteriore della carrozza). Althotas \u00e8 alla soglia dei cento anni e sta cercando di implementare una pozione che gli permetta di non morire, ma ancora non \u00e8 giunto a compimento. Intanto Lorenza viene soccorsa da un ragazzo di nome di Gilbert di sedici anni, e lo prega di avvicinarle il cavallo legato al retro della carrozza (Gerid) e una volta ottenuto scappa, perch\u00e9 le pratiche di negromante e anticristiane dell'uomo contrastavano con la propria morale. Una volta scoperto il fatto Giuseppe si fa guidare dal ragazzo alla tenuta del barone di Taverney per passarvi la notte. Il barone lo accoglie a casa e qui Balsamo fa la conoscenza sia di Andree sia della cameriera Nicole. Balsamo nota la strana e grande somiglianza di Nicole con la Delfina di Francia. Una volta cenato Balsamo prega il barone di poter trascorrere la notte nel castello di Taverney (Althotas rimane nella carrozza) e quest'ultimo, seppur riluttante, accetta, ospitandolo nella camera del figlio Filippo (luogotenente de re). Quando tutti sono coricati Balsamo ipnotizza Andree e la conduce nella sua camera, per acquisire da lei informazioni: si viene a sapere che il fratello Filippo attualmente si trova a seguito della Delfina Maria Antonietta, giunta dall'Austria, e che, per desiderio di quest'ultima, la mattina dopo saranno in visita a Taverney. Si viene a sapere anche di un vecchio possedimento della famiglia, rovinato dalla disgraziata sorte del padre, poco distante da l\u00ec, ovvero il castello di Maison Rouge, per cui Filippo risulta essere il cavaliere di Taverney Maison Rouge. Gilbert assiste all'ipnosi di Andree e ne rimane scioccato, in quanto segretamente innamorato della fanciulla.\nLa mattina dopo Balsamo rivela al barone che da li a poco sarebbe apparso il figlio Filippo con la Delfina, e cos\u00ec avviene. Balsamo improvvisa un banchetto esotico e la Delfina, meravigliata, chiede di conoscere il negromante e esige di farsi predire il futuro. Balsamo accetta ma a patto di avere un colloquio privato con lei, nel quale, attraverso una coppa di acqua, le rivela la sciagurata sorte del marito e probabilmente le mostra la sua stessa morte per decapitazione, infatti la Delfina sviene e Balsamo fugge. Una volta ripresa la Delfina adempie il suo giuramento di favorire la sorte del primo francese che avesse incontrato una volta varcato il confine, ovvero Filippo, e della sua famiglia, dicendo ad Andree di volerla come sua lettrice e predisponendo la partenza di lei e del padre per Versailles, quindi riparte in tutta fretta. Infatti prima di partire alla Delfina \u00e8 stato recapitato un messaggio dove la si informa che \u00e8 stata fissata la data di presentazione a corte di Madame Dubarry, a patto che le si presenti una madrina, cosa che Maria Antonietta \u00e8 decisa a impedire.\nTutti partono da Taverney, a parte Gilbert che viene abbandonato l\u00ec, ma questo appena la carrozza \u00e8 partita se ne va a sua volta, con l'intento di seguire il gruppo e arrivare a Parigi. A notte inoltrata cade stremato e viene soccorso da una carrozza con a bordo una donna che si chiama Chon. La mattina dopo Gilbert e Chon incontrano il visconte Giovanni, fratello di questa e cognato della futura amante del re madame Dubarry, e mostrano anche loro fretta di arrivare a Versailles, per la presentazione a corte della stessa Dubarry, avendo trovato come madrina la contessa di Bearn. All'albergo della posta il visconte Giovanni ha un diverbio con lo stalliere perch\u00e9 non vuole cedergli tre cavalli in quanto sono tutti prenotati per la Delfina, e qui si scontra anche con Filippo che anticipa il corteo reale. Filippo ha la meglio ma il visconte ha comunque i cavalli; quindi tutti ripartono.\nLa Dubarry riesce a ottenere una madrina nella contessa di Bearn e a essere presentata a Corte prima dell'arrivo della Delfina. Durante la sua presentazione la contessa riconosce Balsamo (l\u00ec con il nome di conte di Fenix) che qualche anno prima le aveva predetto che sarebbe diventata regina e che in quel momento lui avrebbe avuto delle richieste importanti da farle. La Dubarry, visto l'avverarsi della profezia, \u00e8 pronta a esaudire ogni richiesta di questo. Il giorno dopo arriva la Delfina e viene presentata al re e al Delfino. In questa occasione la Dubarry e Giovanni adocchiano sia Filippo sia Andree, per la quale il re mostra uno strano interesse, e si promettono di stare entrambi in guardia.\nGilbert dopo essere stato portato a Parigi viene condotto da Chon al palazzo della Dubarry. Il ragazzo capisce subito che se rimarr\u00e0 sar\u00e0 condannato a essere soggiogato dalle regole che gli saranno imposte, ma la sua indole e i suoi intenti tendono ad altro, quindi scappa. Sulla via verso Parigi il ragazzo incontra un vecchio botanico che gli offre un alloggio e un lavoro come copista di musica, quindi la possibilit\u00e0 di guadagnarsi da vivere e studiare. Il vecchio si rivela essere il celebre filosofo Jean \u2013 Jaques Russeau, letto e preso a modello da Gilbert. Gilbert viene a sapere che la Delfina e il suo seguito giungeranno a Parigi al convento di Saint- Denis e decide di presenziare per rivedere Andree. Durante il corteo riesce a vedere e parlare con la giovane e i suoi familiari, ma questa si mostra sempre sprezzante e indifferente verso Gilbert. Pi\u00f9 tardi Gilbert scopre che l'alloggio dei Taverney a Parigi \u00e8 davanti alla casa di Russeau.\nLorenza dopo la sua fuga, arriva a Parigi a chiedere protezione allo stesso convento, dove ha preso i voti ed \u00e8 divenuta badessa Luisa Principessa di Francia. Il giorno dopo Lorenza viene ricevuta dalla principessa, a cui chiede disperata protezione da un uomo (Balsamo) che inizialmente la salv\u00f2 dall'aggressione di un gruppo di briganti mentre era sulla via per andare a Subiaco, per iniziare il noviziato, ma che non aveva portato a termine perch\u00e9 questo l'aveva rapita dopo uno strano e lungo svenimento. Luisa \u00e8 titubante, ma Lorenza si agita improvvisamente, dicendo che Balsamo sta arrivando proprio l\u00ec a Saint- Denis, quindi Lorenza si nasconde in un salotto attiguo. Balsamo giunge da Luisa, reclamando Lorenza come sua legittima moglie, e portando a riprova il certificato di matrimonio. Luisa \u00e8 perplessa e spaventata ma Balsamo, che sembra sapere dove \u00e8 nascosta Lorenza, con degli strani gesti la esorta a uscire e questa si mostra. Ella sembra cambiata, perch\u00e9 non ha un atteggiamento avverso a Balsamo, anzi dice di amarlo e di essere sua moglie, e che \u00e8 fuggita in modo consenziente dal convento di Subiaco con lui. Lo sguardo fisso e immobile di Lorenza fanno capire che \u00e8 ipnotizzata e guidata dall'uomo. Luisa, per verificare la veridicit\u00e0 del certificato matrimoniale, fa chiamare il cardinale di Rohan, che riconosce Balsamo, ma conferma che il certificato \u00e8 valido. Balsamo, per indurre il cardinale a collaborare, mostra di sapere il suo segreto, ovvero che voleva mandare a monte il matrimonio del Delfino perch\u00e9 \u00e8 lui stesso innamorato della Delfina, e gli promette di elargirgli il denaro che gli serve a saldare dei debiti. Luisa, terrorizzata da Balsamo, \u00e8 costretta a lasciare andare Lorenza, che viene condotta alla casa parigina del conte. Qui si scopre che Lorenza ha una doppia esistenza: durante il sonno e l'ipnosi indotta da Balsamo, lo ama e lo desidera carnalmente ma questo non pu\u00f2 consumare il matrimonio, se pur tentato, perch\u00e9 solo attraverso una vergine pu\u00f2 servirsi del potere della chiaroveggenza (cos\u00ec come si era servito di Andree); durante la veglia lo odia, per averla rapita e tenerla prigioniera e per la sua condotta di negromante.\nLa Dubarry \u00e8 sempre pi\u00f9 gelosa dell'interesse del re per Andree e incarica Giovanni di scoprire dove abita. Con l'aiuto di Chon e del signor Sartines, luogotenente di polizia, Giovanni scopre l'abitazione parigina della giovane e riconosce Gilbert che la sta spiando dalla finestra della sua soffitta, che poi scopre essere la casa di Rousseau, e capisce il ne \u00e8 innamorato. Allora pensa di sfruttare questo fatto a loro vantaggio e con Sartines escogita una \"trappola per filosofi\", servendosi dell'aiuto del botanico Jussieu.\nIntanto avviene il matrimonio tra Delfino e Delfina, e la prima notte di nozze \u00e8 un disastro, in quanto le nozze non vengono consumate e la giovane sposa rimane scossa da un violento temporale che si abbatte su Versailles, interpretato come un ulteriore presagio di disgrazie. Due giorni dopo le nozze, il Place Louis XV, vengono dati fuochi artificiali per il popolo per festeggiare le nozze, ai quali assistono la famiglia Taverney e Gilbert, che vuole vedere la ragazza. Durante i fuochi avviene un incendio che causa il panico tra la folla e una conseguente strage; Andree viene salvata da Gilbert, che la recupera e, allo stremo delle forze, viene consegnata da questo a Balsamo. Gilbert viene ritrovato agonizzante da Rouseeau e Filippo, e poco dopo Balsamo riporta Andree a casa salva. Gilbert qualche giorno dopo si introduce di nascosto nella camera di Andree e ascolta la conversazione della ragazza con Filippo, dove lei a malapena si ricorda di essere stata salvata da Balsamo, ma non ricorda nulla del giovane filosofo, anzi lo considera sempre con il suo solito altezzoso disprezzo, cosa che fa crescere risentimento nel ragazzo. Gilbert inoltre scopre della tresca segreta tra Nicole e l'ufficiale Becausire.\nLa trappola per filosofi consisteva nel fatto che Jussieu, amico di Rousseau, invita lui e Gilbert a raccogliere erbe vicino al palazzo della Dubarry e lungo la strada si fermano a colazione presso questa, dove \u00e8 presente anche Chon, che mostra di conoscere bene Gilbert. Rousseau allora, offeso perch\u00e9 Gilbert non gli aveva detto la verit\u00e0, se ne va e lascia il ragazzo in balia delle due donne, che gli dicono di chiedere qualsiasi cosa per convincerlo a restare e lui chiede un posto di giardiniere al Petit Trianon, residenza della Delfina: aveva appreso che Andree sarebbe andata a abitare qui come dama di compagnia.\nLa Dubarry e Richelieu vogliono fare destituire il ministro Choiseul e dare quel titolo allo stesso maresciallo, quindi decidono che la cosa migliore sia affidarsi al negromante Balsamo e chiedono il suo esplicito aiuto. Il giorno dopo Choiseul viene licenziato e mandato in esilio, ma per Richelieu le cose non vanno come sperato: infatti il re si rifiuta di affidare a questo il nuovo ministero, per via del suo passato libertino e delle sue prigionie alla Bastiglia, promettendo invece alla Dubarry di fare da li a poco ministro il nipote del maresciallo, il duca d'Aiguillon, che intanto diviene amante della donna. Una volta saputo ci\u00f2 Richelieu decide di vendicarsi contro i Dubarry: poco prima aveva rifiutato al vecchio amico di armi il barone di Taverney il piacere di trovare una compagnia per Filippo, proprio a causa degli scontri avvenuti con Giovanni, ma ci ripensa e si reca da Taverney, promettendogli la fortuna per il figlio. Qui incontra anche Nicole e propone a Taverney di inviare Nicole al Petit Trianon al servizio di Andree. Il re \u00e8 sempre pi\u00f9 invaghito di Andree e decide di usare Richelieu per raggiungere il suo scopo, ovvero sedurla. Richelieu allora si avvicina sempre pi\u00f9 al barone facendogli capire da cosa pu\u00f2 dipendere la fortuna di sua figlia.\nIntanto Filippo parte con il reggimento. Al Trianon Gilbert incontra Andree, sempre pi\u00f9 altezzosa e sprezzante verso il giovane il quale per tentare di addolcirla le confessa di averla salvata dal tumulto dei fuochi d'artificio: la ragazza non lo crede e lui giura a s\u00e9 stesso che alla prossima occasione si vendicher\u00e0. Intanto a casa di Balsamo Lorenza si ribella sempre di pi\u00f9 alla sua prigionia, arrivando a ferirsi davanti a lui, poco prima che arrivi Richelieu chiedendo a Balsamo un sonnifero per adempiere al progetto di seduzione del re: quella sera, sorprende Nicole dicendole di avere scoperto la sua relazione con Beausire e la ricatta, se la ragazza metter\u00e0 il sonnifero nell'acqua di Andree prima che questa si corichi e lascer\u00e0 la porta della sua camera aperta, non riveler\u00e0 la tresca e permetter\u00e0 ai due amanti di fuggire con una cospicua somma. Nicole accetta, poi scappa con il militare; Gilbert assiste alla scena. Una volta rimasta sola Andree sta per prendere il sonnifero ma viene addormentata da Balsamo: questo infatti la attira in giardino e la interroga su dove si trova Lorenza, che \u00e8 riuscita a scappare, scoprendo che sta andando a denunciare i segreti della massoneria da Sartines. Balsamo allora si precipita via dimenticando di svegliarla e Andree viene riportata in camera da Gilbert il quale assiste alla venuta del re nella stanza della giovane. Il re vedendola pallida quasi mortalmente si spaventa credendola deceduta e fugge. Gilbert ha cos\u00ec la sua occasione: sa che Andree dorme e abusa di lei, compiendo vendetta.\nLorenza si \u00e8 recata da Sartines con un cofanetto contenente delle carte di Balsamo che provano le sue congiure massoniche contro la monarchia e inchiodano alcuni adepti della setta. Balsamo confessa di essere lui il congiurato ma con l'aiuto della Dubarry riesce a cavarsela e rimanere impunito, riprendendosi il cofanetto. Intanto Lorenza, stregata da Balsamo, \u00e8 tornata a casa: l'uomo, inizialmente furente, cede all'amore della donna e il matrimonio viene consumato, essendo questa ancora nel sonno magico, quindi innamorata del conte. Intanto Althotas \u00e8 inquieto perch\u00e9 si stanno avvicinando i suoi cento anni e ha bisogno del sangue di una vergine o di un fanciullo per completare il filtro dell'immortalit\u00e0 e durante un'assenza di Balsamo Althotas, credendo Lorenza ancora vergine la uccide e ne preleva il sangue. Quando Balsamo lo scopre, disperato, svela la verit\u00e0 al vecchio, che muore poco dopo dando fuoco al suo laboratorio.\nIl re, dopo l'avvenimento della notte del sonnifero, \u00e8 disgustato dai Taverney, poich\u00e9 crede Andree affetta da una strana malattia, per ci\u00f2 ripugna anche il barone e Filippo, al quale non concede il reggimento promesso. Intanto Andree soffre a causa di una strana sintomatologia, viene visitata dal dottor Louis, il medico della Delfina, il quale si accorge subito che la ragazza \u00e8 incinta, ma non lo rivela, lo riveler\u00e0 a Filippo, che insiste per sapere la misteriosa malattia della sorella. Filippo si accorge che la sorella \u00e8 stata vittima di un'insidia le chiede di ricordare ma la ragazza di quella sera ricorda solo la strana sensazione, gi\u00e0 provata altre volte, di quando veniva addormentata da Balsamo. Filippo si reca da Balsamo, convinto che sia lui il colpevole, con l'intenzione di riparare il disonore della famiglia, ma il conte nega di essere colpevole, dice solo di avere addormentato la fanciulla per scopi di veggenza. Allora Balsamo e Filippo si recano al Trianon, qui il negromante addormenta la ragazza e le fa rivelare il nome del colpevole: Gilbert! Il quale stava ascoltando la conversazione dietro una porta e sentendo il suo misfatto rivelato fugge via. Andree si sveglia: sa di essere incinta, perch\u00e9 rivelato dal dottor Louis, ma non sa chi \u00e8 il colpevole, perch\u00e9 non si ricorda nulla di quanto rivelato nel sonno magico. Filippo allora, con una scusa, decide di portare la sorella lontano dal Trianon, per farle vivere in segreto la gravidanza. Provato dal rimorso, Gilbert si reca da Rousseau, chiedendogli se il fatto di avere un figlio e volere provvedere al suo futuro possa bastare a riparare un delitto e non uccidersi e il filosofo risponde di si. Quindi si reca da Balsamo chiedendo i mezzi per riparare il danno che secondo Gilbert fu favorito dal conte con il sonno indotto alla ragazza. Il conte accetta e consiglia al giovane di chiedere a Andree di sposarlo e lo fornisce di una grossa somma di denaro. Andree e Filippo si sono trasferiti nella casa parigina, mentre il padre \u00e8 tornato a Taverney, e mentre la ragazza \u00e8 sola a casa Gilbert si introduce da lei, confessandole di essere il responsabile della sua sventura e offrendole il matrimonio come gesto riparatore insieme alla possibilit\u00e0 di provvedere al bimbo. La ragazza rifiuta sdegnosamente dicendogli che lo odia e che il bambino non conoscer\u00e0 mai suo padre. Come vendetta Gilbert decide che quando nascer\u00e0 egli rapir\u00e0 il bimbo e poi scapper\u00e0, per questo chiede ancora l'aiuto di Balsamo, che gli procura un biglietto per farlo imbarcare su un veliero di sua propriet\u00e0 diretto in America e altri soldi. Il bimbo nasce, ma nel momento in cui Filippo \u00e8 assente per chiamare la balia e Andree dorme, Gilbert rapisce il piccolo e lo porta via, recandosi al villaggio di Haramont, dove affida il bambino alla famiglia di contadini dei Pitou,; prima di partire chiama il neonato Gilbert. Dopo questa missione, spedisce una lettera a Andree dove dice di essere fuggito via mare con il bimbo, per questo Filippo decide di partire a cercare il fuggitivo e la madre \u00e8 costretta a rifugiarsi in convento. Gilbert si imbarca sul veliero diretto in America dove, casualmente si imbarca anche Filippo e, durante una sosta alle isole Azzorre, i due si scontrano e appurato che in realt\u00e0 il piccolo \u00e8 rimasto in Francia, Filippo colpisce Gilbert al petto con il fucile e lo abbandona in una grotta.\nIl romanzo si conclude nel 1774, con la morte di re Luigi XV, che porta a diventare re Luigi Augusto e regina Maria Antonietta, e il conseguente esilio della Dubarry.\nTemi.\nGi\u00e0 da questo libro si evince un senso di tragedia imminente, che culminer\u00e0 con il racconto della rivoluzione francese descritto in \"Ange Pitou\" e con il terribile periodo del terrore in cui si ambientano gli ultimi due romanzi del ciclo; la prosa canzonatoria e leggera de \"I tre moschettieri\" \u00e8 qui sostituita da una seriet\u00e0 greve e rispettosa della maest\u00e0 caduta, senza, peraltro, perdere la capacit\u00e0 di creare personaggi poliedrici e originali."}
{"id": "1718079", "revid": "110157", "url": "https://it.wikipedia.org/wiki?curid=1718079", "title": "Chiesa dei Santi Marcellino e Pietro ad Duas Lauros", "text": "La chiesa dei Santi Marcellino e Pietro ad Duas Lauros \u00e8 un edificio religioso di Roma, che si trova in via Casilina 641, nel quartiere Prenestino-Labicano.\nLa parrocchia fu istituita il 1\u00ba febbraio 1765 da papa Clemente XIII con il motu proprio \"Cum sint\" come chiesa vicaria unita al collegio lateranense. Il territorio fu desunto da quello della parrocchia lateranense. Fa parte della prefettura XIV della diocesi di Roma.\nLa chiesa attuale fu realizzata nel 1922 dal capitolo lateranense su progetto dell'ingegnere Guglielmo Palombi. Il 14 dicembre 1936 la chiesa fu assegnata dal capitolo lateranense al vicariato di Roma. Attualmente la chiesa \u00e8 affidata all'Istituto Cavanis (Congregazione delle Scuole di Carit\u00e0).\nStoria.\nLa chiesa si trova su un'area che in epoca romana era di propriet\u00e0 di Elena madre di Costantino I, e si estendeva lungo l'antica via Labicana (odierna via Casilina), nella zona compresa tra il \"Sessorianum\" (odierna Santa Croce in Gerusalemme) e la cittadella militare di \"Centum Cellae\", (odierna Centocelle), che era nota come \"ad Duas Lauros\" (da cui il nome della chiesa).\nGi\u00e0 prima che diventasse possedimento di Elena l'area era utilizzata come necropoli dalla guardia personale dell'imperatore, gli Equites singulares e successivamente, durante la persecuzione di Diocleziano (284-305), vi furono realizzate le catacombe dei Santi Marcellino e Pietro. Intorno al 330 Costantino I vi realizz\u00f2 il mausoleo, oggi noto come mausoleo di Elena e, ad esso annessa, una basilica circiforme in onore dei santi Marcellino e Pietro sepolti nelle catacombe omonime.\nDurante il medioevo, la basilica, probabilmente minata nelle fondamenta da alcune gallerie scavate nelle catacombe e senza una adeguata manutenzione, and\u00f2 progressivamente in rovina. Tra il 1632 ed il 1638, sotto il pontificato di Urbano VIII, venne eretta una piccola chiesa dedicata ai santi Pietro e Marcellino, utilizzando parte delle rovine dell'antica basilica. Questa chiesa fu poi sostanzialmente modifica e ampliata nel 1765, sotto il papa Clemente XIII, che la eresse a parrocchia come detto in precedenza.\nAttualmente, dopo i lavori di restauro effettuati nel periodo 1996-2000, la chiesa \u00e8 collegata col mausoleo di Elena e alle catacombe dei Santi Marcellino e Pietro, ai quali si accede dal cortile dell'oratorio adiacente alla chiesa, attraversando un portale settecentesco, situato sulla sinistra della facciata della chiesa, lungo la via Casilina."}
{"id": "1718081", "revid": "78273", "url": "https://it.wikipedia.org/wiki?curid=1718081", "title": "Gene Wars (videogioco)", "text": ""}
{"id": "1718088", "revid": "287204", "url": "https://it.wikipedia.org/wiki?curid=1718088", "title": "Palatca", "text": ""}
{"id": "1718093", "revid": "834", "url": "https://it.wikipedia.org/wiki?curid=1718093", "title": "Nestor Gomez", "text": ""}
{"id": "1718096", "revid": "75362", "url": "https://it.wikipedia.org/wiki?curid=1718096", "title": "Copia shadow", "text": "Shadow Copy (chiamata anche \"Volume Snapshot Service o VSS\", o \"Previous Versions/Versioni Precedenti\" in Windows Vista) \u00e8 una caratteristica introdotta con Windows XP SP1, Windows Server 2003 e disponibile in tutte le versioni successive di Microsoft Windows. \nPermette la creazione manuale o automatica di copie di backup di un file, di una cartella o di uno specifico volume ad un dato momento di tempo. \u00c8 usata da NTBackup e dal servizio Volume Shadow Copy per ripristinare i file. In Windows Vista \u00e8 utilizzato dalla relativa utility di backup, System Restore e da Previous Version; da riga di comando \u00e8 disponibile VSSADMIN. \nIl volume di partenza pu\u00f2 non essere formattato NTFS, anche se il programma ha bisogno di un volume NTFS per le copie shadow da memorizzare. \nVersioni Windows.\n\u00c8 incluso in:\ndisponibile anche per:"}
{"id": "1718097", "revid": "287204", "url": "https://it.wikipedia.org/wiki?curid=1718097", "title": "Nestor Osvaldo Gomez", "text": ""}
{"id": "1718099", "revid": "287204", "url": "https://it.wikipedia.org/wiki?curid=1718099", "title": "Blood, Sweat and Tears", "text": "Blood, Sweat and Tears \u00e8 il quindicesimo album del cantante country Johnny Cash, ed \u00e8 il suo nono album ad essere pubblicato dalla Columbia Records. \u00c8 stato originariamente pubblicato nel febbraio 1963 ed \u00e8 poi stato ripubblicato l'11 ottobre 1994, dall'etichetta Sony, senza bonus track.\nIl disco.\nIl tema centrale di \"Blood, Sweat and Tears\" \u00e8 il lavoro, inteso come attivit\u00e0 umana, nella sua pi\u00f9 materiale e fisica concezione, senza divagazioni metaforiche.\nNell'album, Cash prende in esame principalmente il lavoro di tutti coloro che hanno contribuito a posare le ferrovie degli Stati Uniti, soprattutto nel brano di apertura dell'LP, \"The Legend of John Henry's Hammer\", traditional arrangiato da Cash in modo tale da ampliare la sua durata a ben otto minuti e mezzo, dove si narra di un operaio che, grazie ad un martello prodigioso, batte in una gara di velocit\u00e0 una macchina stendi-rotaie automatica che avrebbe altrimenti causato la perdita del posto di lavoro degli altri operai. Lo sforzo causato dalla competizione con il macchinario causer\u00e0 la morte di John Henry, segnando per\u00f2 la vittoria dell'uomo sulla macchina.\nSeguono \"Tell Him I'm Gone\", un brano originale di Cash, simile ad una sorta di \"spiritual moderno\", che esprime il desiderio di libert\u00e0 di un prigioniero che \u00e8 riuscito a fuggire dal dispotico capo dei lavori forzati ai quali era costretto; \"Another Man Done Gone\", un duetto \"a cappella\" con Anita Carter, dove invece il prigioniero in fuga viene raggiunto ed impiccato ad un albero, lasciando che i suoi figli lo vedano morto; \"Busted\", interpretazione del brano scritto dal \"song writer\" Harlan Howard sui periodi di restrizioni economiche; \"Casey Jones\", classico riarrangiato da Cash sulla storia vera di un macchinista protagonista di un incidente ferroviario; \"Nine Pound Hammer\", scritto da Merle Travis, autore anche di \"Sixteen Tons\", sul sovraccarico del lavoro in miniera; \"...This nine pound hammer is a little too heavy for my size...\" e \"Chain Gang\", sempre sulla durezza e la crudelt\u00e0 dei lavori sulle ferrovie; \"Waiting for a Train\", classico country che parla di un vagabondo evitato da tutti che utilizza i treni come mezzi di trasporto, ed infine \"Roughneck\", sulla vita di un lavoratore dal temperamento teppista.\n\"Blood, Sweat and Tears\" fa parte della serie di album riguardanti il popolo americano, cominciata con \"Ride This Train\". Le altre pubblicazioni della serie sono: \"Bitter Tears: the Ballads of the American Indians\", \"Johnny Cash Sings the Ballads of the True West\", \"From Sea to Shining Sea\", \"America: a 200 Years Salute\" e \"The Rambler\". Verranno tutti inclusi nel cofanetto \"Come Along and Ride This Train\", pubblicato dall'etichetta tedesca \"Bear Family\"."}
{"id": "1718100", "revid": "287204", "url": "https://it.wikipedia.org/wiki?curid=1718100", "title": "Petrestii de Jos", "text": ""}
{"id": "1718113", "revid": "119232310", "url": "https://it.wikipedia.org/wiki?curid=1718113", "title": "Ribonucleasi", "text": "Le ribonucleasi, abbreviate comunemente RNasi, sono delle nucleasi che catalizzano l'idrolisi dell'acido ribonucleico (RNA) che viene cos\u00ec scisso in componenti pi\u00f9 piccoli. Gli enzimi possono essere divisi in endoribonucleasi e in esoribonucleasi, e comprendono diverse sottoclassi comprese in classi maggiori di enzimi con numero EC 2.7 (per gli enzimi fosforolitici) e 3.1 (per gli enzimi idrolitici).\nFunzione.\nLe RNasi sono estremamente comuni, con il risultato di una vita media molto breve per ogni RNA che non si trovi in un ambiente protetto. Un meccanismo di protezione viene attuato dall'inibitore della ribonucleasi (RI), il quale comprende una frazione relativamente grande di proteine cellulari (circa 0,1%) e che si lega a certe ribonucleasi con la maggiore affinit\u00e0 per ogni interazione proteina-proteina; la costante di dissociazione del complesso RI-RNasi A \u00e8 circa 20-15 M in condizioni fisiologiche. L'inibitore della ribonucleasi viene ampiamente utilizzato nei laboratori in cui si studia l'RNA per proteggere i campioni dalla degradazione a opera delle RNasi ambientali.\nSimilmente agli enzimi di restrizione, che clivano sequenze altamente specifiche di filamenti doppi di DNA, \u00e8 stata recentemente classificata una variet\u00e0 di endoribonucleasi che riconosce e cliva sequenze specifiche di singoli filamenti di RNA.\nLe RNasi svolgono un ruolo critico in molti processi biologici, inclusa l'angiogenesi e l'autoincompatibilit\u00e0 nelle angiosperme (piante floreali). Inoltre, le RNasi nei sistemi procariotici tossina-antitossina sono ritenute avere la funzione di loci di stabilit\u00e0 del plasmide, e come elementi in grado di rispondere allo stress quando presenti sul cromosoma."}
{"id": "1718115", "revid": "834", "url": "https://it.wikipedia.org/wiki?curid=1718115", "title": "Guitar Freaks", "text": ""}
{"id": "1718117", "revid": "287204", "url": "https://it.wikipedia.org/wiki?curid=1718117", "title": "Ploscos", "text": ""}
{"id": "1718120", "revid": "1776051", "url": "https://it.wikipedia.org/wiki?curid=1718120", "title": "Pietro Landolina", "text": "Fu senatore del Regno d'Italia nella XIV legislatura.\nAppartenente alla famiglia nobiliare dei marchesi di Sant'Alfano."}
{"id": "1718122", "revid": "15435269", "url": "https://it.wikipedia.org/wiki?curid=1718122", "title": "A. J. Heschel", "text": ""}
{"id": "1718127", "revid": "1776051", "url": "https://it.wikipedia.org/wiki?curid=1718127", "title": "Giulio Frisari", "text": "Fu senatore del Regno d'Italia nella XIV legislatura; \nPresidente del Consiglio provinciale di Bari (1868-1875) e Sindaco di Bisceglie (1873-1876)"}
{"id": "1718130", "revid": "120047945", "url": "https://it.wikipedia.org/wiki?curid=1718130", "title": "Sheol", "text": "Lo Sheol, in ebraico \u05e9\u05d0\u05d5\u05dc (Sh'ol), \u00e8 il termine usato nell'Antico Testamento o Tanakh per indicare il regno dei morti situato nel \u201ccuore della terra\u201d, spesso abbinato ad un altro vocabolo ebraico, \"Abaddon\". \nIl vocabolo non ha corrispondenza in altre lingue semitiche: l'etimologia \u00e8 incerta.\nNel Tanakh viene utilizzato senza articolo determinativo il che fa pensare che si tratti di un nome proprio.\nNella versione greca del Vecchio Testamento, la Settanta, il vocabolo viene tradotto con Ade (\u1f0d\u03b9\u03b4\u03b7\u03c2) ad esempio Genesi , Salmi etc.\nNel Nuovo Testamento il vocabolo viene ripreso con analogo significato. Si veda al proposito Atti degli Apostoli , Apocalisse etc."}
{"id": "1718140", "revid": "122579752", "url": "https://it.wikipedia.org/wiki?curid=1718140", "title": "Lasciala andare", "text": "Lasciala andare \u00e8 una canzone scritta da Gaudi, Irene Grandi e Riccardo Cavalieri per l'album del 2005 della Grandi \"Indelebile\", pubblicata come singolo lo stesso anno.\nBrano incluso anche nel doppio album \"Irene Grandi - Hits\" (Atlantic 2007) e in Grandissimo del 2019. \nCanzone portata al successo anche nella penisola Ellenica dalla cantante Eleonora Zouganeli, intitolando \"Lasciala andare\", \"Fevgo Gi\u00e0 Mena Mia Fora\" per il mercato Greco.\nIl video.\nIl video \u00e8 stato girato da Luca Lucini a Torino nel maggio 2005 ed ha ottenuto una nomination per il \"Premio Videoclip Italiano 2005\" nella categoria \"Artista Donna\", premio poi vinto da Elisa con \"Una poesia anche per te\"."}
{"id": "1718141", "revid": "228333", "url": "https://it.wikipedia.org/wiki?curid=1718141", "title": "Bernardino Giannuzzi Savelli", "text": ""}
{"id": "1718143", "revid": "287204", "url": "https://it.wikipedia.org/wiki?curid=1718143", "title": "Claudio Azzali (1937)", "text": "Era noto anche come Azzali II per distinguerlo dal fratello, Carlo Azzali, di un anno pi\u00f9 vecchio e che ha giocato in Serie B con il per diventare, a sua volta, allenatore.\nCaratteristiche tecniche.\nGiocava come ala, interno di centrocampo o libero.\nCarriera.\nCresciuto nella squadra della sua citt\u00e0, Parma, dove esord\u00ec giovanissimo, nel 1956 con Vycpalek allenatore, in Serie B, venne successivamente acquistato, nel 1957 dal , societ\u00e0 presso la quale rimase, in Serie B, sino al 1959, stagione in cui ritrova come allenatore il suo mentore Vycpalek.\nDopo 76 partite e 12 reti complessive fra i cadetti, Azzali venne acquistato, nel 1959, dalla Fiorentina con cui esord\u00ec in Serie A il 20 dicembre dello stesso anno. Gioc\u00f2 tra i viola, allenati da Luis Carniglia, assieme a Cervato, Sarti, Chiappella, Hamrin, Lojacono e Segato e per lui la stagione si concretizz\u00f2 con 9 presenze e 3 reti con le quali concorse al secondo posto che i toscani conquistarono per la quarta volta consecutiva dopo lo scudetto del 1956.\nPass\u00f2 poi in prestito alla SPAL assieme a Carpanesi come conguaglio per la compropriet\u00e0 di Micheli. A Ferrara, pur non partendo titolare, conquist\u00f2 a novembre il posto in prima squadra, giocando in tandem con il centravanti Taccola con cui stabilir\u00e0 una certa intesa calcistica e con il quale si ritrover\u00e0 successivamente. Il suggello di questa intesa si materializzer\u00e0 il giorno del suo ventitreesimo compleanno, l'8 dicembre 1960, quando a Ferrara arriv\u00f2 la Fiorentina di N\u00e1ndor Hidegkuti ed i due ex viola, Taccola e Azzali, segnarono i goal della vittoria spallina. Tra i biancoazzurri milit\u00f2 solo per quella stagione, in quanto Paolo Mazza, non ritenendolo idoneo per una riconferma, lo rimand\u00f2 a Firenze nel mese di giugno. Con i gigliati vinse una Coppa dell'Amicizia italo-francese, gioc\u00f2 poi la Coppa delle Alpi vinta dalle squadre italiane contro quelle svizzere, ed inizi\u00f2 la stagione successiva disputando 3 gare in campionato, venendo ceduto nel mese di novembre al . Rest\u00f2 fra i neroverdi sino al 1963 facendo coppia, nella seconda stagione, con l'altro ex spallino Mencacci.\nDopo 33 gare in Serie A con i lagunari, torn\u00f2 poi in Serie B al neopromosso ritrovando Taccola che anche in virt\u00f9 del suo apporto vinse la classifica dei marcatori. Retrocesso di nuovo il Prato, Azzali giunse al e con i labronici rest\u00f2 sino al 1971 giocando, prima da interno e da mediano ed infine da libero, 179 partite in Serie B. Successivamente intraprese la carriera da allenatore in Serie C e Serie D.\nHa complessivamente totalizzato, con le maglie di Fiorentina, SPAL e Venezia, 61 presenze e 10 reti in Serie A."}
{"id": "1718149", "revid": "889336", "url": "https://it.wikipedia.org/wiki?curid=1718149", "title": "Paesaggio culturale di Champasak", "text": "Il paesaggio culturale di Champasak, insieme al complesso di templi di Vat Phou, \u00e8 un sito archeologico del Laos con pi\u00f9 di 1000 anni di vita. Si trova nella provincia laotiana di Champasak. Dal 2001, insieme a Vat Phou, forma un patrimonio dell'umanit\u00e0 dell'UNESCO.\nVenne modellato geometricamente per raffigurare la visione induista della relazione tra natura e uomo, facendo uso di templi d'acqua e santuari, con un'estensione di 10\u00a0km. Il sito comprende anche due piccole citt\u00e0 che sorgono sulle due rive del Mekong, oltre al monte Phou Kao. L'intero insieme rappresenta lo sviluppo dal V al XV secolo, soprattutto ad opera dei Khmer."}
{"id": "1718152", "revid": "1776051", "url": "https://it.wikipedia.org/wiki?curid=1718152", "title": "Francesco Giuliani di San Lucido", "text": "Fu senatore del Regno d'Italia nella XIV legislatura.\nBiografia.\nUltimo di 14 figli, Francesco Giuliani nasce a Belmonte Calabro da Orazio, amministratore dei beni della famiglia Ruffo, e da Maria Giovannina Pizzini di Amantea. Dalla famiglia della mamma discenderanno poi il senatore Francesco Miceli Picardi e l'onorevole Gustavo Pizzini. Si adoper\u00f2 e contribui anche economicamente per preparare gli eventi che portarono all'unit\u00e0 d'Italia. Ricopr\u00ec pi\u00f9 volte l'incarico di primo cittadino del suo paese.\nNel gennaio 1880, grazie alla proposta del ministro dell'interno, venne nominato cavaliere in quanto sindaco di San Lucido; nel giugno dello stesso anno, su proposta del ministro del commercio venne nominato cavaliere ufficiale in quanto benemerito dell'industria; infine nel novembre, su proposta dello stesso ministro, venne nominato commendatore in quanto benemerito delle classi povere del suo paese.\nIl repentino carico di onorificenze si coron\u00f2 nel giugno dell'anno successivo con la nomina a senatore del Regno."}
{"id": "1718155", "revid": "1776051", "url": "https://it.wikipedia.org/wiki?curid=1718155", "title": "Luigi Griffini", "text": "Fu senatore del Regno d'Italia nella XIV legislatura."}
{"id": "1718158", "revid": "767487", "url": "https://it.wikipedia.org/wiki?curid=1718158", "title": "Renzo Sassi", "text": "Carriera.\nGiocatore.\nHa collezionato complessivamente 218 presenze e 23 reti in Serie A con le maglie di , Lazio e Udinese, e 62 presenze e 4 reti in Serie B con le maglie di Legnano e . Nella stagione 1952-53 ha conquistato la promozione in Serie A col Legnano.\nAllenatore.\nNel 1968 ha allenato la Puteolana."}
{"id": "1718163", "revid": "122855537", "url": "https://it.wikipedia.org/wiki?curid=1718163", "title": "Buon compleanno (Irene Grandi)", "text": "Buon compleanno \u00e8 una canzone contenuta nell'album Prima di partire di Irene Grandi scritta da Maria Pia Tuccitto e Laura Trentacarlini.\nIl video.\nIl video di \"Buon compleanno\" \u00e8 stato girato da Cristiano Magione e prodotto da Sebastiano Jodice e Guido Cella per la \"FilmMaster Clip\". Nel video si vede Irene e Alessandro Carotti (a suo tempo compagno), volare a bordo di un \"divano\" (a mo' di tappeto volante), su diverse location come in riva al mare o su di un campo di grano. Per tutto il tempo del video, Carotti dorme, ignaro di quello che gli succede attorno, per poi svegliarsi alla fine."}
{"id": "1718167", "revid": "1458600", "url": "https://it.wikipedia.org/wiki?curid=1718167", "title": "Timisoara Pinto", "text": "Biografia.\nNata a Roma, Laureata in Scienze della Comunicazione dal 1999 lavora in RAI come esperta musicale, curando e conducendo per la Direzione Radio, per Radio1, Isoradio e Rai International, programmi di ricerca sulla canzone e sul rapporto che essa ha con l'evoluzione del costume e della cultura del nostro Paese e per questo \u00e8 stata pi\u00f9 volte inviata dalla RAI a manifestazioni musicali italiane. Ha collaborato con il quotidiano \"Il Tempo\" e con altre testate giornalistiche. \u00c8 curatrice di alcuni CD della collana \"Via Asiago 10\".\nDal 2001 collabora con le pagine culturali/musicali de \"Il Tempo\" e scrive di musica e spettacoli per alcuni settimanali e mensili.\n\u00c8 autrice della biografia del cantastorie pugliese Enzo Del Re, \"Lavorare con lentezza. Enzo Del Re, il corpofonista\". \u00c8 membro della Giuria del Premio Tenco . Per conto della Direzione Radio della Rai, si \u00e8 occupata della sperimentazione dei nuovi canali web della RAI, WR7, WR8, (ideazione, redazione, conduzione, regia e realizzazione programmi). Attualmente lavora a Radio1. Dal 2009 collabora con il mensile \"Musica leggera\", pubblicato dalla Coniglio editore, e da aprile 2016 con Vinile, rivista edita da Sprea Editori.\nInsegna \u201cRicerca musicale e archivi sonori\u201d nell'ambito del Master in Linguaggi, Produzione e Marketing della Radio (Radio Rai\u00a0\u2013 Universit\u00e0 La Sapienza), e \u201cRicerca, Analisi sulle prassi compositive del repertorio prescelto \u2013 arte e musica nel 41\u00ba parallelo\u201d nell'ambito del corso di specializzazione componenti orchestra 41\u00ba Parallelo.\nHa realizzato, per la collana discografica Via Asiago 10 (Twilight Music / Radio RAI) il CD di Matteo Salvatore \"La passione secondo Matteo\" e il cd \"My wonderful Nicola\" dedicato a Nicola Arigliano. Ha svolto attivit\u00e0 editoriale e di ricerca per la realizzazione di libri ed eventi della casa editrice Rai-Eri.\nHa partecipato alla serata-evento \"Liberiamo Passannante!\", al Teatro Palladium di Roma e ha collaborato alle riprese del film \"Passannante\" diretto da Sergio Colabona, interpretando anche il ruolo della sorella del protagonista. Per Rai ha curato la direzione artistica dell'omaggio a Rino Gaetano nel 25\u00ba anniversario della scomparsa, all'Auditorium di Roma; sempre all'Auditorium Parco della Musica ha presentato la serata di debutto dell'Orchestra delle Donne del 41\u00ba Parallelo.\n\u00c8 la curatrice del libro Avanti Pop, i diari del camioncino (ed. Il Manifesto)\nDopo il CD Avanti Pop (, Targa Tenco 2007 (migliori interpreti) e PIMI\n2007 (miglior tour), il viaggio dei T\u00eates de Bois nell'Italia del lavoro diventa Libro + DVD o DVD + libro, due oggetti che si inseguono e si intersecano in una narrazione parallela.\nUn \"doculibrofilm\" ulteriormente arricchito dalla grafica di Marta Dal Prato e dai disegni di Sergio Staino, Vauro, Chiara Rapaccini, Licio Esposito e Carlo Amato.\n\"Avanti Pop, i diari del camioncino\" \u00e8 la fotografia di un viaggio unico nell'Italia di oggi alla ricerca di storie di lavoro: \u00abse ieri la lotta dei lavoratori ha creato e generato la circolazione della musica, oggi, in una realt\u00e0 in crisi, \u00e8 la musica che autonomamente si sposta per ricordare il lavoro, dargli voce. Tutto questo Avanti Pop raccoglie, evoca, ricorda e riabilita con il peso e la leggerezza di un evento artistico.\u00bb Questo alla vigilia il manifesto del tour e soltanto da una miscela di codici condivisi tra artisti come T\u00eates de Bois, Daniele Silvestri , Paolo Rossi Paolo Rossi (attore), Ascanio Celestini http://www.ascaniocelestini.it], Francesco Di Giacomo, Rocco Papaleo, Ulderico Pesce , Moni Ovadia, Paola Turci, Teresa De Sio, Giuseppe Cederna, Mario Tozzi , Alessandro Portelli e tutti gli altri che \u201csi incontrano sulle idee e il coraggio\u201d potevano nascere testi e contributi d'autore come quelli raccolti in questo lavoro. Forse perch\u00e9, come ha detto una volta il grande Pete Seeger, \u00abtutti i songwriter sono anelli di una catena\u00bb.\n\"Avanti Pop \u2013 I diari del camioncino\"\nTimisoara Pinto (a cura)\nRiccardo Bertoncelli (prefazione)\nGianni Mura (postfazione).\nPremi e riconoscimenti.\nIl 28 dicembre 2010 riceve al Teatro Stabile di Potenza il Premio ANDE (Associazione donne elettrici) \"Donna dell'anno\", per l'impegno e le azioni delle donne lucane per lo sviluppo sostenibile, l'arte, la cultura e la formazione, le pari opportunit\u00e0, la giustizia, la solidariet\u00e0, l'equit\u00e0 sociale e l'apporto per il buon governo nelle amministrazioni pubbliche\"."}
{"id": "1718169", "revid": "453768", "url": "https://it.wikipedia.org/wiki?curid=1718169", "title": "Marazzi Group", "text": "Marazzi Group \u00e8 un'azienda ceramica Italiana specializzata nella produzione e commercializzazione di lastre in gr\u00e8s porcellanato e ceramica per superfici verticali ad alta sollecitazione e superfici orizzontali ad alto traffico. \u00c8 tra i primi quattro produttori mondiali di piastrelle e sanitari.\nDal dicembre 2012 \u00e8 controllato dal gruppo americano Mohawk Industries con sede a Calhoun, in Georgia.\nStoria.\nGli inizi.\nFilippo Marazzi, proprietario di una drogheria nel centro di Sassuolo, intu\u00ec le possibilit\u00e0 di sviluppo del business delle piastrelle quando nella zona si trovavano solo pochi laboratori artigianali, e la ceramica era vista solo come un prodotto sanitario per rivestire il bagno e la parete della cucina dietro i fornelli. Nel 1935, a 60 anni, Marazzi lasci\u00f2 la drogheria ai fratelli e mise in piedi una piccola fabbrica, con lamiere ondulate come soffitto e cassette di cartone dove si raccolglievano gli scarti come pareti. Per la mancanza di mattoni, veniva chiamata \"la fabbrica di cartone\", ma all'interno install\u00f2 le fornaci Hoffmann, quelle che all'epoca andavano per la maggiore. Qui Marazzi cominci\u00f2, con un tecnico ceramista, a produrre e a vendere nel Centro Italia.\nOrganizzazione e ricerca.\nNegli anni cinquanta fu il figlio Pietro, laureato in legge e da tempo in azienda, a prendere la responsabilit\u00e0 della fabbrica, dandole un'organizzazione aziendale. Acquist\u00f2 i macchinari in Germania, assunse ingegneri, e nei primi anni sessanta cre\u00f2 un centro di ricerca vicino a Parma. Dai laboratori Marazzi usc\u00ec quindi una novit\u00e0 destinata a cambiare il ciclo produttivo della ceramica: la monocottura. Fino ad allora, le fasi della produzione erano due: 12 ore per cuocere la base delle piastrelle e 12 ore per cuocerne lo smalto. Con questo nuovo sistema, invece, le piastrelle venivano cotte per 50 minuti in un forno a forma di tunnel. Nel frattempo, si svilupp\u00f2 il distretto delle ceramica di Sassuolo, con decine di aziende (Ceramiche Ragno, Ceramiche Richetti, Iris, Emilceramica, Atlaconcorde, eccetera): divent\u00f2 conosciuto come la \"Piastrella Valley\", un territorio compreso tra le province di Modena e Reggio Emilia in cui si concentrava l'80% della produzione di ceramiche italiane. A questo punto, la ceramica non era pi\u00f9 solo utilizzata per la cucina e il bagno, ma inizi\u00f2 ad essere utilizzata anche nei salotti.\nL'internazionalizzazione.\nA partire dagli anni settanta, il Gruppo Marazzi cominci\u00f2 a collaborare con esponenti dell'architettura e della moda (tra i quali Federico Forquet, Paco Rabanne, Biki), dopo che gi\u00e0 nel 1960 Pietro Marazzi e Gi\u00f2 Ponti avevano presentato la piastrella quattro volte curva, poi passata alla storia come Triennale. L'azienda cominci\u00f2 anche ad internazionalizzarsi, grazie a una politica di acquisizioni di aziende italiane ed estere, e con aperture di nuove sedi e stabilimenti all'estero; proprio in questi tempi, Pietro Marazzi mor\u00ec in un incidente d'auto e gli subentr\u00f2 il figlio Filippo, il quale portava lo stesso nome del nonno, non ancora trentenne ma in azienda gi\u00e0 dall'et\u00e0 di 22 anni. Fu infatti il giovane Filippo Marazzi a dare un forte sviluppo all processo di internazionalizzazione. Nel 1979 sbarc\u00f2 in Spagna, dove si trovava gi\u00e0 dal 1964 con una joint-venture, aprendo una propria fabbrica a Castell\u00f2n de la Plana: Marazzi Iberia. Nel 1982 apr\u00ec uno stabilimento a Dallas, nel Texas; per quanto la ceramica non fosse ancora diffusa nelle case statunitensi, invest\u00ec 5 milioni di dollari nell'American Marazzi Tile: fu il punto di partenza di un forte sviluppo nel mercato di questo territorio. Nel 1989 acquist\u00f2 la vecchia rivale di Sassuolo, numero due del settore, l'azienda Ceramiche Ragno della famiglia Giacobazzi, quasi raddoppiando in un solo colpo il fatturato. Nel 1992 compr\u00f2 la Hatria di Teramo nel settore igienico-sanitario. A met\u00e0 degli anni novanta, vi fu una nuova acquisizione: la storica azienda francese Cerabati con il marchio Gres d'Artois. In seguito, rilev\u00f2 un'azienda americana, questa volta in Alabama, la Monarch Tile; nel 2000 le Ceramiche Mix e nel 2001, dal gruppo Pastorelli, lo stabilimento dell'Italiana Pavimenti di Finale Emilia. Aveva quindi messo radici in Germania, Russia, Giappone, Cina, Emirati Arabi.\nNel 2006 il Gruppo Marazzi si quota alla Borsa di Milano, per poi effettuare il delisting due anni dopo. A quel punto cambia anche l'azionariato della societ\u00e0: il 51% alla famiglia Marazzi (Filippo e la sorella Rosaria), il 49% ai fondi Permira e Private Equity Partners che hanno accompagnato l'azienda prima in Borsa e poi nel delisting. La societ\u00e0 ha un fatturato di 970 milioni di euro, 5.800 dipendenti e 20 stabilimenti.\nLa cessione.\nNel 2012, Filippo Marazzi Jr. scompare dopo una lunga malattia. Nello stesso anno, a dicembre, il Gruppo Marazzi \u00e8 ceduto ad una multinazionale americana quotata a Wall Street, Mohawk Industries, specializzata nei rivestimenti per l'edilizia con ricavi per 5,6 miliardi di dollari. Il Gruppo Marazzi \u00e8 stato ceduto per 1,5 miliardi di dollari, all'incirca 1,1 miliardi di euro.\nNell'aprile 2013, torna alla guida del Gruppo Marazzi Mauro Vandini, che gi\u00e0 in passato aveva lavorato in azienda fino nel 2009. Nell'aprile 2017, la societ\u00e0 acquisisce Emilceramica di Fiorano Modenese, una societ\u00e0 fondata nel 1961, 500 dipendenti, due stabilimenti e quattro marchi (Emilceramica, Provenza, Viva, Ergo) distribuiti in 5500 punti vendita. Nel 2017, sono stati aperte showroom anche a Londra e Parigi, ed \u00e8 rinnovato lo stabilimento di Sassuolo."}
{"id": "1718173", "revid": "125793255", "url": "https://it.wikipedia.org/wiki?curid=1718173", "title": "Salviamo il salvabile (album Edoardo Bennato)", "text": "Salviamo il salvabile \u00e8 un album raccolta in tre CD del cantautore italiano Edoardo Bennato, pubblicato nel 2006.\nIl titolo della raccolta riprende quello del brano omonimo, pubblicato come singolo nel 1974 ed incluso nell'album \"I buoni e i cattivi\".\nTra il primo ed il secondo CD c'\u00e8 un foglietto contenente la biografia di Bennato e molte descrizioni dei suoi album.\nQuesta raccolta \u00e8 stata curata da Alessandro Colombini, molto amico di Edoardo e suo produttore per tutti gli anni settanta.\nTracce.\nDisco 3.\nContemporaneamente, insieme all'edizione a 3 CD, viene rilasciata l'edizione economica composta da 1 CD (stessa copertina), che contiene \"il meglio\" dei 3 CD in 16 brani."}
{"id": "1718176", "revid": "122579739", "url": "https://it.wikipedia.org/wiki?curid=1718176", "title": "Prima di partire per un lungo viaggio", "text": "Prima di partire per un lungo viaggio \u00e8 un singolo della cantante italiana Irene Grandi, pubblicato nel 2003 come estratto dall'album \"Prima di partire\".\nVideo musicale.\nIl video di \"Prima di partire per un lungo viaggio\" \u00e8 stato girato da Luca Lucini a Milano. Nel video la cantante toscana esegue il brano all'interno di una stanza, all'interno della quale scroscia la pioggia, anche se mostrata al rallentatore. Alternate a queste sequenze se ne vedono altre in cui diversi personaggi (tra cui la giovane artista Melissa Bugarella) sono mostrati in lacrime o in un profondo stato di tristezza e disperazione."}
{"id": "1718180", "revid": "666668", "url": "https://it.wikipedia.org/wiki?curid=1718180", "title": "FAZ Torf Pardubice", "text": "Il FAZ T\u00fdm odchovanc\u016f rosick\u00e9ho fotbalu Pardubice \u00e8 una squadra ceca di calcio a 5 con sede a Pardubice.\nStoria.\nFondata nel 1986 come FC Torf Rosice nad Labem, tra il 1993-94 e il 2012-13 ha disputato dodici edizioni della massima serie del campionato ceco di calcio a 5. Il miglior piazzamento nella stagione regolare \u00e8 stato il quinto posto raggiunto sia nel 2001-02 sia nel 2006-07. Nei play-off, la squadra di Pardubice non ha mai superato i quarti di finale. Al termine della stagione 2012-13 il Torf ha ceduto il proprio titolo sportivo alla neonata sezione calcettistica dello , ripartendo dalle categorie minori."}
{"id": "1718185", "revid": "1305772", "url": "https://it.wikipedia.org/wiki?curid=1718185", "title": "Sex Packets", "text": "Sex Packets \u00e8 il primo album in studio dei Digital Underground, pubblicato il 26 marzo 1990. Il disco prende nome da una droga, creata da un immaginario scienziato pazzo (l'idea fu di Schmoovy Schmoov alias Earl Cook, un membro che lasci\u00f2 subito il gruppo) che provocava allucinazioni a sfondo sessuale e orgasmi. Gli stessi N.W.A. per pubblicizzare l'album in uscita mandarono una Newsletter a varie cliniche della California parlando di questa \"sex-packet\", notizia che trov\u00f2 poi spazio anche su USA Today (nella newsletter dicevano che fu la NASA a sintetizzare segretamente la sostanza per gli astronauti in missione). L'album risult\u00f2 molto ironico, con molti \"samples\" dei Parliament/Funkadelic di George Clinton. \"Underwater Rimes\" fu il primo singolo estratto che inaspettatamente spopol\u00f2 nei Paesi Bassi."}
{"id": "1718186", "revid": "123012006", "url": "https://it.wikipedia.org/wiki?curid=1718186", "title": "Scroforio", "text": "Unica frazione del comune, si tratta di un modesto agglomerato urbano situato tra il capoluogo comunale e Taurianova, a qualche km all'interno rispetto alla Strada Provinciale 1 di Gioia Tauro e Locri tra Taurianova e Santa Cristina d'Aspromonte.\nIn passato fu uno dei casali della Terranova distrutta dal terremoto del 1783 ed ha avuto differenti denominazioni (\"Scalamosorio\", \"Scrofol\u00eco, \"Scrofol\u00eca, \"Scrofonio\", \"Scrofario\", quest'ultima tuttora in uso nel dialetto locale).\nLa prima scuola maschile \"per l'istruzione dei fanciulli di Scroforio\" \u00e8 stata aperta nel 1902.\nNel 1911, a tre anni dal terremoto del 1908 il quale caus\u00f2 non pochi disagi e danni agli abitanti della frazione anche per l'insorgenza di una vasta frana che minacciava l'abitato (per questo motivo fu costruita una baraccopoli che perdur\u00f2 a lungo), l'amministrazione cittadina deliber\u00f2 la riapertura di una \"scuola mista di Stato nella borgata Scroforio\".\nNel 1905 venne scavato e messo in funzione all'interno dell'abitato un pozzo artesiano in modo da permettere di attingere acqua, per i vari fabbisogni, in luogo pi\u00f9 vicino rispetto alla ubicazione della \"fontanina di Span\u00f2\" (utilizzata, fino ad allora, per tali necessit\u00e0).\nA Scroforio si trova la chiesa dedicata a \"sant'Elia profeta\". Questa chiesa sorge a poca distanza dalla prima chiesa edificata nella \"borgata Scroforio\" in anni successivi al terremoto del 1783 \"con il soccorso in buona parte della Principessa di Gerace\" e per la restante somma con l'intervento economico del parroco pro-tempore, come si legge nello \"Stato delle Chiese\" di Terranova. \nIl 26 luglio di ogni anno si festeggia sant'Anna."}
{"id": "1718187", "revid": "21880", "url": "https://it.wikipedia.org/wiki?curid=1718187", "title": "Parco Nazionale di Andohahela", "text": ""}
{"id": "1718189", "revid": "1718925", "url": "https://it.wikipedia.org/wiki?curid=1718189", "title": "Chiese cristiane evangeliche delle Assemblee di Dio in Italia", "text": "Chiese cristiane evangeliche delle Assemblee di Dio in Italia\nLe origini del movimento pentecostale mondiale.\nInsieme a tutto il movimento pentecostale italiano, queste Chiese si rifanno all'esperienza pentecostale del 33 d.C. narrata nella Bibbia in Atti 2: 4: \u201cQuando il giorno della Pentecoste giunse, tutti erano insieme dallo stesso luogo. Improvvisamente si fece dal cielo un suono come di vento impetuoso che soffia e riemp\u00ec tutta la casa dov'essi erano seduti. Apparvero loro delle lingue come di fuoco che si dividevano e se ne pos\u00f2 una su ciascuno di loro. Tutti furono riempiti di Spirito Santo e cominciarono a parlare in altre lingue, come lo Spirito dava loro di esprimersi \u201d.\n1868 anni dopo, una giovane donna di nome Agnes Ozman, si trovava con un'altra quarantina di persone, nell'edificio di Topeca, Kansas (USA), una Scuola Biblica con un solo testo di studio: la Bibbia, e realizz\u00f2 la stessa esperienza. Era il 1\u00ba gennaio 1901 ed un nuovo evento spirituale si proponeva insieme al nuovo XX secolo; quella donna non divenne la leader del Movimento ma solo la prima del secolo a fare l'esperienza pentecostale appena descritta. I cristiani evangelici pentecostali si differenziano dagli altri Movimenti di Risveglio religioso proprio per la mancanza di capi carismatici come P. Valdo per i valdesi, Lutero per i luterani\u2026 e si distinguono come \u201cmovimento\u201d e per l'Animatore del Risveglio: lo stesso Spirito Santo.\nNaturalmente anche prima del 1901, dai tempi degli apostoli, fino ad oggi, il parlare in lingue o glossolalia e, pi\u00f9 in generale, l'esercizio dei doni dello spirito o carismi, non si \u00e8 mai fermato: non \u00e8 esistito un buio e statico medioevo dello Spirito Santo.\nIreneo (115-202 d.C.) scriveva: \u201cnello stesso modo, sentiamo molti fratelli nella chiesa che possiedono doni profetici e che, per lo spirito, parlano tutte le lingue\u201d; Tertulliano (160-220 d.C.) menzionava il dono delle lingue insieme agli altri doni spirituali e riferiva che era presente ai suoi tempi; Agostino infine, aggiungeva: \u201cnoi facciamo ancora ci\u00f2 che gli apostoli fecero quando imposero le mani ai samaritani e questi ricevettero lo Spirito Santo. Ogni convertito dovrebbe parlare in lingue\u201d.\nDa ricordare i frati mendicanti del XIII secolo, d'Ugonotti perseguitati in Cevennes, lo stesso Lutero, che secondo Souer, era un profeta, un evangelista, parlava in lingue e interpretava. Gli stessi doni avevano alcuni dotti giansenisti e, in seguito, J. Wesley e Whitefield.\nCi\u00f2 che avvenne a Topeca rappresenta un inizio di straordinaria importanza per un risveglio che non accenna ad intraprendere il tratto discendente della parabola che ha caratterizzato molti fenomeni religiosi del passato. I pentecostali \u201cclassici\u201d pensano che si tratti dell'ultimo Risveglio religioso cristiano mondiale del mondo.\nParham nel 1905, fond\u00f2 un'altra scuola biblica a Houston, in Texas, dove studi\u00f2 un altro famoso predicatore del pentecostalismo, William J. Seymour.\nAzusa Street e il movimento pentecostale mondiale.\nHouston fu un altro dei centri americani nevralgici per il Risveglio Pentecostale. Da qui, part\u00ec W. J. Seymour per giungere a Los Angeles.e predicare questa dottrina in cui credeva profondamente, ma che non aveva ancora personalmente sperimentato: il battesimo nello Spirito Santo. L'uditorio non fu felice del messaggio predicato da quel giovane pastore forestiero e di colore; esso turbava profondamente la coscienza dei pi\u00f9, mettendoli a disagio. Seymour, tre giorni dopo, speriment\u00f2 l'autenticit\u00e0 della propria predicazione biblica cominciando a \u201cparlare in altre lingue\u201d.\nFu affittato un vecchio edificio di uno dei quartieri pi\u00f9 poveri di Los Angeles che un tempo aveva ospitato una chiesa metodista e che all'epoca era una stalla. Il risveglio pentecostale continu\u00f2 per tre anni, l'Azusa Street Mission ademp\u00ec al proprio compito di incendiare gli animi di centinaia di persone.\nAzusa Street \u00e8 unanimemente riconosciuto come il luogo da cui part\u00ec l'ondata di diffusione del pentecostalismo nel mondo.\nSenz'altro fino agli anni quaranta, si doveva condividere l'analisi di Martin Morty: \u201cIl pentecostalismo era importante solo per i poveri e per il terzo mondo \u201d. Tenendo conto di questi dati, ci sorprende positivamente come da un oscuro inizio in un quartiere industriale di Los Angeles, il Movimento Pentecostale sia potuto arrivare alla situazione attuale con il pi\u00f9 alto tasso di crescita numerica di membri.\nLa diffusione del movimento pentecostale mondiale.\nInizi 900 sempre, un pastore metodista d'Oslo, Barratt, si recava negli Stati Uniti e conobbe e speriment\u00f2 il risveglio della Azusa Street Mission\nL' \u201cesperimento\u201d di Barratt, port\u00f2 molto frutto: la sua chiesa, negli anni '30, arriv\u00f2 a contare 6000 membri, ed egli, da allora, inizi\u00f2 a diffondere il messaggio pentecostale in tutta l'Europa: Norvegia, Danimarca, Svezia, Germania, seguito da altri che condivisero il suo entusiasmo. Tra questi ricordiamo Jonathan Paul, soprannominato per la preziosa qualit\u00e0 che lo distingueva l'apostolo dell'amore perfetto. Egli svolse la sua opera, in particolare, in Germania, Polonia e Stati balcanici fino a spingersi in Russia, allora terra non certo fertile per il seme cristiano. In Danimarca oper\u00f2 anche Anna Larsen Bjorner che, dopo un passato d'attrice, entr\u00f2 in contatto con la predicazione del Barratt. L'Inghilterra godette, invece, del ministerio di un pastore anglicano A. Boddy anche lui convertito al messaggio pentecostale. Sunderland fu la citt\u00e0 base della sua predicazione. Nel 1930 poi, due evangelisti itineranti, i coniugi Scott percorsero Francia e Belgio, fondando chiese pentecostali di notevoli dimensioni a Le Havre, Rouen, Calais, Lione.\nLa nascita delle Assemblee di Dio mondiali.\nAzusa era stato il pozzo da dove migliaia di persone avevano attinto l'acqua di una fede pura grazie al battesimo nello Spirito Santo. Molti pastori evangelici parteciparono ai culti nel povero edificio di Los Angeles; anche William H. Durham fu in mezzo a loro e fece l'esperienza pentecostale: guidava la North Avanue Mission di Chicago con molti emigrati italiani convertiti. Tornato da Los Angeles, inizi\u00f2 ad insegnare quanto appreso e realizzato. W. Durham, fu, in seguito, uno dei fondatori delle Assemblee di Dio, la denominazione cristiana evangelica pentecostale che conta pi\u00f9 membri al mondo. Le Assemblee di Dio USA (AG) furono fondate nel 1914 a Hot Springs, nello stato dell'Arkansas, durante un incontro di Comunit\u00e0 Cristiane Pentecostali. Molti movimenti pentecostali esteri si sono affiliati spiritualmente alle AG americane, con sede a Springfield, Missouri. In questo periodo (anno 2007) le \u201cAssemblee di Dio\u201d contano nel mondo 300.000 Chiese e sono presenti in 210 nazioni, con un numero di credenti stimato intorno ai 57 milioni di membri, di cui 20 in Brasile, 4,5 in Africa, 3 negli USA.\nLa diffusione del movimento pentecostale italiano.\nI loro nomi sono ancora oggi ricordati con rispetto e gratitudine nell'ambiente pentecostale in quanto, al loro spirito missionario si deve l'arrivo in Italia della predicazione del Pieno Evangelo. Tra loro ricordiamo: Pietro Ottolini, Luigi Francescon, fondatore della Congre\u00e7ao Crista do Brasil, Lucia Menna.\nLa nascita delle Chiese Cristiane Evangeliche delle Assemblee di Dio in Italia.\nDal 1935 al 1945, le Chiese conobbero un tempo di persecuzione aperta prima e dal 1945 al 1959 d'intolleranza poi. Per poter avere la piena libert\u00e0 religiosa fu necessario il riconoscimento giuridico in data 5 dicembre 1959 n\u00b0 1349. In attuazione dell'articolo 8 della Costituzione italiana, i rapporti con lo Stato sono ora regolati dalla Legge d'Intesa 22 novembre 1988 n\u00b0 517.\nOggi In Italia le \u201cAssemblee di Dio in Italia\u201d (ADI) sono un'associazione di Chiese Cristiane Evangeliche Pentecostali di 1076 Comunit\u00e0, sparse ovunque nella penisola: 373 al Nord e 703 al Sud, guidate da 522 responsabili. Contano una popolazione evangelica di circa 90\u00a0000 membri, essendo cos\u00ec il gruppo pi\u00f9 consistente, seguito dalle altre Chiese Cristiane Evangeliche d fede pentecostale, alcune delle quali associate e federate (F.C.P ed ACCEI) e molte indipendenti. L'evangelizzazione \u00e8 fatta con la testimonianza cristiana personale dei Credenti e dalle Chiese con la televisione col programma \"Cristiani Oggi\", trasmesso da 21 emittenti (di cui una su satellite), dalle 38 \"Radioevangelo\" su tutto il territorio nazionale e da Internet col sito ufficiale www.assembleedidio.org e tantissimi altri delle Comunit\u00e0 locali nel mondo. L'istruzione \u00e8 data dai pastori ed insegnanti delle Scuole Domenicali, l'informazione con i giornali nazionali \"Cristiani Oggi\" (quindicinale) e \"Risveglio Pentecostale\" (mensile). Negli ultimi anni hanno aderito alle A.D. I. anche diversi gruppi etnici, quali la Missione Evangelica Zigana (MEZ), un gruppo di lingua rumena ed un altro filippino ed altri in procinto di associarsi.\nLa dottrina delle Chiese Cristiane Evangeliche delle Assemblee di Dio in Italia.\nI Cristiani Evangelici pentecostali delle \"Assemblee di Dio in Italia\" si ritengono eredi della chiesa primitiva, in un primo momento senza alcuna consapevolezza storica del passato all'infuori della Bibbia. Oggi per\u00f2, il movimento pentecostale, ha acquisito la coscienza della propria diversit\u00e0 e sente il bisogno di riassumere in pochi punti, le proprie convinzioni, suffragate da una lettura attenta e puntuale dei molti passi della Bibbia che attestano la possibilit\u00e0 di vivere concretamente un'esistenza in linea con il messaggio di Cristo. Il gi\u00e0 considerato pastore Th. B. Barrat, propagatore del messaggio pentecostale in Europa, sinteticamente annunciava: \u201cQuanto alla salvezza mediante giustificazione per fede siamo luterani, per il battesimo d'acqua siamo battisti, riguardo alla santificazione siamo metodisti, per l'aggressivit\u00e0 dell'evangelizzazione siamo salutisti; ma quanto al battesimo dello Spirito Santo siamo pentecostali\u201d. I cristiani evangelici pentecostali delle \u201cAssemblee di Dio in Italia\u201d secondo le loro pubblicazioni credono:\nPadre, quale unico mediatore, nel suo personale ritorno per i redenti e poi sulla Terra in potenza e gloria per stabilire il suo regno;\ne, praticamente, con una vita di progressiva santificazione, nell'ubbidienza a tutta la verit\u00e0 delle sacre scritture, nella potenza dell'annuncio di \"tutto l'evangelo\" al mondo;\nConsiderazioni finali sulle Chiese Cristiane Evangeliche delle Assemblee di Dio in Italia.\nIl mondo pentecostale oggi \u00e8 molto ricco di sfaccettature ed attira l'attenzione di un numero crescente di persone sorprese per il suo eccezionale sviluppo.\nW. Hollenweger, uno dei pi\u00f9 conosciuti studiosi del \u201cfenomeno\u201d pentecostale, negli anni sessanta affermava che \u201cpu\u00f2 essere tranquillamente affermato che il Movimento \u00e8 il pi\u00f9 ampio e diffuso fra i movimenti...nella storia della Chiesa\u201d. Un cristianesimo assolutamente fedele alla sua matrice originaria: quella biblica e vivificato dalla presenza dello Spirito Santo al suo interno che non gli permette di sclerotizzarsi sulle posizioni gi\u00e0 acquisite. Lo sguardo delle chiese pentecostali non \u00e8 mai rivolto al passato bens\u00ec al presente ed al futuro.\nNegli ultimi anni lo sviluppo del pentecostalismo ha fatto s\u00ec che gli si prestasse maggiore attenzione. Nel 1992, due sociologi, Roger Finke e Rodney Stark, hanno esposto un loro studio intitolato \u201cla teoria evoluzionista applicata al protestantesimo\u201d. Essi, infatti, afferma-no che \u201cle comunit\u00e0 protestanti nella storia nascono come movimenti di protesta, ma non appena si dotano di un'organizzazione stabile - iniziano (secondo i modelli introdotti nella sociologia della religione da Max Weber) un processo d'istituzionalizzazione. Abbandona-no alcune dottrine e pratiche controverse, perdono i tratti millenaristi e utopistici, vengono a compromesso con gli Stati, migliorano il livello sociale medio dei loro aderenti: in altre parole- secondo Finke e Stark- si muovono \u2018dalla periferia verso il centro\u2019\u201d. Questo imborghesimento del mondo protestante \u00e8 difficoltoso da adattare al fenomeno pentecostale: sia perch\u00e9 i modelli sociologici si sono spesso mostrati ingannevoli allorquando si misurano con l'imprevedibile sviluppo dei risvegli religiosi, sia perch\u00e9 tale processo \u00e8 ben conosciuto all'interno della Chiesa pentecostale che lo addita, con diversa terminologia ed aborrendo-lo, come un venir meno al patto sancito da Cristo mediante il Suo sacrificio. La secolarizzazione \u00e8 un vero e proprio tradimento spirituale contro il quale quotidianamente il cristiano si misura e deve vincere grazie all'aiuto del suo paracleto: lo Spirito Santo. Nella storia, gli uomini hanno spesso fallito i loro obiettivi, ma quando si ha a che fare con lo Spirito Santo i pronostici pi\u00f9 negativi possono essere ribaltati. Circa duemila anni fa un fariseo di nome \u201c Gamaliele, dottore della legge... disse: uomini Israeliti, badate bene, circa questi uomini, a quel che state per fare. Poich\u00e9, prima d'ora, sorse Teuda dicendosi essere qualche gran cosa; ...ed egli fu ucciso;dopo costui sorse Giuda il galileo... e si trascin\u00f2 dietro della gente ; anch'egli per\u00ec e tutti coloro che gli avevano prestata fede furono dispersi. E adesso io vi dico: non vi occupate di questi uomini, e lasciateli stare; perch\u00e9 se questo disegno o quest'opera \u00e8 dagli uomini, sar\u00e0 distrutta; ma se \u00e8 da Dio, voi non li po-tete distruggere, se non volete trovarvi a combattere anche contro Dio \u201d.\nNel dicembre del '94 si \u00e8 svolto il Convegno Nazionale del CESNUR (Centro Studi sulle Nuove Religioni) sul tema \u201c La sfida pentecostale. La straordinaria crescita del pentecostalismo in Italia e nel mondo \u201d. Esso ha messo in luce le caratteristiche principali del Movimento facendo anche riferimento ai contributi di molti studiosi soprattutto d'oltre oceano.\n\u00c8 recentissima poi, la monografia che la rivista Concilium ha dedicato al pentecostalismo affrontando l'analisi di diverse temi da due prospettive: la pentecostale e la cattolica, interpellando le maggiori personalit\u00e0 accademiche che di pentecostalismo si occupano oggi.\nLe speculazioni teologiche non riflettono l'atteggiamento della maggioranza dei pentecostali nei confronti di Dio, o almeno non in maniera predominante. La comunione con Cristo non \u00e8 solo a livello cerebrale, come pi\u00f9 volte \u00e8 stato riscontrato. La vera atmosfera pente-costale la si respira nelle riunioni di culto dei credenti . Qui si percepisce l'autenticit\u00e0 e la personale esperienza che essi hanno del Vangelo. Le loro testimonianze orali e di vita di-mostrano che \u00e8 possibile fare un incontro con quel GESU' che afferm\u00f2: \u201cIo sono la Via, la Verit\u00e0 e la Vita\u201d e rimanerne affascinati e commossi per sempre. Il cristianesimo pratico e vissuto d\u00e0 forza al Movimento Pentecostale.\nDal primitivo risveglio americano sono intervenuti molti cambiamenti; ora si parla di tre on-date nella storia del Movimento Pentecostale: la prima, da cui sorsero le chiese ormai classiche fra cui le ADI. \u201cLa seconda, nata grazie all'impulso di predicatori indipendenti, ha dato origine al Movimento carismatico interconfessionale e trasversale alle Chiese protestanti ed a quella cattolica stessa. La terza, sorta agli inizi degli anni '80 ad opera del pa-store John Wimber, \u00e8 caratterizzata da una particolare attenzione verso i miracoli, le guarigioni e soprattutto il combattimento spirituale \u201d .\nOggi si potrebbe pensare a diversi e paralleli pentecostalismi, che hanno indotto alcuni ad intraprendere un confronto ecumenico, ma il vero pentecostalismo ripete la sua identit\u00e0 storica e teologica rimanendo ancorato alle premesse forse scomode e giudicate sorpassate dall'odierna cultura, ma che, tuttavia, hanno permesso la sua memorabile nascita all'inizio del secolo."}
{"id": "1718190", "revid": "21880", "url": "https://it.wikipedia.org/wiki?curid=1718190", "title": "Parco Nazionale di Andringitra", "text": ""}
{"id": "1718192", "revid": "1005847", "url": "https://it.wikipedia.org/wiki?curid=1718192", "title": "Eletti al Senato della Repubblica nelle elezioni politiche italiane del 2008", "text": "Questo elenco riporta i nomi dei senatori della XVI legislatura della Repubblica Italiana dopo le elezioni politiche del 2008, suddivisi per circoscrizione.\nI - Valle d'Aosta.\nLa Valle d'Aosta elegge un senatore in un collegio uninominale. La coalizione che raccoglie pi\u00f9 voti \u00e8 l'Union Vald\u00f4taine.\nII - Piemonte.\nIl Piemonte elegge 22 senatori. Il premio di maggioranza regionale assegna allo schieramento vincente almeno 13 senatori. La coalizione che raccoglie pi\u00f9 voti \u00e8 Il Popolo della Libert\u00e0 con la Lega Nord.\nIII - Lombardia.\nLa Lombardia elegge 47 senatori. Il premio di maggioranza regionale assegna allo schieramento vincente almeno 26 senatori. La coalizione che raccoglie pi\u00f9 voti \u00e8 Il Popolo della Libert\u00e0 con la Lega Nord, che, avendo ottenuto il 55,1% delle preferenze, ha avuto diritto a 30 senatori.\nIV - Trentino-Alto Adige.\nIl Trentino-Alto Adige elegge un senatore in una circoscrizione proporzionale regionale e sei in altrettanti collegi uninominali. La coalizione che raccoglie pi\u00f9 voti \u00e8 Il Popolo della Libert\u00e0 con la Lega Nord.\nV - Veneto.\nIl Veneto elegge 24 senatori. Il premio di maggioranza regionale assegna allo schieramento vincente almeno 14 senatori. La coalizione che raccoglie pi\u00f9 voti \u00e8 Il Popolo della Libert\u00e0 con la Lega Nord, che, avendo ottenuto il 54,3% delle preferenze, ha avuto diritto a 15 senatori.\nVI - Friuli-Venezia Giulia.\nIl Friuli-Venezia Giulia elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 Il Popolo della Libert\u00e0 con la Lega Nord.\nVII - Liguria.\nLa Liguria elegge 8 senatori. Il premio di maggioranza regionale assegna allo schieramento vincente almeno 5 senatori. La coalizione che raccoglie pi\u00f9 voti \u00e8 Il Popolo della Libert\u00e0 con la Lega Nord.\nVIII - Emilia-Romagna.\nL'Emilia-Romagna elegge 21 senatori. Il premio di maggioranza regionale assegna allo schieramento vincente almeno 12 senatori. La coalizione che raccoglie pi\u00f9 voti \u00e8 il PD con l'Italia dei Valori.\nIX - Toscana.\nLa Toscana elegge 18 senatori. Il premio di maggioranza regionale assegna allo schieramento vincente almeno 10 senatori. La coalizione che raccoglie pi\u00f9 voti \u00e8 il PD con l'Italia dei Valori, che, avendo ottenuto il 50,4% delle preferenze, ha avuto diritto a 11 senatori.\nX - Umbria.\nL'Umbria elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 il PD con l'Italia dei Valori.\nXI - Marche.\nLe Marche eleggono 8 senatori. Il premio di maggioranza regionale assegna allo schieramento vincente almeno 5 senatori. La coalizione che raccoglie pi\u00f9 voti \u00e8 il PD con l'Italia dei Valori.\nXII - Lazio.\nIl Lazio elegge 27 senatori. Il premio di maggioranza regionale assegna allo schieramento vincente almeno 15 senatori. La coalizione che raccoglie pi\u00f9 voti \u00e8 Il Popolo della Libert\u00e0 con il Movimento per l'Autonomia.\nXIII - Abruzzo.\nL'Abruzzo elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 Il Popolo della Libert\u00e0 con il Movimento per l'Autonomia.\nXIV - Molise.\nIl Molise elegge due senatori, senza premio di maggioranza regionale. La coalizione che raccoglie pi\u00f9 voti \u00e8 il PD con l'Italia dei Valori.\nXV - Campania.\nLa Campania elegge 30 senatori. Il premio di maggioranza regionale assegna allo schieramento vincente almeno 17 senatori. La coalizione che raccoglie pi\u00f9 voti \u00e8 Il Popolo della Libert\u00e0 con il Movimento per l'Autonomia, che, avendo ottenuto il 51% delle preferenze, ha avuto diritto a 18 senatori.\nXVI - Puglia.\nLa Puglia elegge 21 senatori. Il premio di maggioranza regionale assegna allo schieramento vincente almeno 12 senatori. La coalizione che raccoglie pi\u00f9 voti \u00e8 Il Popolo della Libert\u00e0 con il Movimento per l'Autonomia.\nXVII - Basilicata.\nLa Basilicata elegge 7 senatori. Il premio di maggioranza regionale assegna allo schieramento vincente almeno 4 senatori. La coalizione che raccoglie pi\u00f9 voti \u00e8 il PD con l'Italia dei Valori.\nXVIII - Calabria.\nLa Calabria elegge 10 senatori. Il premio di maggioranza regionale assegna allo schieramento vincente almeno 6 senatori. La coalizione che raccoglie pi\u00f9 voti \u00e8 Il Popolo della Libert\u00e0 con il Movimento per l'Autonomia.\nXIX - Sicilia.\nLa Sicilia elegge 26 senatori. Il premio di maggioranza regionale assegna allo schieramento vincente almeno 15 senatori. La coalizione che raccoglie pi\u00f9 voti \u00e8 Il Popolo della Libert\u00e0 con il Movimento per l'Autonomia.\nXX - Sardegna.\nLa Sardegna elegge 9 senatori. Il premio di maggioranza regionale assegna allo schieramento vincente almeno 5 senatori. La coalizione che raccoglie pi\u00f9 voti \u00e8 Il Popolo della Libert\u00e0 con il Movimento per l'Autonomia.\nEstero.\nLa legge sul voto degli italiani residenti all'estero divide il resto del mondo in quattro circoscrizioni e assegna loro sei senatori. Il sistema elettorale \u00e8 proporzionale con il voto di preferenza.\nA - Europa.\nL'Europa elegge due senatori.\nB - America meridionale.\nL'America meridionale elegge due senatori.\nC - America settentrionale e centrale.\nAmerica settentrionale e centrale eleggono un senatore.\nD - Asia, Africa, Oceania e Antartide.\nAsia, Africa, Oceania e Antartide eleggono un senatore."}
{"id": "1718194", "revid": "21880", "url": "https://it.wikipedia.org/wiki?curid=1718194", "title": "Parco Nazionale di Andasibe-Mantadia", "text": ""}
{"id": "1718196", "revid": "21880", "url": "https://it.wikipedia.org/wiki?curid=1718196", "title": "Parco Nazionale dell'Isalo", "text": ""}
{"id": "1718199", "revid": "339392", "url": "https://it.wikipedia.org/wiki?curid=1718199", "title": "Parco Nazionale di Kirindy-Mitea", "text": ""}
{"id": "1718202", "revid": "21880", "url": "https://it.wikipedia.org/wiki?curid=1718202", "title": "Parco Nazionale di Marojejy", "text": ""}
{"id": "1718205", "revid": "21880", "url": "https://it.wikipedia.org/wiki?curid=1718205", "title": "Parco Nazionale di Masoala", "text": ""}
{"id": "1718209", "revid": "33751", "url": "https://it.wikipedia.org/wiki?curid=1718209", "title": "Renato Dirnei", "text": ""}
{"id": "1718211", "revid": "118242456", "url": "https://it.wikipedia.org/wiki?curid=1718211", "title": "Laura Zacchilli", "text": "La sua prima partecipazione internazionale con i colori della nazionale italiana \u00e8 stata agli Europei Juniores di Bucarest nel 1993.\n\u00c8 stata campionessa italiana individuale assoluta per quattro volte: nel 1999, nel 2001, nel 2002 e nel 2004.\nNel 2001 ai Mondiali di Madrid si \u00e8 classificata al 10\u00ba posto. \u00c8 stata riserva alle olimpiadi di Sydney, e ha partecipato alle olimpiadi di Atene nel 2004 dove si \u00e8 piazzata all'11\u00ba posto generale.\nHa vinto dieci scudetti con la sua societ\u00e0 di appartenenza Aurora ginnastica Fano nel 1996-1999-2000-2001-2002-2003-2004-2005-2006-2007."}
{"id": "1718212", "revid": "21880", "url": "https://it.wikipedia.org/wiki?curid=1718212", "title": "Parco Nazionale di Ranomafana", "text": ""}
{"id": "1718214", "revid": "21880", "url": "https://it.wikipedia.org/wiki?curid=1718214", "title": "Riserva Speciale di Nosy Mangabe", "text": ""}
{"id": "1718226", "revid": "1776051", "url": "https://it.wikipedia.org/wiki?curid=1718226", "title": "Pietro Castiglia (politico 1902)", "text": ""}
{"id": "1718231", "revid": "121434071", "url": "https://it.wikipedia.org/wiki?curid=1718231", "title": "Contea d'Aragona", "text": "La nascita di una forma di governo autonomo dai wali di al-Andalus e poi dall'emirato di Cordova \u00e8 estremamente incerta. Il primo che, dal 724, in Aragona (precisamente nel Sobrarbe, al confine con l'Aragona) organizz\u00f2 una resistenza e, sconfiggendo le truppe musulmane, occup\u00f2 la citt\u00e0 di Ainsa, fu Garc\u00eda Jim\u00e9nez.Altri personaggi citati come Conti d'Aragona comprendono, tra gli altri, Jimeno Aznar, Galindo Garc\u00eda e Fortun Jim\u00e9nez\nIstituzione della contea.\nComunque la contea di Aragona (forse inizialmente fu chiamata contea di Jaca) fu costituita tra la fine dell'VIII secolo e l'inizio del IX, nel tentativo di Carlo Magno di creare una marca (Marca di Spagna) a sud dei Pirenei, tra il golfo di Biscaglia ed il Mar Mediterraneo, sino alla valle dell'Ebro, per proteggere gli stati che facevano parte dell'impero dei Franchi, a nord dei Pirenei, come il ducato di Guascogna e la contea di Tolosa.\nTra il 798 ed l'802 i Franchi stabilirono diverse teste di ponte in Aragona.A Saragozza \"Bahlul Ibn Marzuq\", nel 798 si ribell\u00f2 al potere centrale di Al-Andalus e nell'800 conquist\u00f2 Huesca.L'emiro di Cordova, al-\u1e24akam I, invi\u00f2 il generale Amrus Ibn Yusuf, nativo di Huesca, che nell'801 riconquist\u00f2 Saragozza e Huesca. Bahlul si ritir\u00f2 a Pallars, dove fu assassinato dal suo luogotenente Jalaf Ibn Rashid che controllava Barbitanya (Barbastro).I Franchi, allora approfittando della situazione, presero il controllo di Jaca ed altri castelli e designarono come conte d'Aragona Aureolus (figlio di Aureolus de P\u00e9rigueaux), che era in contatto con il defunto signore di Saragozza, Bahlul ibn Marzuq e tradizionalmente Aureolus (un Franco o forse Visigoto), \u00e8 considerato il capo dei Franchi in Aragona e primo conte d'Aragona dall'802 all'809.\nAlla morte di Aureolus, nell'809, gli succedette Aznar I Gal\u00edndez, nobile guascone, le cui origini sono piuttosto oscure (il padre si chiamava Galindo); ma altri lo identificano con il figlio del duca di Guascogna, Sancho I di Guascogna, a sua volta duca di Guascogna, Aznar I S\u00e1nchez. Aznar I ricevette, dal re d'Aquitania, come vassallo del regno dei Franchi il titolo di conte d'Aragona, con dominio su tutta la valle del fiume Aragona. Forse fu anche conte di Jaca, da cui dominava la valle.Nell'820, sembra che si alle\u00f2 con i Baschi per combattere i Banu Qasi nella valle dell'Ebro. A seguito di questa guerra perse l'Aragona, fu deposto a vantaggio di Garc\u00eda Gal\u00edndez il Malvagio (?-844), il suo ex genero. \nGarc\u00eda il Malvagio, aveva ripudiato la prima moglie, Matrona, figlia di Aznar I per risposarsi con Nunila di Pamplona, figlia del re di Pamplona I\u00f1igo I Arista, che lo aiut\u00f2 a formare un piccolo esercito, con il quale, nell'820 attacc\u00f2 la contea d'Aragona, depose Aznar I, troppo ligio all'autorit\u00e0 dell'imperatore Ludovico il Pio, e divenne conte d'Aragona e, nell'824, quando i Franchi organizzarono una spedizione contro il re di Pamplona, guidata dal duca di Guascogna, Aznar I S\u00e1nchez (che, secondo alcuni storici, potrebbe essere stato lo stesso spodestato conte Aznar I), Garcia corse in aiuto di Inigo, assieme a Mus\u00e0 ben Mus\u00e0, capo famiglia dei Banu Qasi.I Franchi vennero fermati e sconfitti nella battaglia di Roncisvalle (la seconda).\nNell'833, Garc\u00eda il Malvagio forse mor\u00ec o molto probabilmente si ritir\u00f2, lasciando il governo al figlio Galindo Garc\u00e9s, continuando a seguire gli affari della contea fino alla sua morte avvenuta nell'844.Un'altra versione invece dice che Garc\u00eda venisse ucciso da Galindo Azn\u00e1rez, conte di Urgell e Cerdagna, che con l'aiuto dei Franchi cercava di recuperare la contea che fu di suo padre.\nContea ereditaria.\nNell'anno in cui divenne conte d'Aragona, Galindo Azn\u00e1rez perse le contee di Pallars e di Ribagorza, a favore del conte di Tolosa, Fredelone, mentre le altre contee di Urgell e Cerdagna gli erano state sottratte dall'imperatore Ludovico il Pio e date al conte di Barcellona, Sunifredo I, sembra per un'alleanza, non gradita all'imperatore, che aveva contratto con la famiglia dei Banu Qasi e precisamente con Musa ibn Musa, nell'834, che lo aveva portato ad allearsi con I\u00f1igo I Arista, re di Pamplona, dove aveva vissuto per un certo periodo. Con questa alleanza garant\u00ec la successione alla propria discendenza.\nNell'867, gli succedette il figlio Aznar II Gal\u00edndez, che aveva sposato Oneca di Pamplona, figlia di Garc\u00eda I \u00cd\u00f1iguez, re di Pamplona.\nNell'893, gli successe il figlio Galindo II Azn\u00e1rez che, nel 905, appoggio il cambio di dinastia nel vicino regno di Navarra (dalla dinastia Arista a quella Jimena) perch\u00e9 pi\u00f9 in sintonia con la politica della contea di Aragona e si spos\u00f2, in seconde nozze, con Sancha, figlia del coregnante e coreggente di Navarra Garc\u00eda II di Pamplona.Solo, nel 922, la diocesi di Huesca o di Jaca, fu riconosciuta come diocesi della contea di Aragona e fu insediata nella valle di Borau.\nNel 922, gli successe la figlia Andregoto Gal\u00edndez, che, nel 925, spos\u00f2 l'erede al trono del regno di Pamplona Garc\u00eda, che nello stesso anno divenne re di Navarra (Garc\u00eda I), lasciando al marito, ma soprattutto alla reggente, Toda di Navarra le preoccupazioni del governo della contea.Nel 943, il matrimonio con Garc\u00eda I fu annullato, per pressioni dei familiari di Garc\u00eda I. Si ritir\u00f2 in convento, lasciando il titolo al marito.\nUnione con il regno di Pamplona.\nNel 943, quando la madre, Andregoto, accettando l'annullamento del matrimonio con Garc\u00eda I, rinunci\u00f2 al titolo di contessa di Aragona, in teoria Sancho Garc\u00e9s Abarca, gli avrebbe dovuto subentrare nel titolo, ma in pratica la contea continu\u00f2 ad essere governata dal padre, Garc\u00eda. Solo, nel 970, alla morte del padre, gli subentr\u00f2 come re di Pamplona ed entr\u00f2 in possesso della contea di Aragona, unificando cos\u00ec i due domini.\nSancho III Garc\u00e9s \"il Grande\" mor\u00ec nel 1035, dividendo il suo \"impero\" tra i quattro figli maschi:"}
{"id": "1718233", "revid": "156618", "url": "https://it.wikipedia.org/wiki?curid=1718233", "title": "Fascia (abito talare)", "text": ""}
{"id": "1718236", "revid": "39224", "url": "https://it.wikipedia.org/wiki?curid=1718236", "title": "Ferula (cristianesimo)", "text": ""}
{"id": "1718248", "revid": "287204", "url": "https://it.wikipedia.org/wiki?curid=1718248", "title": "Barra do Ouro", "text": "Barra do Ouro \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718250", "revid": "287204", "url": "https://it.wikipedia.org/wiki?curid=1718250", "title": "Campos Lindos", "text": "Campos Lindos \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718252", "revid": "287204", "url": "https://it.wikipedia.org/wiki?curid=1718252", "title": "Centen\u00e1rio (Tocantins)", "text": "Centen\u00e1rio \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718253", "revid": "287204", "url": "https://it.wikipedia.org/wiki?curid=1718253", "title": "Goiatins", "text": "Goiatins \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718255", "revid": "1305772", "url": "https://it.wikipedia.org/wiki?curid=1718255", "title": "Discipline", "text": ""}
{"id": "1718256", "revid": "1543377", "url": "https://it.wikipedia.org/wiki?curid=1718256", "title": "Alan Davies (rugbista)", "text": "Trasferitosi all'et\u00e0 di dieci anni a Nottingham, si \u00e8 laureato al Loughborough College e ha giocato per alcuni club inglesi.\nIn seguito \u00e8 diventato allenatore e ha guidato il Nottingham RFC, il Lincolnshire e il Derbyshire. Tra il 1986 e il 1988 \u00e8 stato allenatore dell'Inghilterra 'B' e, sempre nel 1988, assistente di Geoff Cooke durante il tour della nazionale maggiore in Australia e nelle Figi.\nDavies fu scelto dalla Welsh Rugby Union come coach \"ad interim\" del nel 1991, in vista dell'imminente Coppa del Mondo e prese il posto del dimissionario Ron Waldron. Nonostante l'impiego dovesse essere limitato nel tempo, Davies rimase allenatore della nazionale per quattro anni, fino al 1995. Durante questo periodo riusc\u00ec anche a vincere un Cinque Nazioni (1994). Lasci\u00f2 la sua carica alla fine del Cinque Nazioni 1995, chiuso dalla sua squadra con il whitewash e fu sostituito da Alex Evans. In totale ha guidato il in 35 match, vincendone 18 e perdendone 17.\nAttualmente \u00e8 il proprietario dei Rhigos RFC."}
{"id": "1718260", "revid": "287204", "url": "https://it.wikipedia.org/wiki?curid=1718260", "title": "Itacaj\u00e1", "text": "Itacaj\u00e1 \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718264", "revid": "287204", "url": "https://it.wikipedia.org/wiki?curid=1718264", "title": "Itapiratins", "text": "Itapiratins \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718265", "revid": "1543377", "url": "https://it.wikipedia.org/wiki?curid=1718265", "title": "Filistatidae", "text": "Filistatidae , 1867 \u00e8 una famiglia di ragni appartenente all'infraordine Araneomorphae.\nEtimologia.\nIl nome deriva probabilmente dal greco ', \"f\u00eclos\", cio\u00e8 \"che ama\", \"che preferisce\" e ', \"stat\u00f2s\", cio\u00e8 fermo, stazionario, proprio perch\u00e9 rimane immobile all'interno della tana aspettando la preda, ed il suffisso \"-idae\", che designa l'appartenenza ad una famiglia.\nCaratteristiche.\nI ragni appartenenti a questa famiglia posseggono un cribellum piuttosto primitivo, otto occhi raggruppati fittamente e le filiere in posizione alquanto avanzata sull'opistosoma; le femmine sono colorate di scuro e grandi fino a 20 millimetri, i maschi non superano i 10 millimetri e sono di colore marrone chiaro, con lunghe gambe e i palpi che sono posti proprio di fronte al carapace.\nI maschi hanno anche una striscia scura sulla parte dorsale del carapace che li fa rassomigliare ai \"Loxosceles\" della famiglia \"Sicariidae\".\nComportamento.\nCostruiscono nel terreno ragnatele a forma di imbuto, dall'imboccatura abbastanza larga, estendendo la tela anche oltre l'imboccatura stessa per percepire l'arrivo della preda in anticipo.\nDistribuzione.\nIl genere \"Kukulcania\" \u00e8 tipico dell'America centrale; il genere \"Filistata\" \u00e8 a diffusione eurasiatica. Altri generi diffusi in Africa, in America meridionale e in Australia ne fanno una famiglia a diffusione pressoch\u00e9 cosmopolita.\nTassonomia.\nAttualmente, a novembre 2020, si compone di 19 generi e 182 specie:. Per la suddivisione in sottofamiglie si segue la classificazione dell'entomologo Joel Hallan:"}
{"id": "1718266", "revid": "1714743", "url": "https://it.wikipedia.org/wiki?curid=1718266", "title": "Gioacchino Ernesto di Brandeburgo-Ansbach", "text": "Biografia.\nGioacchino era figlio di Giovanni Giorgio di Brandeburgo, e della sua terza moglie, Elisabetta di Anhalt-Zerbst.\nNel 1603, alla morte di Giorgio Federico di Brandeburgo-Ansbach, ottenne il Principato di Ansbach, divenendone il margravio. Questo avvenne a seguito di un trattato familiare stipulato a Gera, che consent\u00ec a Gioacchino di ottenere Ansbach, mentre il fratello Cristiano ottenne il Principato di Bayreuth.\nUnione protestante.\nNei conflitti religiosi della prima met\u00e0 del Seicento, Gioacchino appoggi\u00f2 la causa protestante durante i conflitti di religione. Infatti appoggi\u00f2 anche la lotta per l'indipendenza dei Paesi Bassi. Partecip\u00f2 attivamente alla creazione dell'Alleanza protestante dell'Unione protestante, fondata nel 1608 sul suo territorio, nel monastero secolarizzato di Auhausen, vicino a N\u00f6rdlingen.\nL'Unione si riun\u00ec nuovamente nel 1621, dopo lo scoppio della Guerra dei Trent'anni. Dopo la dissoluzione dell'Unione, Gioacchino Ernesto \u00e8 stato ritenuto responsabile dello scoppio della guerra da parte dei suoi oppositori cattolici e quindi ha completamente preso le distanze dai suoi ex alleati.\nMatrimonio.\nNel 1612 spos\u00f2 Sofia di Solms-Laubach, figlia di Giovanni Giorgio I di Solms-Laubach. Ebbero cinque figli:"}
{"id": "1718268", "revid": "287204", "url": "https://it.wikipedia.org/wiki?curid=1718268", "title": "Lagoa do Tocantins", "text": "Lagoa do Tocantins \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718271", "revid": "287204", "url": "https://it.wikipedia.org/wiki?curid=1718271", "title": "Lizarda", "text": "Lizarda \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718274", "revid": "287204", "url": "https://it.wikipedia.org/wiki?curid=1718274", "title": "Mateiros", "text": "Mateiros \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718278", "revid": "287204", "url": "https://it.wikipedia.org/wiki?curid=1718278", "title": "Novo Acordo", "text": "Novo Acordo \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718279", "revid": "530538", "url": "https://it.wikipedia.org/wiki?curid=1718279", "title": "Tempio del Sole (Roma)", "text": "Il tempio del Sole \u00e8 stato un tempio della citt\u00e0 di Roma, dedicato dall'imperatore Aureliano al dio \"Sol Invictus\" nel 275, per sciogliere il voto fatto in occasione della sua conquista di Palmira nel 272.\nPer il culto fu istituito un collegio di \"pontifices (Dei) Solis\" e dei giochi annuali con corse nel circo, oltre a giochi quadriennali (\"agon Solis\") da tenersi al termine dei \"Saturnalia\".\nDalle fonti sappiamo che si trovava nella \"regio VII \"Via Lata\"\", nel \"Campus Agrippae\", che fu ornato con il bottino di guerra preso a Palmira e che era circondato da portici, dove aveva sede il deposito dei \"vina fiscalia\", vino venduto a prezzo ridotto alla plebe di Roma a partire dall'epoca di Aureliano. La localizzazione coincide con l'attuale piazza di San Silvestro, presso la chiesa di San Silvestro in Capite.\nDescrizione.\nUn primo cortile (55 m x 75 m) presentava i lati brevi costituiti da due emicicli e le pareti ornate da due ordini di colonne che inquadrano nicchie; gli ingressi ad arco erano inquadrati da colonne giganti per l'intera altezza. Un piccolo ambiente quadrato (15 m x 15 m) lo separa da un secondo cortile pi\u00f9 ampio (130 m x 90 m), posto sullo stesso asse, con tre nicchie rettangolari aperte sui lati lunghi (le due laterali, pi\u00f9 ampie, con ingresso a due colonne e dotate di una piccola abside) e altre tre nicchie sul lato breve di fondo, quella centrale semicircolare e quelle laterali anch'esse rettangolari, tutte e tre ancora con ingresso a due colonne. Al centro del secondo portico Palladio disegn\u00f2 un tempio circolare, privo tuttavia di misure a differenza delle altre strutture e probabile invenzione dell'architetto sul modello del tempio di Ercole a Tivoli.\nL'Arco di Portogallo doveva costituire uno degli ingressi al complesso. L'orientamento del complesso rispetto alla \"via Lata\" (attuale via del Corso) \u00e8 discusso."}
{"id": "1718281", "revid": "1543377", "url": "https://it.wikipedia.org/wiki?curid=1718281", "title": "Bulldogs Hodonin", "text": "Il SKP Olympia Futsal Bulldogs, conosciuto semplicemente come Bulldogs Hodonin \u00e8 una squadra ceca di calcio a 5 fondata a Hodon\u00edn nel 1999.\nNella stagione 2007/2008, ha giocato la \"Futsal Liga\", prima divisione del campionato ceco di calcio a 5, dove \u00e8 giunto ultimo, retrocesso. Alla prima stagione di seconda divisione, con il terzultimo posto \u00e8 scivolato in terza lega ceca."}
{"id": "1718282", "revid": "287204", "url": "https://it.wikipedia.org/wiki?curid=1718282", "title": "Ponte Alta do Tocantins", "text": "Ponte Alta do Tocantins \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718284", "revid": "3535", "url": "https://it.wikipedia.org/wiki?curid=1718284", "title": "Mieloma", "text": ""}
{"id": "1718287", "revid": "287204", "url": "https://it.wikipedia.org/wiki?curid=1718287", "title": "Recursol\u00e2ndia", "text": "Recursol\u00e2ndia \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718294", "revid": "287204", "url": "https://it.wikipedia.org/wiki?curid=1718294", "title": "Rio Sono", "text": "Rio Sono \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718297", "revid": "287204", "url": "https://it.wikipedia.org/wiki?curid=1718297", "title": "Santa Tereza do Tocantins", "text": "Santa Tereza do Tocantins \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718299", "revid": "108302352", "url": "https://it.wikipedia.org/wiki?curid=1718299", "title": "Girolamo Baruffaldi", "text": "Biografia.\nNato nel 1675 da una nobile famiglia di Ferrara, dopo aver abbracciato la vita consacrata coltiv\u00f2 gli studi di archeologia e di storia, dedicandosi prevalentemente alla poesia.\nScrisse una \u201cStoria di Ferrara\u201d, il \u201cCommentario storico \u2013 erudito\u201d, e le \u201cVite dei pittori e scultori ferraresi\u201d. \nConobbe Ludovico Antonio Muratori durante una disputa tra lo Stato della Chiesa e il Duca di Modena sui diritti per Comacchio. Il Baruffaldi sosteneva le tesi dello Stato della chiesa, ma fu accusato di aver passato al Muratori documenti favorevoli alla tesi avversaria, per cui dovette passare in esilio nel Veneto alcuni anni. \nCompose un poema in otto libri intitolato \"\", con una grande attenzione agli aspetti agronomici della coltivazione della canapa, che rivestiva una grande importanza per l'agricoltura della zona di Cento e che trovava largo impiego per gli usi della flotta veneziana.\nRedasse l'antologia \"Rime scelte dei poeti ferraresi\" (1713): frammisto a materiale autentico e noto, c'\u00e8 un buon numero di testi attribuiti a ferraresi pi\u00f9 o meno illustri, ma tutti usciti dalla penna del Baruffaldi. I presunti rimatori ferraresi dei primi secoli trovarono estimatori di rango come Foscolo e Carducci, e ingannarono Leopardi che apr\u00ec la \"Crestomazia poetica\" con due leggiadrissimi sonetti spacciati da Baruffaldi come di Brunelleschi e di Leonello d'Este, e lasci\u00f2 filtrare nei \"Canti\" segni evidenti della lettura di una fortunatissima canzone macabra pseudoquattrocentesca.\nNell'ambito filologico viene ricordato come il pi\u00f9 geniale falsario nel campo della letteratura antica.\nMor\u00ec a Cento il 31 marzo 1753 o 1755."}
{"id": "1718301", "revid": "287204", "url": "https://it.wikipedia.org/wiki?curid=1718301", "title": "S\u00e3o F\u00e9lix do Tocantins", "text": "S\u00e3o F\u00e9lix do Tocantins \u00e8 un comune del Brasile nello Stato del Tocantins, parte della mesoregione Oriental do Tocantins e della microregione del Jalap\u00e3o."}
{"id": "1718302", "revid": "773636", "url": "https://it.wikipedia.org/wiki?curid=1718302", "title": "Division di Honor (Aruba)", "text": "La Division di Honor \u00e8 la massima serie del campionato arubano di calcio. Venne creato nel 1960. Fino al 1985, le migliori squadre di Aruba partecipavano anche alla Kopa Antiano, la massima serie del campionato di calcio delle Antille olandesi; il SV Racing Club Aruba nel 1965 e l'SV Estrella nel 1970 furono le uniche squadre arubane a vincere quel torneo.\nIl campione nazionale si qualifica al Campionato per club CFU. La 10\u00aa classificata retrocede in \"Division Uno\", mentre l'8\u00aa e la 9\u00aa classificata disputano spareggi promozione-retrocessione con la 2\u00aa e la 3\u00aa classificate in Seconda Serie."}
{"id": "1718305", "revid": "14691", "url": "https://it.wikipedia.org/wiki?curid=1718305", "title": "Tanganyika African National Union", "text": ""}
{"id": "1718307", "revid": "56620", "url": "https://it.wikipedia.org/wiki?curid=1718307", "title": "Per prendersi una vita", "text": "Per prendersi una vita \u00e8 il primo romanzo del cantante Max Pezzali pubblicato l'8 aprile 2008 da Baldini Castoldi Dalai Editore. La vita di quattro diciannovenni del 1988 che, liberatisi dagli impegni scolastici, decidono di fare un viaggio, inseguendo un sogno. Si ritroveranno 20 anni dopo a fare lo stesso viaggio, che \u00e8 stato causa del loro passaggio all'et\u00e0 adulta.\nTrama.\nL'autore stesso all'inizio del libro afferma che si tratta di una storia crudele.\n\u00c8 ambientata nel luglio del 1988: quattro ragazzi di 19 anni, Andrea (che nel romanzo parla in prima persona), Gianluca (genio di computer), Marco (futuro pilota d'aerei e fidanzato con la bella Francesca) e Adamo (la classica testa-calda del gruppo), terminati gli esami di stato, decidono di intraprendere un viaggio verso Londra per assistere al concerto punk di Joe Strummer, ex leader dei The Clash.\n\u00c8 una scelta improvvisa, imprevista: un'idea buttata gi\u00f9 in pochi secondi che cambier\u00e0 la loro vita.\nSi organizzano di corsa, prima di sera sono gi\u00e0 saliti sulla Mini di Andrea con pochi soldi, pochi vestiti di ricambio, itinerario che prevede di arrivare a destinazione nel minor tempo possibile.\nItinerario che cambia, dopo poche ore: deviazione verso Amsterdam. I quattro decidono di fare una piccola sosta nella capitale per farsi un tatuaggio: quattro assi, uno a testa, per quattro amici, quattro assi. Un tatuaggio, una di quelle cose, che come i ricordi di questo viaggio, resteranno in eterno. \nArchiviata la pratica, il viaggio verso Londra continua.\nArrivati a destinazione, dopo una serata in un locale nel quale Andrea e Adamo adocchiano due ragazze inglesi, la sera dopo il gruppo partecipa al concerto che gli regala grandi emozioni.\nIl giorno successivo sembra che tutto sia finito. La vacanza improvvisata che all'inizio sembrava tanto una pazza idea, ora che sta finendo inizia a mancare.\nTralasciata la possibilit\u00e0 di ricevere soldi in qualche modo, decidono di ripartire per tornare a casa.\nE qui scatta il colpo di scena: partenza ritardata a causa di un guasto al traghetto. Restano una notte in pi\u00f9 in Inghilterra, a Folkestone, per la precisione. Adamo esce con una frase inaspettata: \"Ragazzi, resto qui in Inghilterra\". \"E con Francesca come la metti?\" gli rispose secco Marco. Marco era il fidanzato di Francesca, la quale aveva per\u00f2 una relazione segreta con Adamo: Marco l'ha scoperto per caso e, chiaramente, non l'ha presa bene.\nI due iniziano a discutere animatamente, finch\u00e9 Marco non sferra un calcio in pieno petto a Adamo, che, perso l'equilibrio, precipita nel vuoto della scogliera dietro lui.\nIl viaggio che sembrava una pazzia, ora, si \u00e8 rivelato essere tale. \nI 3 sceglieranno di non rivelare a nessuno quanto accadde veramente quella sera, nascondendo la realt\u00e0 e raccontando che Adamo era caduto accidentalmente.\nA 20 anni di distanza Marco, Andrea e Gianluca, che nel frattempo si sono fatti una famiglia e lavorano, decidono di ripetere, tappa per tappa, lo stesso viaggio fatto nel 1988, fino a raggiungere quella scogliera nella quale il 4\u00b0 asso del gruppo era volato via."}
{"id": "1718308", "revid": "965226", "url": "https://it.wikipedia.org/wiki?curid=1718308", "title": "Renzo Tondo", "text": "Biografia.\nDi professione albergatore, si \u00e8 laureato in scienze politiche all'Universit\u00e0 di Trieste.\nAppassionato di dama, \u00e8 stato presidente della Federazione Italiana Dama.\nAttivit\u00e0 politica.\nNel 1979 inizia ad occuparsi di politica per il Partito Socialista Italiano nella sua citt\u00e0 natale, nella quale viene eletto sindaco nel 1990 per 5 anni.\nPresidente della Regione Friuli-Venezia Giulia.\nAssessore regionale di Forza Italia tra il 1998 e il 2001, fino al 2003 ricopre l'incarico di presidente della giunta regionale del Friuli-Venezia Giulia. Durante la XV Legislatura \u00e8 membro della Camera dei deputati.\nRitorna alla guida della regione quale presidente della giunta, eletto direttamente dai cittadini, il 13-14 aprile 2008 con il 53,82% dei voti, sostenuto da una coalizione di centro-destra, battendo il presidente uscente Riccardo Illy, sostenuto da una coalizione di centro-sinistra.\nRicandidatosi al termine del mandato (aprile 2013) \u00e8 stato sconfitto dalla candidata del centrosinistra Debora Serracchiani.\nAutonomia Responsabile.\nNel 2015 costituisce il movimento politico Autonomia Responsabile, di cui \u00e8 presidente e capogruppo in regione. Il gruppo consiliare di Autonomia Responsabile in Regione Friuli Venezia Giulia \u00e8 composto da altri quattro consiglieri: Giorgio Ret, Roberto Revelant, Valter Santarossa e Giuseppe Sibau. La segretaria regionale di Autonomia Responsabile \u00e8, da giugno 2016, Giulia Manzan.\nIl 28 gennaio 2017 Autonomia Responsabile si federa in Direzione Italia, il movimento politico di Raffaele Fitto che a fine anno confluisce nella lista Noi con l'Italia - UDC in vista delle politiche.\n\u00c8 stato presidente della Federazione Italiana Dama dal 2008 al 2016.\nElezioni del 2018.\nAlle politiche del 2018 \u00e8 eletto per la coalizione di centro-destra alla Camera nel collegio uninominale di Trieste dopo aver sconfitto la Governatrice uscente Debora Serracchiani di 15.000 voti (38,17% a 25,92%); si iscrive il 28 marzo al Gruppo misto nella XVIII legislatura, nella componente \"Noi con l\u2019Italia-UDC\".\nIl 16 marzo di quell'anno viene inizialmente scelto dalla coalizione di centro-destra come candidato governatore del Friuli Venezia Giulia ma cinque giorni dopo gli viene preferito il leghista Massimiliano Fedriga; la sua lista Autonomia Responsabile con il 3,97% riuscir\u00e0 ad eleggere un consigliere nella netta vittoria di Fedriga mentre nella vittoria delle comunali di Udine saranno due gli eletti della lista (3,32%). L'anno seguente Giulia Manzan, coordinatrice friulana di Autonomia Responsabile, raccoglie circa 2.000 preferenze alle europee nel Nord-Est, senza essere eletta, nella lista di Fratelli d'Italia, partito in cui confluisce Direzione Italia di Fitto.\nIl 18 dicembre 2019 Tondo e gli altri tre deputati di Noi con l'Italia aderiscono alla nuova componente \"Noi con l'Italia-USEI-Cambiamo!-Alleanza di Centro\"."}
{"id": "1718311", "revid": "93556", "url": "https://it.wikipedia.org/wiki?curid=1718311", "title": "Mantelletta", "text": "La mantelletta \u00e8 una veste ecclesiastica non liturgica che fa parte dell'abito corale proprio di alcuni prelati della Chiesa cattolica. Si tratta di un piccolo mantello senza maniche e aperto sul davanti fino al collo, pendente fino all'altezza delle ginocchia. Si indossa sopra la talare e il rocchetto, anticamente poteva essere indossata anche con la mozzetta.\nNorme di utilizzo.\nLa mantelletta paonazza \u00e8 attualmente prevista nella composizione dell'abito corale dei prelati superiori dei dicasteri della curia romana non insigniti della dignit\u00e0 episcopale, degli uditori della sacra rota romana, del promotore generale di giustizia e del difensore del vincolo del Supremo tribunale della Segnatura apostolica, dei chierici della camera apostolica, dei prelati dell'anticamera pontificia e dei protonotari apostolici \"de numero\", ma non dei soprannumerari.\n\u00c8 stata invece abolita dall'abito corale dei cardinali, dei vescovi e dei prelati d\u2019onore di Sua Santit\u00e0, come disposto dall'istruzione della Segreteria di Stato, circa le vesti, i titoli e le insegne di cardinali, vescovi e prelati minori. In precedenza veniva indossata anche da questi prelati sopra la talare del colore proprio e il rocchetto e, se prelati superiori, sotto la mozzetta del colore proprio.\nI vescovi indossavano la sola mantelletta se titolari oppure fuori dalla propria diocesi residenziale, presso la curia romana e al cospetto del Santo Padre, altrimenti indossavano la sola mozzetta atta a significare la propria giurisdizione. I cardinali indossavano la mantelletta con sovrapposta la mozzetta al cospetto del Santo Padre, negli altri casi indossavano la sola mozzetta; la mantelletta cardinalizia poteva essere rossa, nel tempo ordinario, paonazza, nel tempo di penitenza, rosacea per le domeniche \"Gaudete\" e \"Laetare\"."}
{"id": "1718314", "revid": "125398862", "url": "https://it.wikipedia.org/wiki?curid=1718314", "title": "BFA Senior League", "text": "Il Bahamas National Championship Final \u00e8 il campionato di calcio di Massima Serie delle Bahamas. Si disputa tra i vincitori della New Providence Football League, della Grand Bahama Football League e dell'Abaco Football League.\nGrand Bahama Football League.\nLa Grand Bahama Football League \u00e8 la massima serie calcistica dell'isola delle Bahamas Grand Bahama. La \"Ligue\" \u00e8 suddivisa in due \"division\", la men's league e la woman's league. La men's league con 5 squadre e la woman's league invece di 4 squadre.\n- Quality Superstars\n- Freeport F.C.\n- Bahamas Shrimp Wranglers\n- Brita Red Bulls\n- Playtime Tigers\n- Town &amp; Country Predators\n- Freeport Jet Wash Jets\n- Coca-Cola Crushers\n- Cruzan Rum Panthers"}
{"id": "1718317", "revid": "767487", "url": "https://it.wikipedia.org/wiki?curid=1718317", "title": "Augustin Nicolas Gilbert", "text": "Si laure\u00f2 all'Universit\u00e0 di Parigi e lavor\u00f2 come interno all'H\u00f4tel-Dieu de Paris. In seguito divenne professore di terapeutica (1902) e medicina clinica (1905) presso l'H\u00f4tel-Dieu.\nGilbert \u00e8 noto per le sue ricerche su malattie del sangue, diabete, sifilide, cirrosi e altri disturbi. Pubblic\u00f2 molti articoli e libri su un'ampia gamma di argomenti medici. Con Jean Alfred Fournier (1832-1914) pubblic\u00f2 \"Biblioth\u00e8que rouge de l'\u00e9tudiant en m\u00e9decine\", e con Paul Camille Hippolyte Brouardel (1837-1906) il \"Trait\u00e9 de m\u00e9decine et de Th\u00e9rapeutique\" in 10 volumi. Inoltre, con il neurologo Maurice Villaret (1877-1946) condusse ampie ricerche sull'ipertensione portale.\nGilbert viene ricordato per la sua descrizione di una causa ereditaria piuttosto comune dell'iperbilirubinemia. Oggi questo disturbo \u00e8 conosciuto come sindrome di Gilbert e si ritiene che sia causato da una mancanza dell'enzima glucuronosiltransferasi."}
{"id": "1718319", "revid": "1543377", "url": "https://it.wikipedia.org/wiki?curid=1718319", "title": "Diplomazia bizantina", "text": "La diplomazia bizantina \u00e8 l'insieme dei principi, metodi, meccanismi, ideali e tecniche che l'Impero bizantino ha adottato ed usato per negoziare con le altre nazioni e perseguire i propri obiettivi di politica estera.\nDimitri Obolensky afferma che la sopravvivenza della civilt\u00e0 in Europa orientale \u00e8 dovuta all'abilit\u00e0 ed intraprendenza della diplomazia bizantina, che resta uno dei contributi pi\u00f9 durevoli di Bisanzio alla storia d'Europa e del Medio Oriente.\nObiettivi e risultati.\nDopo la caduta di Roma, l'obiettivo primario dell'impero bizantino fu quello di mantenere un sistema di relazioni con il suo eterogeneo vicinato, che includeva i Germani, i Proto-bulgari, gli Slavi, gli Armeni, gli Unni, gli Avari, i Franchi, i Longobardi e gli Arabi, ci\u00f2 concretizz\u00f2 e preserv\u00f2 la sua condizione di impero. \nTutti questi vicini mancavano di una fondamentale risorsa che Bisanzio aveva ricevuto da Roma, vale a dire una struttura legale formalizzata. \nQuando essi iniziarono a forgiare delle formali istituzioni politiche, si trovarono a dipendere dall'impero.\nMentre gli scrittori classici tendono a fare una netta distinzione tra pace e guerra, per i Bizantini la diplomazia fu una differente forma di guerra. \nAnticipando Niccol\u00f2 Machiavelli e Carl von Clausewitz, lo storico bizantino Giovanni Cinnamo scrisse, \"Dal momento che molti e vari possono essere i modi per arrivare ad un fine, la vittoria, quale di essi viene usato per raggiungerla \u00e8 una cosa di nessuna importanza.\"\nCon un esercito regolare di 120.000-140.000 uomini dopo le sconfitte del VII secolo, la sicurezza dell'impero dipese dall'attivismo della diplomazia.\nLo \"Skrinion Barbaron\" di Bisanzio fu la prima agenzia di intelligence estera, che raccoglieva informazioni sul conto dei rivali dell'impero da ogni immaginabile fonte.\nPrincipi e metodi.\nLa diplomazia bizantina trascin\u00f2 i popoli vicini in una rete di relazioni internazionali, che l'impero stesso controllava.\nQuesto processo era incentrato sulla creazione di trattati. \nLo storico bizantino Evangelos Chrysos postula un processo in tre fasi:\nAllo scopo di guidare questo processo, i Bizantini adottarono un certo numero di pratiche, per la maggior parte aventi natura diplomatica. \nPer esempio, ambasciate a Costantinopoli restavano spesso in attivit\u00e0 per anni.\nNormalmente veniva chiesto ad un membro della casa reale di rimanere a Costantinopoli, non solo come potenziale ostaggio, ma anche come un'utile pedina in caso di cambiamenti delle condizioni politiche del suo luogo di provenienza.\nUn'altra pratica fondamentale era quella di stupire ed intimidire gli ospiti per mezzo di sontuose ostentazioni. \nLe ricchezze di Costantinopoli venivano utilizzate, per perseguire gli obiettivi diplomatici dello stato, come mezzo di propaganda e per impressionare gli stranieri. \nQuando Liutprando da Cremona fu inviato come ambasciatore alla capitale bizantina, egli fu sopraffatto dallo splendore della residenza imperiale, dai cibi lussuosi e dagli spettacoli acrobatici. \nUna grande cura veniva posta allo scopo di stimolare tutti i sensi al pi\u00f9 alto livello possibile: luci brillanti, suoni terrificanti, cibi saporiti; persino una scenografia per la diplomazia, consistente in barbari, in piedi attorno al trono, vestiti con i loro costumi tradizionali.\nNon deve sorprendere il fatto che Bisanzio, nei suoi rapporti con i barbari, preferiva generalmente la diplomazia alla guerra: poich\u00e9 i Romani d'oriente, di fronte alla sempre presente necessit\u00e0 di combattere su due fronti \u2014 in oriente contro Persiani, Arabi e Turchi, a nord contro gli Slavi ed i nomadi della steppa \u2014 sapevano per esperienza diretta quanto \u00e8 costosa la guerra in termini di denaro e uomini.\nI Bizantini avevano sviluppano una grande abilit\u00e0 nell'usare la diplomazia come un'arma per la guerra.\nSe una minaccia proveniva dai Proto-bulgari, si potevano sovvenzionare i Russi. \nUna minaccia Russa poteva essere contrastata per mezzo di finanziamenti ai Peceneghi. \nSe i Peceneghi causavano problemi, Cumani o Oghuz potevano essere contattati. \nC'era sempre qualcuno alle spalle del nemico in posizione tale da apprezzare la munificenza dell'imperatore.\nUn altro principio innovativo della diplomazia bizantina fu l'efficace interferenza negli affari interni delle altre nazioni. \nNel 1282, Michele VIII sponsorizz\u00f2 la rivolta dei Vespri siciliani contro Carlo d'Angi\u00f2 in Sicilia. \nL'Imperatore Eraclio una volta intercett\u00f2 un messaggio del suo rivale Persiano, Cosroe II, che ordinava l'esecuzione di un generale. \nHeraclius aggiunse 400 nomi al dispaccio e dirott\u00f2 il messaggero, provocando la ribellione di coloro che erano sulla lista.\nL'imperatore mantenne una scuderia di pretendenti per quasi ogni trono straniero; questi potevano essere finanziati e rilasciati per provocare disordini se la loro patria minacciava di attaccare."}
{"id": "1718324", "revid": "92723", "url": "https://it.wikipedia.org/wiki?curid=1718324", "title": "Premier Division (Bermuda)", "text": "La Premier Division (Cingular Wireless Premier Division per ragioni di sponsorizzazione) \u00e8 il campionato di massima serie di calcio di Bermuda. Vi partecipano 10 squadre (dal 2009/10).\nIl calcio a Bermuda fu portato dagli inglesi e si diffuse subito velocemente. Il primo incontro di cui resta testimonianza scritta risale al 1906.\nNel 1929 fu formata una Lega per squadre composte da bianchi, nel 1944 ne venne creata una riservata ai neri. Nel 1954 le squadre \"nere\" parteciparono per la prima volta alla coppa nazionale e nel 1963 venne finalmente inaugurato un campionato aperto a tutte le squadre.\nNessuna squadra di Bermuda ha mai preso parte a una competizione continentale CONCACAF.\nFino al 2007/08 la 7\u00aa e l'8\u00aa classificata retrocedevano al secondo livello dei campionati (\"First Division\"). Nel 2008/09 l'ultima classificata ha disputato uno spareggio promozione contro la 3\u00aa classificata della seconda divisione mentre la 1\u00b0 e la 2\u00b0 sono state ammesse al massimo campionato in virt\u00f9 dell'allargamento a 10 squadre previsto per il 2009/10."}
{"id": "1718328", "revid": "100099728", "url": "https://it.wikipedia.org/wiki?curid=1718328", "title": "Adam Pine", "text": "Specializzato nella farfalla, ha vinto la medaglia d'oro nella staffetta 4x100\u00a0m sl e l'argento nella 4x100\u00a0m misti ai Giochi olimpici di Sydney 2004, gareggiando per\u00f2 solamente nelle batterie di qualificazione."}
{"id": "1718340", "revid": "767487", "url": "https://it.wikipedia.org/wiki?curid=1718340", "title": "Just Friends (Solo amici)", "text": "Just Friends (Solo amici) (\"Just Friends\") \u00e8 un film del 2005 diretto da Roger Kumble.\nIl film, con protagonista Ryan Reynolds, \u00e8 uscito nelle sale cinematografiche italiane l'8 maggio 2009.\nTrama.\nChris Brander \u00e8 uno studente sovrappeso e un po' imbranato che vive in una piccola comunit\u00e0 del New Jersey, ed \u00e8 innamorato della sua migliore amica Jamie Palamino. Nel 1995, al \"party\" per festeggiare la consegna dei diplomi, Chris confessa il suo amore a Jamie, ma lei lo respinge dicendogli che lo considera semplicemente come un fratello, successivamente alcuni suoi compagni umiliano Chris, leggendo ad alta voce ad una festa la sua dichiarazione d'amore a Jamie; Chris se ne va quindi dalla festa, in preda alla vergogna.\nDieci anni pi\u00f9 tardi, Chris \u00e8 nel frattempo diventato un uomo affascinante e di successo, che lavora come produttore musicale a Los Angeles, intento a mettere sotto contratto la debuttante \"popstar\" Samantha James. Ma Chris, mentre era in volo con Samantha ha un guasto all'aereo (causato dall'incendio del forno a microonde), ed \u00e8 quindi costretto, dopo tanto tempo, a tornare al suo paese natale. Ritornato a casa di sua madre, Chris dovr\u00e0 fare i conti con il suo passato, dovendo reincontrare Jamie e i vecchi compagni che l'avevano a suo tempo umiliato.\nIl suo scopo diventa ora riuscire a far innamorare Jamie di lui, ma tutto gli si ritorcer\u00e0 contro."}
{"id": "1718341", "revid": "834", "url": "https://it.wikipedia.org/wiki?curid=1718341", "title": "Just friends", "text": ""}
{"id": "1718344", "revid": "729019", "url": "https://it.wikipedia.org/wiki?curid=1718344", "title": "Saw Maung", "text": "Saw Maung entr\u00f2 nell'esercito nel 1949, appena un anno dopo che la Birmania proclam\u00f2 la propria indipendenza dal Regno Unito. Scal\u00f2 rapidamente le gerarchie militari: nel 1967 fu maggiore, nel 1976 brigadiere generale, nel 1981 generale aggiunto, nel 1983 comandante d'armata. Fra il 1975 e il 1976, fu assegnato alle zone di confine con la Thailandia, dove erano in corso le guerriglie del Partito Comunista Birmano e delle minoranze etniche locali.\nNel 1988, a seguito della rivolta 8888, divenne capo di Stato Maggiore e ministro della Difesa nel breve governo guidato da Sein Lwin; a seguito del suo fallimento nel sedare le proteste, Saw Maung, approfittando dell'immenso potere militare di cui disponeva, effettu\u00f2 un colpo di Stato e il 18 settembre rimpiazz\u00f2 il governo regolare con il Consiglio di Stato per la Pace e lo Sviluppo, di cui divenne presidente, e assunse le cariche di primo ministro e ministro degli Esteri. Al contempo si autoproclam\u00f2 \"generale anziano\".\nSaw Maung sostenne l'avvio di libere elezioni per il 1990; quando queste videro vincitore il principale partito d'opposizione, la Lega Nazionale per la Democrazia, il generale fece marcia indietro e le dichiar\u00f2 non valide, avviando una nuova campagna di repressione degli oppositori.\nSi dimise inspiegabilmente nell'aprile 1992, si pensa per ragioni di salute, e gli successe il generale anziano Than Shwe. Mor\u00ec il 24 luglio 1997."}
{"id": "1718346", "revid": "599013", "url": "https://it.wikipedia.org/wiki?curid=1718346", "title": "Andr\u00e9 Techin\u00e9", "text": ""}
{"id": "1718353", "revid": "31886", "url": "https://it.wikipedia.org/wiki?curid=1718353", "title": "Specie di Filistatidae", "text": "Di seguito sono descritte tutte le 115 specie della famiglia di ragni Filistatidae note al giugno 2013.\nAfrofilistata.\n\"Afrofilistata\" \nAndoharano.\n\"Andoharano\" \nFilistata.\n\"Filistata\" \nFilistatinella.\n\"Filistatinella\" \nFilistatoides.\n\"Filistatoides\" \nKukulcania.\n\"Kukulcania\" \nLihuelistata.\n\"Lihuelistata\" \nMicrofilistata.\n\"Microfilistata\" \nMisionella.\n\"Misionella\" \nPholcoides.\n\"Pholcoides\" \nPikelinia.\n\"Pikelinia\" \nPritha.\n\"Pritha\" \nSahastata.\n\"Sahastata\" \nTricalamus.\n\"Tricalamus\" \nWandella.\n\"Wandella\" \nYardiella.\n\"Yardiella\" \nZaitunia.\n\"Zaitunia\" "}
{"id": "1718361", "revid": "15437455", "url": "https://it.wikipedia.org/wiki?curid=1718361", "title": "Inca Cola", "text": ""}
{"id": "1718362", "revid": "2051852", "url": "https://it.wikipedia.org/wiki?curid=1718362", "title": "Evgenij Koroty\u0161kin", "text": "\u00c8 specializzato nella farfalla. Alle Olimpiadi di Londra 2012 ha vinto la medaglia d'argento nei 100\u00a0m farfalla, mentre ad Atene 2004 si \u00e8 fermato alle semifinali sempre nei 100\u00a0m farfalla; \u00e8 primatista mondiale della staffetta 4x100\u00a0m misti in vasca corta."}
{"id": "1718371", "revid": "125143813", "url": "https://it.wikipedia.org/wiki?curid=1718371", "title": "Dialetti molisani", "text": "Per dialetti molisani si intendono l'insieme delle variet\u00e0 linguistiche romanze in uso nella regione italiana del Molise. Appartengono al raggruppamento dei dialetti italiani meridionali (gruppo meridionale intermedio).\nI dialetti molisani sono parlati in un'area non molto estesa e che non presenta una vera e propria omogeneit\u00e0 linguistica, ma che risulta frammentata in una serie di variet\u00e0 locali per ragioni legate principalmente alla morfologia del territorio e all'assenza di facili vie di comunicazione fra i vari centri. In particolare, questa differenza risulta evidente se si prendono in considerazione quei molti centri abitati che, ancor prima dell'unit\u00e0 d'Italia, non appartenevano alla provincia del Contado di Molise ma alla provincia di Capitanata, a quella della Terra di Lavoro o a quella dell'Abruzzo Ulteriore. In questi settori, infatti, le variet\u00e0 dialettali locali presentano numerose affinit\u00e0 con quelle delle regioni circostanti: ci\u00f2 rende evidente come i confini amministrativi del 1963 non rispecchino i confini linguistici e culturali. In particolare, nella fascia costiera e collinare si pu\u00f2 verificare come i dialetti, molto simili a quelli abruzzesi meridionali, abbiano allo stesso tempo una fonetica simile al dialetto foggiano. Questa zona di transizione dall'abruzzese al pugliese in realt\u00e0 comincia pi\u00f9 a nord, dopo il fiume Sangro, a partire cio\u00e8 da Casalbordino e dunque nell'area dialettale vastese, e si spinge oltre il confine con la Puglia, superando il fiume Fortore e inglobando il Gargano settentrionale, fino ad arrestarsi all'altezza di San Severo: in tali territori, infatti, la parola testa viene chiamata \"cocc\u00eb\" come in tutto l'Abruzzo e il Molise. In alcuni centri dell'entroterra, inoltre, si \u00e8 avuto lo stanziamento di minoranze linguistiche croate e arb\u00ebresh\u00eb, che in alcuni centri continuano ad essere parlate sia pure in maniera fortemente contaminata dai dialetti circostanti e dall'italiano.\nAlcune caratteristiche locali.\nLe variet\u00e0 molisane, presentano, in generale, i tratti tipici delle parlate meridionali. A livello locale, invece, si verificano numerosi fenomeni, spesso concorrenti fra di loro:\nDal punto di vista lessicale, invece, \u00e8 possibile individuare l'influenza di altre lingue romanze in termini caratteristici di alcune variet\u00e0 locali. Ad esempio: \"sctreppi\u00e0te\" ('rotto', cfr. sp.\"estropeado\"), \"petacce\" ('pezzo', cfr. sp.\"pedazo\"), \"ruella\" ('stradina', cfr. francese \"rue\"), \"sartaina\" ('padella', cfr. sp.\"sart\u00e9n\").\nNella poesia dialettale.\nI massimi esponenti del dialetto molisano nella poesia sono:"}
{"id": "1718372", "revid": "932277", "url": "https://it.wikipedia.org/wiki?curid=1718372", "title": "Corno (simbolo)", "text": "Fin dalla preistoria, il corno appare associato alla divinit\u00e0, sia come raffigurazione, sia come offerta sacra.\nI pi\u00f9 antichi esempi si trovano nei villaggi palafitticoli della Svizzera e nel villaggio neolitico di Lengyel in Ungheria, graffiti sui dolmen della Bretagna (come per esempio il Dolmen de Man\u00e9-Kerioned nel Morbihan), nelle Incisioni rupestri della Valcamonica e del Monte Bego.\nTale simbolismo si trova anche al di fuori dell'Europa: in Egitto le corna di capra indicano valore e dignit\u00e0, le corna della corona del faraone sono il simbolo del dio Khnum, la dea Hathor \u00e8 fornita di corna di vacca.\nAssociazioni fra le corna e la divinit\u00e0 si trovano inoltre a Creta (corna del toro divino), a Canaan (le corna di Ashtoreth Qarnaim, cio\u00e8 Ashtoret dalle due corna), a Byblos (dove Ishtar \u00e8 fornita di corna di vacca, come Hathor).\nInterpretazione di Gu\u00e9non.\nSecondo Ren\u00e9 Gu\u00e9non la parola \"cornus\" sarebbe connessa con l'appellativo \"Karneios\" di Apollo e con il nome del dio Kronos, attraverso una radice \"KRN\" che avrebbe il significato di \"potenza\". Tale significato sarebbe dedotto dalla valenza delle due divinit\u00e0 prese in esame: Kronos \u00e8 il dio del cielo pi\u00f9 elevato nella tradizione astrologica (corrispondente al Satya Loka della tradizione induista) e il suo corrispondente romano Saturno \u00e8 il sovrano dell'et\u00e0 dell'oro (il Satya Yuga dell'induismo); Karneios invece sarebbe il dio del \"Karn\", cio\u00e8 del \"luogo elevato\" (il \"cairn\" nelle lingue celtiche \u00e8 il mucchio di pietre che indicano un tumulo).\nSecondo Gu\u00e9non il simbolo delle corna di ariete ha una valenza solare, quello delle corna di toro ha invece una valenza lunare (quest'ultimo in qualche modo confermato anche dalla forma stessa delle corna di toro).\nSi trova nell'Apocalisse, dove vengono citate due figure cornute di potenza assoluta e opposta l'Agnello e la Bestia; Alessandro Magno nella tradizione araba viene chiamato al-Iskandar dhul-qarnaim, cio\u00e8 Alessandro \"dalle due corna\", che secondo Gu\u00e9non viene inteso come simbolo del suo duplice potere su Oriente e Occidente, ma anche come riferimento alla sua autoproclamata discendenza dal dio Ammone, la cui raffigurazione era caratterizzata dalle corna d'ariete."}
{"id": "1718373", "revid": "163662", "url": "https://it.wikipedia.org/wiki?curid=1718373", "title": "Lughignano", "text": "Lughignano (\"Lughign\u00e0n\" // in veneto) \u00e8 una frazione di Casale sul Sile, in provincia di Treviso. Dista circa 3,5\u00a0km dal capoluogo comunale.\nGeografia fisica.\nIl centro sorge tra Casale e Casier lungo la SP 67 \"Jesolana\". Subito ad est dell'abitato scorre il fiume Sile, mentre ad ovest si snoda lo scolo Rigolo.\nA nord-ovest del paese transita l'autostrada A27.\nStoria.\nVi sono varie ipotesi sull'origine del toponimo. Se fosse romano, potrebbe derivare dal latino \"leucus Iani\" \"bosco di Giano\", o da un prediale riferito a un \"Luconius\". Un'altra teoria lo fa pi\u00f9 antico, rimandandolo alla divinit\u00e0 gallica \"Lugus\".\nL'antico \"vicus Lugunianus\" \u00e8 citato per la prima volta nel 790. Nel medioevo si ha notizia di un fortilizio presso il Sile (da cui l'antico colmello \"Torre\", citato dal 710) e di una nobile famiglia \"da Lughignano\", i cui membri sedettero al consiglio dei Trecento di Treviso.\nIn passato si caratterizz\u00f2 come localit\u00e0 di transito per i traffici fluviali.\nMonumenti e luoghi d'interesse.\nChiesa di San Martino.\nLa parrocchiale di San Martino avrebbe origini longobarde o carolinge e ospit\u00f2 forse una comunit\u00e0 di frati legata al monastero di Casier. La prima menzione \u00e8 per\u00f2 del 1152, ricordata come dipendenza della pieve di Casale. Nel 1459 le furono unite le cappelle di Cendon e Sant'Elena, ma furono in seguito distaccate per le difficolt\u00e0 di comunicazione (si trovavano al di l\u00e0 del Sile). Fu rimaneggiata e riconsacrata nel 1509 e nel 1915 fu sostanzialmente rifatta su progetto di Antonio Beni.\nDella chiesa originale restano l'abside romanica e il campanile, in stile lagunare. L'interno \u00e8 a tre navate con tetto a capriate. Da ricordare un Crocifisso cinquecentesco conservato sul lato destro del presbiterio.\nVilla Gabbianelli.\nSi trova nei pressi della chiesa, presso la riva del Sile. Si tratta di uno dei primi esempi di villa veneta: fu costruita nel Quattrocento e, secondo una tradizione non accertata, lo avrebbe realizzato Caterina Cornaro come dono di nozze per la sua ancella Fiammetta.\nCoerentemente con le sue antiche origini, l'edificio presenta uno stile di transizione tra l'architettura gotica e quella rinascimentale e si avvicina particolarmente ai palazzi lagunari. La facciata principale \u00e8 quella rivolta al fiume e presenta al pianoterra un porticato con cinque archi a tutto sesto e una quadrifora al primo piano. Pareti e travature sono impreziosite da diverse decorazioni pittoriche, sia all'esterno che all'interno.\nFornaci.\nA Lughignano sussistono due fornaci (oggi non pi\u00f9 in funzione), che continuarono un'attivit\u00e0 presente da secoli lungo il Sile: la Bertoli, aperta nel 1919 e la Caberlotto, la quale nel 1902 forn\u00ec i mattoni per la ricostruzione del campanile di San Marco."}
{"id": "1718374", "revid": "1573940", "url": "https://it.wikipedia.org/wiki?curid=1718374", "title": "Luehdorfia taibai", "text": "Luehdorfia taibai \u00e8 un lepidottero della famiglia Papilionidae, endemico della Cina.\nBiologia.\nPeriodo di volo.\nAl momento non si dispone di informazioni sulla biologia di questa specie, di recente scoperta.\nAlimentazione.\nLe larve di questa specie parassitano piante ospiti della famiglia Aristolochiaceae, tra cui:\nDistribuzione e habitat.\nLa specie \u00e8 endemica della Cina centrale (Chou, 1994), ed in particolare delle province di Shaanxi (Lee, 1982) e Sichuan (Zhao, 1997).\nTassonomia.\nAllo stato attuale delle conoscenze vengono distinte soltanto due sottospecie per questo taxon (Zhao, 1997):\nIl nome \"Luehdorfia longicaudata\" Lee, 1982 (nom. nud.), spesso utilizzato al posto di \"Luehdorfia taibai\", non \u00e8 valido. Venne utilizzato per la prima volta da Lee (1982: 39), il quale registr\u00f2 semplicemente la diffusione e l'habitat dei tre taxa di \"Luehdorfia\" in Cina, e ne sugger\u00ec i nomi scientifici (\"L. longicaudata\", \"L. chinensis huashanensis\" e \"L. puziloi lingjiangensis\") senza tuttavia fornire alcuna descrizione dei caratteri morfologici e/o diagnostici, senza fare riferimento a figure, e senza designare alcun olotipo per questi taxa, in violazione a quanto previsto da parecchi articoli e raccomandazioni dell'ICZN (1999), tanto che Inomata (1995), e Yuan (1995) considerano questi nomi alla stregua di sinonimi di quelli ufficialmente riconosciuti."}
{"id": "1718377", "revid": "767487", "url": "https://it.wikipedia.org/wiki?curid=1718377", "title": "Christophe Marichez", "text": ""}
{"id": "1718379", "revid": "1123126", "url": "https://it.wikipedia.org/wiki?curid=1718379", "title": "Lugugnana", "text": "Lugugnana \u00e8 un centro abitato, frazione del comune di Portogruaro, nella citt\u00e0 metropolitana di Venezia.\nStoria.\nIl celebre architetto romano Vitruvio, al tempo di Augusto, scriveva che le citt\u00e0 di Altino, Ravenna, Aquileia, e gli altri municipi che si trovavano in quei luoghi, erano circondati da paludi. Anche il territorio a sud di Concordia era interessato da questi fenomeni, e perci\u00f2 inabitato, a differenza del territorio settentrionale, oggetto di una ordinata centuriazione. Ma la grande bonifica idraulica della prima met\u00e0 del I sec. d.C. coinvolse anche la zona a sud di Concordia, dove si costituirono vasti possedimenti agrari.\nUna testimonianza di grande rilevanza \u00e8 data in questo senso dal ritrovamento, nel 1983-1984, della grande villa rustica di Marina di Lugugnana, ovvero delle sottofondazioni delle parti murarie, che accerta la presenza di insediamenti umani organizzati nella zona fin dall'inizio dell'era volgare. Il nome stesso dell'abitato di Lugugnana sembra derivare da \"Locus Anniae\" oppure da \"Lucus\" (\"bosco\") \"Anniae\", richiamandosi alla Via Annia che correva poco pi\u00f9 a nord, presso l'attuale Vado (da \"guado\") di Fossalta di Portogruaro. Con la progressiva decadenza dell'impero romano vennero meno anche i lavori di manutenzione idraulica, e tutto il territorio fu nuovamente invaso dalle paludi.\nPerci\u00f2 ha molto credito l'ipotesi dello storico , che riteneva che le pi\u00f9 antiche chiese e prime costituite nella diocesi di Concordia (oggi Concordia-Pordenone) fossero Fossalta, Giussago e Lugugnana, facendole risalire al IV-V secolo. Degani scrive che il villaggio di Lugugnana \u00e8 ricordato nel 1164 e la pieve \u00e8 ricordata nella bolla papale di Urbano III nel 1186. L'edificio attuale della pieve \u00e8 gi\u00e0 attestato nel 1585, in occasione della visita del vescovo di Parenzo Cesare Nores.\nUna nuova chiesa, collocata in un altro luogo per non demolire la pieve, fu edificata nel 1964 (le fondamenta coperte da rovi esistevano gi\u00e0 da diversi anni) e consacrata nel dicembre 1966. Durante la costruzione da parte dell'impresa Martin di Concordia Sagittaria perse la vita cadendo dall'impalcatura il figlio del titolare. \nDal 1816 al 1853 Lugugnana fu comune autonomo, distinto da Portogruaro.\nGeografia fisica.\nLa presenza delle paludi costitu\u00ec per tutto il territorio compreso fra Portogruaro ed il mare un grave ostacolo all'insediamento umano, per le difficili condizioni ambientali. Fu la Repubblica di Venezia a comprendere, fin dal XVI secolo, la necessit\u00e0 di risanare queste estese campagne, per destinarle alla produzione agricola, istituendo una apposita magistratura, i Provveditori sopra beni incolti. Al 1620 risale la costituzione di uno dei pi\u00f9 antichi consorzi in materia, il consorzio di scolo \"Canale Lugugnana\", sorto con lo scopo di regolare il deflusso dell'omonimo corso d'acqua che, con le sue esondazioni, allagava il paese di Lugugnana e vasti territori adiacenti.\nPopolazione.\nLugugnana costituisce una delle popolose frazioni del comune e conta 1816 abitanti; vi ha sede una delegazione comunale e sono presenti le scuole materna, elementare e media, oltre a numerosi altri servizi.\nDialetto.\nA Lugugnana viene parlato un dialetto della lingua friulana."}
{"id": "1718386", "revid": "648716", "url": "https://it.wikipedia.org/wiki?curid=1718386", "title": "Monte Solaro", "text": "Il monte Solaro \u00e8 la cima pi\u00f9 alta dell'isola di Capri con i suoi 589 metri.\nGeologia e topografia.\nIl monte Solaro \u00e8 formato dalla stessa roccia di tipo calcareo di cui \u00e8 fatta l'intera isola. Esso fa parte della stessa catena cui appartiene anche il Monte Faito.\nAlle pendici del monte sorge il comune di Anacapri, che si distende sulla piana omonima.\nFlora e fauna.\nL'area del monte Solaro \u00e8 abitata da una vegetazione rigogliosa composta da quasi 900 specie diverse: fra quelle principali e pi\u00f9 numerose per esemplari si possono citare l'acanto, il corbezzolo, l'erica, il ginepro, la ginestra, il leccio, il lentisco, il litosperma, il mirto e lo smilace a quota pi\u00f9 alta; pi\u00f9 in basso si possono trovare l'alaterno, l'alloro, gli anemoni, il cisto, il corbezzolo, la Dafne, il lentisco, la lithodora rosmarinifolia, il mirto, i narcisi, le orchidee, il pino italico.\nPer quanto riguarda la fauna il monte \u00e8 visitato da numerosissime specie di uccelli migratori, tra cui il falco pellegrino. Nell'area del Castello di Barbarossa \u00e8 presente la lucertola azzurra, unica al mondo, che vive solo qui e su uno dei faraglioni.\nEscursione.\nA piedi la vetta \u00e8 relativamente accessibile, tramite il cosiddetto \"passetiello\" (da Capri) o da una stradina in salita che si diparte dal viale Axel Munthe in Anacapri. \nEntrambi i percorsi sono adatti ai buoni camminatori dotati di una preparazione fisica quantomento discreta ed \u00e8 pi\u00f9 consigliabile farli al ritorno in discesa, quando si fa meno fatica e ci si pu\u00f2 godere di pi\u00f9 la bellezza degli spazi circostanti, costituita da vegetazione di tipo mediterraneo e da fauna che comprende anche specie endemiche e rare.\nSempre al ritorno, lungo il sentiero si pu\u00f2 anche visitare l'eremo di Santa Maria a Cetrella, pittoresco per la sua architettura tipicamente rustica ed isolana.\nAll'andata molto pi\u00f9 comoda e veloce \u00e8 la seggiovia di Anacapri-Monte Solaro, la cui stazione di partenza si trova nei pressi di piazza Vittoria ad Anacapri.\nArrivati sulla sommit\u00e0 si trovano un complesso di terrazze a belvedere con \"solarium\" ed \"american bar\", che sorgono vicino ai resti del cosiddetto Fortino di Bruto, costruito all'epoca delle guerre napoleoniche per scopi militari.\nDalla cima la vista che si pu\u00f2 godere abbraccia i due golfi di Napoli e di Salerno e si estende fino agli appennini. Particolarmente bella \u00e8 da qui la vista dei faraglioni.\nNei pressi della salita da Anacapri vi \u00e8 il Castello Barbarossa, in parte diruto, che \u00e8 compreso in un'area che dal 1997 ospita un'oasi del WWF, con annesso centro ornitologico per l'inanellamento degli uccelli.\nClima.\nIl clima \u00e8 di tipo Mediterraneo, anche se, a causa dell'altitudine, durante l'inverno la temperatura pu\u00f2 scendere anche sotto zero. Dal maggio 2010 \u00e8 attiva una stazione meteo sulla vetta."}
{"id": "1718389", "revid": "767487", "url": "https://it.wikipedia.org/wiki?curid=1718389", "title": "Flavien Belson", "text": ""}
{"id": "1718390", "revid": "1305772", "url": "https://it.wikipedia.org/wiki?curid=1718390", "title": "Ferruccio Furlanetto", "text": "Biografia.\nFerruccio Furlanetto \u00e8 uno dei bassi italiani contemporanei che opera a livello internazionale, principalmente in Italia (Teatro alla Scala) e nel continente americano.\nGrazie alle sue doti vocali e interpretative, il suo repertorio spazia dalle composizioni del tardo Barocco ad opere relativamente moderne, sostenendo sia parti da basso-baritono (famosa la sua interpretazione de \"Le nozze di Figaro\" di Wolfgang Amadeus Mozart) sia ruoli di basso profondo (Sparafucile del \"Rigoletto\", il Grande Inquisitore del \"Don Carlo\").\nInizialmente dedito agli studi di filologia classica e di scienze naturali li abbandon\u00f2 all'et\u00e0 di 22 anni, per quindi dedicarsi a quelli musicali.\nI primi debutti sono a Lonigo come Sparafucile in Rigoletto nel 1974, al Teatro Verdi (Trieste) nel dicembre dello stesso anno come Colline ne La boh\u00e8me con Jos\u00e9 Carreras e Katia Ricciarelli e a New Orleans. Sempre a Trieste nel 1975 \u00e8 Ein Polizeikommiss\u00e4r ne Il cavaliere della rosa con Helga Dernesch e Barbabl\u00f9 in Arianna e Barbabl\u00f9 di Paul Dukas, nel 1976 Ashby ne La fanciulla del West con Aldo Protti e Leo Nucci e nel 1977 Il re d'Egitto in Aida.\nNel 1977 \u00e8 Gualtiero Raleigh nella prima rappresentazione nel Th\u00e9\u00e2tre en Plein-air de l'Archev\u00each\u00e9 di Aix-en-Provence di \"Roberto Devereux ossia Il conte d'Essex\" diretto da Julius Rudel con Montserrat Caball\u00e9 e Jos\u00e9 Carreras.\nNel 1978 \u00e8 Oberto, Conte di San Bonifacio al Teatro Regio di Parma ed Aldobrandino nella ripresa nel Teatro dell'Opera di Roma di \"Parisina\" di Mascagni.\nA Bilbao nel 1978 canta in Luisa Miller con Luciano Pavarotti, Giorgio Zancanaro e Bonaldo Giaiotti, in Un ballo in maschera con Pavarotti e ne I due Foscari.\nAl Gran Teatro La Fenice di Venezia nel 1978 \u00e8 F\u00e9lix in Les Martyrs (Poliuto) con Leyla Gencer, Ottavio Garaventa e Renato Bruson e nel marzo 1979 Basilio ne Il barbiere di Siviglia (Rossini).\nNel febbraio 1979 \u00e8 Don Magnifico nella ripresa nel Teatro Regio di Parma di \"La Cenerentola ossia La bont\u00e0 in trionfo\".\nApprod\u00f2 al Teatro alla Scala nel maggio 1979, debuttando come Banco nel \"Macbeth\" di Giuseppe Verdi con Piero Cappuccilli e Shirley Verrett sotto la direzione di Claudio Abbado.\nNel settembre 1979 \u00e8 Alvise Badoero ne La Gioconda con Renata Scotto e Pavarotti al San Francisco Opera ed in ottobre Sparafucile in Rigoletto a Trieste.\nNel 1980 debutta al Metropolitan Opera House di New York come Grande Inquisitore in Don Carlo con la Scotto, Sherrill Milnes e Tatiana Troyanos diretto da James Levine ed \u00e8 Melibeo ne \"La fedelt\u00e0 premiata\" di Franz Joseph Haydn con la London Philharmonic Orchestra diretta da Simon Rattle al Glyndebourne Festival Opera.\nNel 1981 nella trasferta scaligera \u00e8 Don Basilio ne Il barbiere di Siviglia (Rossini) con Lucia Valentini Terrani al Teatro N.H.K. di Tokyo e canta la Petite messe solennelle ad Osaka e Yokohama, a Trieste \u00e8 Il Conte Rodolfo ne La sonnambula con Luciana Serra, a San Francisco Ramfis in Aida con Pavarotti, Don Di\u00e8gue in Le Cid di Jules Massenet e Raimondo (Raymond Bidebent, Lucy's tutor) in Lucia di Lammermoor con Neil Shicoff ed a Glyndebourne Basilio ne Il barbiere di Siviglia.\nNel 1982 debutta all'Arena di Verona come Ramfis in Aida con Fiorenza Cossotto e Maria Chiara ed al Metropolitan \u00e8 Giovanni da Procida ne I vespri siciliani e Alvise Badoero ne La Gioconda con \u00c9va Marton, Pl\u00e1cido Domingo, Bruna Baglioni e Cornell MacNeil.\nNel 1983 \u00e8 Don Alfonso in Cos\u00ec fan tutte con William Matteuzzi a Trieste.\nNel 1984 al Met \u00e8 Sparafucile in Rigoletto con Mariella Devia e Don Basilio ne Il barbiere di Siviglia con Enzo Dara ed a Venezia Ramfis in Aida.\nSuccessivamente ha interpretato altri ruoli verdiani, come Jacopo Fiesco nel \"Simon Boccanegra\" con Anna Tomowa-Sintow e Dawn Upshaw nel 1985 al Met, Filippo II e il Grande Inquisitore nel \"Don Carlo\" e Zaccaria nel \"Nabucco\". Ha cantato anche Musorgskij (\"Boris Godunov\"), Strauss (\"Elektra\") e Gounod (\"Faust\"). Il repertorio pi\u00f9 congeniale alle sue caratteristiche \u00e8 tuttavia quello mozartiano, all'interno del quale ha interpretato Leporello nel \"Don Giovanni\", Figaro ne \"Le nozze di Figaro\" e Papageno ne \"Il flauto magico\".\nAl di fuori del repertorio operistico, si ricordano le interpretazioni nel ruolo di basso solista nel \"Requiem\" di Verdi e nella \"Messa dell'incoronazione\" di Mozart, nella quale occasione papa Giovanni Paolo II celebr\u00f2 la S. Messa (1985).\nAncora nel 1985 alla Scala \u00e8 Timur nella prima rappresentazione di Turandot diretto da Lorin Maazel e canta nello Stabat Mater (Dvo\u0159\u00e1k), a San Diego \u00e8 Oberto, Conte di San Bonifacio, debutta al Wiener Staatsoper come Figaro ne Le nozze di Figaro con Lucia Poppov\u00e1, \u00e8 l'araldo nella prima rappresentazione nel Teatro Regio di Parma di Rinaldo (opera) e Paolo Albiani nella ripresa nella Salle Garnier del Th\u00e9\u00e2tre du Casino di Monte Carlo di \"Simon Boccanegra\".\nNel 1986 \u00e8 Phanuel in H\u00e9rodiade di Jules Massenet con Carreras, la Caball\u00e8 e Juan Pons al Teatro dell'Opera, Basilio ne Il barbiere di Siviglia con Rolando Panerai a Vienna, Figaro ne Le nozze di Figaro a Trieste, debutta come Figaro a Salisburgo con i Wiener Philharmoniker e Kathleen Battle ed \u00e8 Colline ne La boh\u00e8me con Leona Mitchell al Met.\nNel 1987 al Met \u00e8 Count des Grieux in Manon (Massenet) con Catherine Malfitano, a Vienna Don Giovanni in Don Giovanni (opera) con Gundula Janowitz, Don Alfonso in Cos\u00ec fan tutte con Reri Grist diretto da Christian Thielemann e Colline ne La boh\u00e8me con Domingo e Mirella Freni ed a Salisburgo Leporello nel Don Giovanni con Samuel Ramey diretto da Herbert von Karajan.\nNel 1988 a Vienna diretto da Claudio Abbado \u00e8 Lord Sidney ne Il viaggio a Reims con Cecilia Gasdia, Chris Merritt, la Valentini Terrani e la Caball\u00e8 e Mustaf\u00e0 ne L'Italiana in Algeri con Agnes Baltsa ed a San Diego M\u00e9phistoph\u00e9l\u00e8s in Faust.\nNel 1989 alla Scala diretto da Riccardo Muti \u00e8 Figaro nella prima di Le nozze di Figaro con Cheryl Studer e Gloria Banditelli, Don Giovanni nella prima dell'opera omonima con Edita Gruberov\u00e1 e Giovanni da Procida ne \"I vespri siciliani\" il 7 dicembre nella serata d'inaugurazione della stagione d'opera trasmesso in diretta da Rai 2, al Grand Th\u00e9\u00e2tre di Ginevra Figaro ne Le nozze di Figaro, al Rossini Opera Festival Fernando ne La gazza ladra con Bernadette Manca di Nissa e canta nel concerto nel Duomo di Salisburgo col Requiem (Mozart) diretto da Muti.\nNel 1990 al Met \u00e8 Leporello in Don Giovanni con Carol Vaness e Karita Mattila, a Vienna Sparafucile in Rigoletto con Nucci e Barbara Hendricks e Jacopo Fiesco in Simon Boccanegra con Nucci, Daniela Dess\u00ec diretto da Claudio Abbado; questo ruolo \u00e8 stato fino ad oggi quello con maggiori presenze (47) viennesi. Sempre nello stesso anno debutta all'Op\u00e9ra national de Paris come Figaro ne Le nozze di Figaro con Ren\u00e9e Fleming e Cecilia Bartoli.\nOltre che con Herbert von Karajan, ha lavorato, tra gli altri, con James Levine, Claudio Abbado e Riccardo Muti.\nNel 1991 alla Scala \u00e8 Attila (opera) ed a Vienna Padre Guardiano ne La forza del destino ed a Venezia Filippo II in Don Carlo con Rajna Kabaivanska diretto da Daniel Oren.\nNel 1992 alla Scala canta nello Stabat Mater (Rossini) e Raimondo Bidement nella prima di Lucia di Lammermoor, a Pesaro Basilio ne Il barbiere di Siviglia, al Met Figaro ne Le nozze di Figaro con Kiri Te Kanawa e Frederica von Stade, a Venezia Mustaf\u00e0 ne L'italiana in Algeri ed a Parigi Don Basilio ne Il barbiere di Siviglia con Jennifer Larmore.\nNel 1993 alla Scala tiene un recital, a Salisburgo Don Alfonso in Cos\u00ec fan tutte e tiene un concerto ed a San Diego \u00e8 Don Giovanni.\nNel 1994 per la Scala \u00e8 Don Pasquale nella prima e canta nello Stabat Mater (Rossini) nella trasferta a Francoforte sul Meno.\nNel 1995 a Vienna \u00e8 Phanuel in H\u00e9rodiade con Domingo e debutta al Royal Opera House, Covent Garden di Londra come Figaro ne Le nozze di Figaro con Barbara Bonney diretto da Bernard Haitink.\nNel 1996 \u00e8 Don Giovanni nell'opera omonima a Londra.\nNel 1997 canta in Don Giovanni a Bilbao, Filippo II in Don Carlo con Dolora Zajick a Vienna ed a Trieste e Jacopo Fiesco nel Simon Boccanegra e Zaccaria in Nabucco con Maria Guleghina a Parigi e nella ripresa nel Teatro Massimo Vincenzo Bellini di Catania con Ghena Dimitrova.\nNel 1998 a Vienna \u00e8 Giovanni da Procida ne I vespri siciliani ed a Londra Philippe II in Don Carlo.\nNel 1999 \u00e8 Filippo II in Don Carlo a Parigi ed a Salisburgo,\nNel 2000 a Parigi Leporello nel Don Giovanni, a Trieste Attila con Alberto Gazale ed al Teatro Comunale di Firenze Prince Gremin in Evgenij Onegin con Ram\u00f3n Vargas ripreso dalla Rai.\nNel 2001 a Parigi \u00e8 M\u00e9phistoph\u00e9l\u00e8s in Faust con Marcello Giordani, per la Scala canta il Requiem (Verdi) con Vargas nella Basilica di San Marco ed al Musikverein ed \u00e8 Roger in J\u00e9rusalem diretto da Zubin Mehta alla Scala nella produzione del Wiener Staatsoper ed a Vienna \u00e8 Don Ruy Gomez de Silva in Ernani e Roger in J\u00e9rusalem diretto da Mehta. Nello stesso anno \u00e8 stato insignito del titolo di Kammers\u00e4nger da parte dell'Opera di Vienna.\n\u00c8 inoltre Ambasciatore Onorario delle Nazioni Unite.\nNel 2002 per la scala \u00e8 Boris Godunov (opera) diretto da Valerij Abisalovi\u010d Gergiev nella prima al Teatro degli Arcimboldi ed a Trieste l'Arcivescovo Thomas Becket ne l'Assassinio nella cattedrale (opera).\nNel 2003 a Parigi \u00e8 Procida ne I vespri siciliani diretto da James Conlon, al Met Cardinal de Brogni ne La Juive ed a Londra Count Walter in Luisa Miller.\nNel 2004 a Parigi \u00e8 Arkel in Pell\u00e9as et M\u00e9lisande (opera), al Met Mustaf\u00e0 ne L'italiana in Algeri con Juan Diego Fl\u00f3rez, a San Diego King Philip in Don Carlo e Padre Guardiano ne La forza del destino con Salvatore Licitra a Londra.\nNel 2006 a San Diego \u00e8 Basilio ne Il barbiere di Siviglia.\nNel 2007 canta il Requiem (Verdi) con Barbara Frittoli al Teatro Regio di Torino e con Vargas a Colonia dove viene anche fatta una registrazione, \u00e8 Don Ruy Gomez de Silva in Ernani a Trieste, Boris Godunow a Vienna, Le Cardinal de Brogni ne La Juive con Anna Caterina Antonacci a Parigi, Boris Godunov a San Diego e Prince Gremin in Eugene Onegin diretto da Daniel Barenboim a Salisburgo.\nNel 2008 a Venezia partecipa al concerto di Capodanno trasmesso dalla RAI, \u00e8 Boris Godunov e Zaccaria in Nabucco con Alberto Gazale, alla Scala tiene un recital ed \u00e8 Filippo II in Don Carlo il 7 dicembre nella serata inaugurale con Fiorenza Cedolins, a Londra Jacopo Fiesco nel Simon Boccanegra diretto da John Eliot Gardiner, al Met \u00e8 Don Ruy Gomez de Silva in Ernani.\nNel 2009 a Parigi \u00e8 Banco in Macbeth, alla Scala Thomas Becket nella prima di Assassinio nella cattedrale, a San Diego Don Quichotte di Jules Massenet con Denyce Graves ed a Londra Don Basilio ne Il barbiere di Siviglia con Joyce DiDonato. Fino al 2010 ha cantato in 59 recite londinesi.\nNel 2010 alla Scala \u00e8 Jacopo Fiesco nella prima di Simon Boccanegra con Domingo, a Salisburgo Oroveso in Norma (opera) ed a Vienna F\u00fcrst Gremin in Eugen Onegin con Dmitrij Chvorostovskij. A Vienna ha preso parte a 246 rappresentazioni fino al 2013.\nNel 2011 \u00e8 Don Ruy de Silva in Ernani al Teatro Comunale di Bologna trasmesso da Rai 3 e nella trasferta al Tokyo Bunka Kaikan, \u00e8 Zaccaria in Nabucco in forma di concerto con l'Orquestra Simf\u00f2nica i Cor del Gran Teatre del Liceu al Festival de Peralada con Pons e la Guleghina, Boris Godunov (opera) all'Opera di Chicago e Don Quichotte al Teatro Real di Madrid.\nNel 2012 \u00e8 Jacopo Fiesco nel Simon Boccanegra a Chicago, Boris Godunov al Teatro Massimo Vittorio Emanuele di Palermo ed al Teatro Bol'\u0161oj, Attila (opera) con Ramey a San Francisco, tiene un recital per il Carinthischer Sommer di Ossiach, Don Quichotte al Teatro Mariinskij e M\u00e9phistoph\u00e9l\u00e8s in Faust al Met. Fino al 2013 ha cantato in 201 rappresentazioni per il Metropolitan.\nNel 2013 a San Diego \u00e8 Thomas Becket ne l'Assassinio nella cattedrale, canta il Requiem (Verdi) a Tanglewood di Lenox (Massachusetts) ed a Tokyo diretto da Nicola Luisotti con Ainhoa Arteta ed \u00e8 Ramfis in \"Aida\" al Teatro di San Carlo di Napoli.\nNel 2014 tiene un recital con musiche di Sergej Vasil'evi\u010d Rachmaninov e Modest Petrovi\u010d Musorgskij a Ginevra, \u00e8 Boris Godunov in Salle Pleyel a Parigi, all'Auditorio de Barcelona, tiene un recital alla Scala, canta il Requiem di Verdi con Piotr Becza\u0142a a San Diego, \u00e8 Don Quichotte a Toronto, Giovanni da Procida ne \"I vespri siciliani\" con Franco Vassallo a Madrid, Filippo II in \"Don Carlo\" a Sofia e F\u00fcrst Iwan Chowanski in Chovan\u0161\u010dina a Vienna.\nIl 9 gennaio 2016, in onore del venticinquesimo anniversario della morte di Efrem Casagrande, colui che scopr\u00ec per primo il suo talento, si esibisce a Vittorio Veneto, presso il teatro Lorenzo Da Ponte, con un repertorio vasto da Mozart, Boito, sino a Puccini e Ciaikovskij, in una serata intitolata \"Omaggio a Efrem Casagrande\", ottenendo il \"tutto esaurito\". Lo accompagna al pianoforte Enza Ferrari, e si esibiscono inoltre il soprano Elisabetta Farris e il Coro Ana di Vittorio Veneto, portato ai massimi livelli proprio dal maestro Casagrande nel corso della sua intensissima vita artistica e musicale."}
{"id": "1718392", "revid": "1543377", "url": "https://it.wikipedia.org/wiki?curid=1718392", "title": "Simona Vicari", "text": "Ex sindaco di Cefal\u00f9, gi\u00e0 componente dell'Assemblea Regionale Siciliana, nel 2008 \u00e8 stata eletta senatrice nelle file del Popolo della Libert\u00e0. Ha ricoperto all'inizio della XVII legislatura il ruolo di Vice-capogruppo al Senato per il suo partito fino alla nomina a Sottosegretario..\nBiografia.\nNel 1986 consegue la maturit\u00e0 classica e nel 1995 si laurea in Architettura con il massimo dei voti. Dal 1996 \u00e8 stata abilitata all'esercizio della professione di architetto.\n\u00c8 sposata con Massimo Punzi, un ex militante di Rifondazione comunista, e ha due figlie, Alice e Adele.\nNel 1990, a soli 23 anni, viene eletta al consiglio comunale di Palermo nel Partito Socialista Democratico Italiano e viene nominata assessore al comune di Palermo, con delega al Decentramento, Servizi Demografici, Informatizzazione. Dal luglio al dicembre del 1992 \u00e8 Assessore al Comune di Palermo con delega al Patrimonio. \nNel 1993 viene rieletta al Consiglio Comunale di Palermo con una lista civica. Nel 1994 costituisce insieme ad altri due consiglieri il gruppo di Forza Italia al comune di Palermo, diventandone capogruppo. \nDeputato all'ARS.\nIl 16 giugno del 1996 viene eletta nelle liste di Forza Italia all'Assemblea regionale siciliana (XII Legislatura), ed \u00e8 l'unica donna su 90 deputati regionali. Dal 1996 al febbraio 1999 \u00e8 Presidente della Commissione per l'esame delle questioni concernenti l'attivit\u00e0 della Comunit\u00e0 Europea all'Ars. Dall'11 febbraio 1998 al maggio 2001 durante la XII legislatura dell'Ars \u00e8 componente della Commissione Regionale Antimafia. Dal 4 febbraio 1999 al maggio 2001 \u00e8 segretario della IV Commissione Territorio e Ambiente all'ARS XII legislatura.\nDal 1997, a 31 anni, \u00e8 eletta sindaco di Cefal\u00f9, carica ricoperta fino al 2007. Nel 24 maggio 2001 viene rieletta all'Assemblea Regionale Siciliana XIII legislatura.\nAd agosto 2001, viene nominata componente della IV Commissione Territorio e Ambiente all'ARS. L'8 agosto 2001 viene eletta Presidente della Commissione per l'esame delle questioni concernenti l'attivit\u00e0 della Comunit\u00e0 Europea dell'Ars XIII legislatura. Il 20 settembre del 2006 \u00e8 deputato all'Assemblea Regionale Siciliana XIV legislatura, Componente della VI Commissione Sanit\u00e0 all'ARS. \u00c8 stata componente della direzione nazionale del Popolo della Libert\u00e0.\nIn Parlamento.\nNelle elezioni politiche del 2008 \u00e8 risultata eletta come Senatrice del Popolo della Libert\u00e0. \u00c8 membro del Consiglio di presidenza, della 10\u00aa commissione permanente (Industria, commercio, turismo) e membro della commissione Parlamentare per le questioni regionali. Il 29 aprile 2008 \u00e8 stata Segretaria provvisoria della Presidenza del Senato, poich\u00e9 \u00e8 una delle senatrici pi\u00f9 giovani della legislatura. \nVicina al senatore siciliano Renato Schifani, nel settembre 2012 viene nominata da Angelino Alfano commissaria del PdL di Palermo per fare le liste delle politiche del 2013. Nel febbraio seguente \u00e8 quindi rieletta in Senato per la XVII Legislatura.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano.\nSottosegretario di Stato.\nIl 2 maggio 2013 viene nominata Sottosegretario al Ministero dello Sviluppo Economico sotto il ministro Flavio Zanonato nel Governo Letta. Il 1\u00ba ottobre 2013 si \u00e8 dimessa dall'incarico ma ha successivamente ritirato le dimissioni, venendo confermata nel suo incarico da Enrico Letta.\nDopo la caduta del governo Letta viene riconfermata nello stesso incarico nel governo Renzi sotto il nuovo ministro Federica Guidi. Le vengono assegnate le deleghe riguardanti la piccola media impresa, l'artigianato, i consumatori e la concorrenza.\nNel gennaio 2015, in seguito alla pubblicit\u00e0 Tiffany raffigurante una coppia di uomini intenti ad ufficializzare il proprio fidanzamento, Vicari afferma: \u201c(Quello dell'azienda) \u00e8 un atteggiamento culturale molto irrispettoso di un paese e anche dei valori e dell'identit\u00e0 attuali [dell'Italia]. Quasi quasi sarei tentata di giudicarla una pubblicit\u00e0 ingannevole perch\u00e9 [in Italia] non \u00e8 permesso\u201d\nIl 29 gennaio 2016, viene nominata Sottosegretario di Stato al Ministero delle infrastrutture e dei trasporti del governo Renzi.\nViene poi confermata in tale incarico nel Governo Gentiloni ma pochi mesi dopo, nel maggio 2017, in seguito all'inchiesta per corruzione che la coinvolge si dimette dall'incarico.\nAlle elezioni politiche del 2018 \u00e8 ricandidata in Senato con Noi con l'Italia - UDC in Lombardia, ma non viene rieletta.\nVicende giudiziarie.\nNel 2014 \u00e8 stata condannata a versare al Comune di Cefal\u00f9 218.513 euro, oltre agli interessi legali. All'epoca in cui \u00e8 stata sindaco della citt\u00e0, dal 14 dicembre 1997 al 9 giugno 2002, la senatrice era anche deputato regionale di Forza Italia e ha cumulato le indennit\u00e0 delle due cariche. Nel 2016 Simona Vicari \u00e8 stata condannata in appello dalla Corte dei Conti a risarcire il Comune di 5.534 euro per una vicenda che risale a quando era Sindaco del Comune di Cefal\u00f9. Secondo i giudici della Sezione giurisdizionale d\u2019appello, l\u2019ex primo cittadino avrebbe conferito un incarico di progettazione senza copertura finanziaria.\nIl 19 maggio 2017 viene indagata per corruzione nell'ambito dell'inchiesta che ha portato all'arresto del politico forzista Girolamo Fazio e dell'armatore Ettore Morace: secondo l'accusa, l'orologio Rolex ricevuto dalla Vicari da parte di Morace sarebbe stato elargito in cambio dell'approvazione di un emendamento che ha poi agevolato Morace nelle sue attivit\u00e0 commerciali. In seguito a tale inchiesta la sera dello stesso 19 maggio si dimette dalla carica di sottosegretario."}
{"id": "1718397", "revid": "6923", "url": "https://it.wikipedia.org/wiki?curid=1718397", "title": "Advantest", "text": "L'Advantest Corporation (\u682a\u5f0f\u4f1a\u793e\u30a2\u30c9\u30d0\u30f3\u30c6\u30b9\u30c8 Kabushiki-gaisha Adobantesuto?) (TYO: 6857, NYSE: ATE) \u00e8 un grosso produttore giapponese di strumenti di misura e sistemi di collaudo automatico. \u00c8 stata fondata da Ikuo Takeda nel 1954, con il nome di Takeda Riken Industries. Dominano il mercato del testing dei chip DRAM e stanno aumentando il loro peso in quello dei system-on-a-chip. Con sede a Tokyo, la compagnia ha avuto un fatturato di 239 miliardi di yen nel 2004 ed \u00e8 quotata alla borsa di Tokyo ed al New York Stock Exchange."}
{"id": "1718402", "revid": "254059", "url": "https://it.wikipedia.org/wiki?curid=1718402", "title": "Guillaume de Vienne", "text": "Biografia.\nConsigliere e ciambellano del duca Filippo III di Borgogna detto il buono, balivo generale di Borgogna, e appartenente all'ordine dei Cavalieri del toson d'oro di cui deteneva il numero di registro 2 immediatamente dopo il fondatore Filippo III.\nFiglio di Ugo VI di Vienne e di Jeanne de Chasteauvillain (sua seconda moglie). Guillame de Vienne si sposer\u00e0 due volte. Una prima volta con Luisa di Ginevra che non gli dar\u00e0 figli. Successivamente con Maria figlia di Beraut gran delfino d'Auvergne dalla quale avr\u00e0 due figli: Guillame IV e Jean.\nMor\u00ec nel 1434 e, da suo desiderio, venne sepolto nel Cimitero di Saint-Paul-des-Champs."}
{"id": "1718405", "revid": "1877829", "url": "https://it.wikipedia.org/wiki?curid=1718405", "title": "R\u00e9gnier Pot", "text": "Biografia.\nGovernatore del delfinato dopo il 1422 Consigliere e ciambellano del duca Filippo III di Borgogna detto il buono e appartenente all'ordine dei Cavalieri del toson d'oro di cui deteneva il numero di registro 3 immediatamente dopo il fondatore Filippo III e Guillaume de Vienne. \nFiglio di Guillame Pot e di Bianca de la Tremoille. Si sposa con Caterina d'Anguissola nel 1392 dalla quale avr\u00e0 due figli, entrambi futuri cavalieri del toson d'oro: Jacques e Filippo."}
{"id": "1718410", "revid": "767487", "url": "https://it.wikipedia.org/wiki?curid=1718410", "title": "Il gladiatore di Roma", "text": "Il gladiatore di Roma \u00e8 un film del 1962 diretto da Mario Costa.\nTrama.\nIl film \u00e8 ambientato nella Roma dell'imperatore Caracalla. La famiglia dei Valerii, caduta in disgrazia, \u00e8 perseguitata dal popolo romano.&lt;br&gt;Tra questi vi sono Marcus e Nisa, figli del defunto re della Cilicia; l'avvento del nuovo imperatore Macrino cambia la situazione."}
{"id": "1718413", "revid": "767487", "url": "https://it.wikipedia.org/wiki?curid=1718413", "title": "Dasypus bellus", "text": "L'armadillo splendido (Dasypus bellus) era una specie di armadillo vissuto fra i 2 milioni di anni fa e i 10.000 anni fa nel territorio corrispondente agli attuali Stati Uniti.\nI ritrovamenti di fossili di questo animale avvengono con maggior frequenza negli Stati Uniti centro-orientali, anche se l'areale di ritrovamento di questi animali si estende ad ovest fino al Nuovo Messico ed a nord fino all'Iowa e all'Indiana\nEra assai simile all'attuale armadillo a 9 fasce, suo congenere, eccetto per le dimensioni, assai maggiori (fino al metro di lunghezza).\nEra probabilmente in grado di appollottolarsi in caso di pericolo."}
{"id": "1718419", "revid": "287204", "url": "https://it.wikipedia.org/wiki?curid=1718419", "title": "I liga 1998-1999", "text": "La I liga 1998-1999 fu la 73\u00aa edizione della massima serie del campionato polacco di calcio, la 65\u00aa edizione nel formato di campionato. La stagione inizi\u00f2 il 25 luglio 1998 e si concluse il 29 maggio 1999. Il vinse il campionato per la sesta volta nella sua storia. Capocannoniere del torneo fu Tomasz Frankowski, attaccante del Wis\u0142a Cracovia, con 21 reti realizzate.\nStagione.\nNovit\u00e0.\nDalla I liga 1997-1998 vennero retrocessi in II liga il , il , l' e il ; mentre vennero promossi dalla II liga 1997-1998 il e il , riducendo cos\u00ec il numero di squadre partecipanti da 18 a 16.\nFormula.\nLe sedici squadre partecipanti si affrontavano in un girone all'italiana con partite di andata e ritorno, per un totale di 30 giornate. La squadra prima classificata era campione di Polonia e si qualificava per il secondo turno preliminare della UEFA Champions League 1999-2000. Le squadre classificatesi al secondo e terzo posto si qualificavano per il turno preliminare della Coppa UEFA 1999-2000, assieme alla vincitrice della Coppa di Polonia, ammessa al primo turno. Un ulteriore posto veniva assegnato per la partecipazione alla Coppa Intertoto UEFA 2000. Le ultime due classificate venivano retrocesse direttamente in II liga.\nClassifica finale.\nLegenda:\nNote:\nStatistiche.\nClassifica marcatori.\n\"Fonte: 90minut.pl\""}
{"id": "1718421", "revid": "117451316", "url": "https://it.wikipedia.org/wiki?curid=1718421", "title": "Stefano Miceli", "text": "Biografia.\nHa guadagnato notoriet\u00e0 internazionale a seguito di importanti debutti nelle sale pi\u00f9 prestigiose del mondo tra cui Berliner Philharmonie, Sydney Opera House, Gewandhaus di Lipsia, Carnegie Hall di New York, Forbidden City Concert Hall di Pechino, Teatro la Fenice di Venezia. \nCome pianista Stefano Miceli \u00e8 considerato uno dei pi\u00f9 apprezzati esponenti dell'ultima generazione della celebre \"Scuola Pianistica Napoletana\" del maestro Vincenzo Vitale e la sua fama internazionale in qualit\u00e0 di pianista \u00e8 anche legata alla particolare sensibilit\u00e0 con cui si accosta all'interpretazione delle opere pianistiche di Franz Liszt ed alle sonate del settecento italiano.\nHa collaborato in veste di direttore d'orchestra e solista con numerose orchestre nel mondo quali: Salzburg Orchestra, Leipzig Philharmonic Orchestra, Dallas Virtuosi Chamber Orchestra, Fenice Orchestra, Orchestra da Camera della Scala, Beijing Symphony Orchestra, Milano Metropolitan Orchestra, Orchestra Victoria, Bangkok Symphony, Orchestra Sinfonica Italiana, Saigon Opera House Orchestra, El Sistema Orchestra, Orchestra dei Pomeriggi Musicali di Milano, Las Cruces Symphony Orchestra, \"e molte altre.\" \nNel 2010 ha riscontrato una standing ovation alla Carnegie Hall per aver suonato e diretto le Quattro Stagioni di Buenos Aires di Astor Piazzolla per pianoforte e orchestra da lui stesso rivisitate.\nStefano Miceli \u00e8 stato Visiting Professor in universit\u00e0 quali: Boston University, University of New Mexico, University of Omaha Nebraska, California State University Los Angeles, HCMC Conservatory of Music and Hanoi National Academy in Vietnam, Bangkok University, J.S.Bach Music School in Leipzig, Melbourne Conservatory of Music, El Sistema Music School in Venezuela, National Academy of Arts in Malta, and Steinway Academy Veron, \"e molte altre.\"\nNel novembre 2015 Stefano Miceli ha accompagnato in Vietnam il Presidente della Repubblica Sergio Mattarella, alla sua prima visita di Stato, dirigendo alla Saigon Opera House in occasione dell'avvio della cooperazione culturale fra Italia e Vietnam. \nNel 2008 aveva diretto a Roma in occasione del \"Concerto Celebrativo della Carta Costituzionale\", ricevendo una medaglia d'argento dal Presidente Napolitano.\nStefano Miceli ha studiato pianoforte e composizione al Conservatorio di San Pietro a Majella di Napoli per poi perfezionarsi alla \"Scuola di Musica di Fiesole\" e alla \"Catholic University\" a Washington. Si \u00e8 diplomato in direzione d'orchestra sotto la guida di Donato Renzetti.\nStefano Miceli \u00e8 Steinway Artist dal 2011 (Dipartimento di Amburgo) e registra per Appia Records USA e Steinway &amp; Sons Spirio.\nNel 2016 ha fondato e diretto per quattro anni il dipartimento musicale de' La Scuola d'Italia a New York. \nStefano Miceli \u00e8 docente di direzione d'orchestra presso la Adelphi University, New York e direttore musicale della Adelphi Symphony Orchestra.\n\u00c8 direttore dell'International Summer Piano Camp of Italy \"Brindisi Camp\" a Brindisi.\nStefano Miceli vive a New York.\nRiconoscimenti.\n2008 Medaglia d'Argento dal Presidente della Repubblica Giorgio Napolitano (Roma)\n2008 Premio Pugliesi nel Mondo (Fiera del Levante di Bari)\n2011 Steinway Artist (Amburgo)\n2012 Bravo Award (New York)\n2016 A. Lincoln Freedom Medal (New York)\n2018 Friends Award for Eccellence in the Performing Arts (The American Society of Friends of Teatro Alla Scala, New York).\nIncarichi artistici.\nDirettore musicale Adelphi Symphony Orchestra, New York, (dal 2019)\ndirettore artistico e musicale della Milano Metropolitan Orchestra (dal 2013)\n\"Principal Guest Artist and Conductor\" Leipzig Philharmonic Orchestra, Germania (2010 - 2011)\"\n\"Direttore Ospite\" Orchestra Filarmonica Italiana (2010)\n\"Direttore Musicale\" Orchestra Sinfonica Italiana (dal 2008)\n\"Consulente Artistico\" Melbourne Italian Festival, Melbourne (2007-2009)\n\"Direttore Artistico\" Bergamo Classica Festival, (dal 2004)\n\"Direttore Artistico\" MIF PRIZE Competition Italy and Australia (2008)\n\"Fondatore e Direttore Artistico\" Bergamo Festival Internazionale della Cultura (2010 - 2011)"}
{"id": "1718422", "revid": "287204", "url": "https://it.wikipedia.org/wiki?curid=1718422", "title": "Le falene assassinate e altri delitti", "text": "Le falene assassinate e altri delitti (titolo originale \"The Adventure of the Murdered Moths and Other Radio Mysteries\") \u00e8 il titolo di un gruppo di racconti gialli di Ellery Queen tratti da altrettanti radiodrammi, pubblicati in volume nel 2005.\nLe famiglie di Frederic Dannay e Manfred B. Lee hanno messo a disposizione dei curatori di questa raccolta circa 350 racconti radiofonici trasmessi tra il 1939 e il 1948. Tre esperti dei libri di Ellery Queen hanno letto tutti i racconti e insieme all'editore hanno scelto questi 14 radiodrammi che compongono la raccolta."}
{"id": "1718424", "revid": "36426", "url": "https://it.wikipedia.org/wiki?curid=1718424", "title": "Mura di Paganico", "text": "Le mura di Paganico costituiscono il sistema difensivo dell'omonimo borgo di origine medievale.\nStoria.\nUna prima cinta muraria fu eretta dai Senesi verso la met\u00e0 del Duecento, a difesa del borgo franco fortificato di Paganico, che sorse in posizione strategica lungo la strada di collegamento tra Siena e Grosseto che costeggia il basso corso del fiume Ombrone.\nNel 1328, Castruccio Castracani e le sue truppe portarono un violento assedio al centro di Paganico, durante il quale sia il borgo che le primitive mura furono gravemente danneggiati. Negli anni successivi, precisamente tra il 1333 e il 1335, la cinta muraria fu completamente ricostruita su progetto dell'architetto Lando di Pietro, che introdusse i tipici elementi stilistici gotici dell'epoca.\nLa struttura difensiva resistette all'assedio di Paganico del 1555, riuscendo cos\u00ec a mantenere pressoch\u00e9 inalterato il proprio aspetto, che recenti restauri hanno riportato agli antichi splendori.\nDescrizione.\nLe mura di Paganico delimitano l'originario nucleo medievale del centro.\nLa cortina muraria difensiva si articola a perimetro quadrangolare, \u00e8 costituita principalmente in blocchi di pietra e laterizio e comprende ancora quattro torri del periodo medievale, una su ogni lato, che in passato svolgevano funzioni di avvistamento.\nOriginariamente, le mura erano dotate anche di un camminamento di ronda lungo l'intero perimetro, e di quattro porte delle quali se ne conservano ancora tre. Tra esse, spiccano le due porte che si aprono lungo l'asse viario principale: la caratteristica Porta Senese, a nord-est, e la pi\u00f9 semplice Porta Grossetana, a sud-ovest. La terza porta \u00e8 Porta Gorella lungo il lato nord-occidentale, mentre il lato che guarda verso il fiume Ombrone \u00e8 rimasto privo di porta e di gran parte del tratto di cinta muraria, a causa di una probabile esondazione avvenuta in epoche remote."}
{"id": "1718426", "revid": "1983214", "url": "https://it.wikipedia.org/wiki?curid=1718426", "title": "\u00c6ON", "text": " (TYO: 8267), spesso reso graficamente come AEON Co., Ltd., \u00e8 la holding del Gruppo \u00c6ON. Amministra i supermercati JUSCO in Giappone. \u00c8 stata fondata nel 1758 da ."}
{"id": "1718437", "revid": "124756893", "url": "https://it.wikipedia.org/wiki?curid=1718437", "title": "Filippo Zamboni", "text": "Biografia.\nCapitano del Battaglione universitario romano, partecip\u00f2 con Giovanni Veneziani e Francesco Dall'Ongaro alla difesa della Repubblica romana del 1849, della quale scrisse i \"Ricordi\", pubblicati postumi nel 1926.\nAutore di drammi e poemi, professore di letteratura italiana e studioso di Dante, insegn\u00f2 agli studenti italiani dell'Accademia di Vienna. Appassionato viaggiatore, visit\u00f2 l'Europa, l'Asia e l'Africa. S'interess\u00f2 anche all'ipnotismo e allo spiritismo.\nUomo caratterialmente forte e di fede mazziniana, non volle mai rinnegare la sua convinzione politica repubblicana, che lo port\u00f2 a rimanere inflessibile a qualsiasi atto di devozione alla monarchia, subendo di conseguenza, anche come letterato e scrittore, un ostracismo che gli amareggi\u00f2 l'esistenza. Il 15 settembre 1876, con una cerimonia in Campidoglio, alla presenza del sindaco Pietro Venturi, don\u00f2 al Comune di Roma la bandiera del Battaglione universitario da lui conservata dopo la caduta della Repubblica nel 1849."}
{"id": "1718438", "revid": "122579724", "url": "https://it.wikipedia.org/wiki?curid=1718438", "title": "Per fare l'amore", "text": "Per fare l'amore \u00e8 il settimo singolo della cantante italiana Irene Grandi, pubblicato nel giugno del 2001.\nLa canzone.\nIl testo del brano \u00e8 stato composto dalla stessa Grandi in collaborazione con Stefano \"Steve\" Luchi, Pietro Stefanini e Francesco Sighieri.\nLa cantante si diverte a mettere in contrasto un impianto sonoro techno-rock con un testo solare e romantico.\nVideo musicale.\nIl videoclip \u00e8 stato diretto da Luca Lucini, e girato nel vecchio carcere di Monza in 16mm."}
{"id": "1718440", "revid": "599013", "url": "https://it.wikipedia.org/wiki?curid=1718440", "title": "David Clarke", "text": "Carriera.\nEsord\u00ec nella stagione 1996-1997 nella British National League (BNL) con i Peterborough Pirates (13 presenze e 1 gol).\nDopo alcuni anni pass\u00f2 con il Newcastle Jesters (48 presenze e 4 gol), poi ritorn\u00f2 con i Peterborough Pirates (10 presenze e 4 gol); successivamente gioc\u00f2 nei Milton Keynes Kings (29 presenze e 22 gol) e nei London Knights (10 presenze e 2 gol).\nDopo una stagione con i Guildford Flames (41 presenze e 30 gol) nella Findus British National League (FBNL), pass\u00f2 nei Nottingham Panthers (48 presenze e 15 gol) dove gioc\u00f2 per 4 stagioni.\nNel 2007-2008 approd\u00f2 in Italia, con la maglia dell'Hockey Club Alleghe, dove collezion\u00f2 12 presenze e 4 gol durante la stagione regolare ed altre tre (con un gol) nei play-off.\nDalla stagione successiva e fino al ritiro (al termine della stagione 2017-2018) ha giocato con i Nottingham Panters, con cui ha vinto per altre quattro volte i play-off della EIHL, per sei volte la EIHL Cup e - a livello europeo - un'edizione della IIHF Continental Cup.\nStatistiche.\n\"Statistiche aggiornate a luglio 2011.\""}
{"id": "1718443", "revid": "1543377", "url": "https://it.wikipedia.org/wiki?curid=1718443", "title": "Kalserbach", "text": "Il Kalserbach \u00e8 un torrente del Tirolo orientale e assieme al Tauernbach e allo Schwarzach \u00e8 uno dei principali affluenti dell'Isel. Nasce come emissario del Dorfersee nella Kalser Dorfertal a 1990\u00a0m s.l.m. e scorre in questa fino alla Kalser Tal. Presso Huben il torrente sfocia nell'Isel, dopo un corso di 21,36 chilometri, ad una quota di 790 metri. Il suo bacino idrografico \u00e8 di quasi 170\u00a0km2."}
{"id": "1718447", "revid": "228587", "url": "https://it.wikipedia.org/wiki?curid=1718447", "title": "As the Music Plays", "text": "As the Music Plays \u00e8 l'album di debutto del gruppo musicale di genere pinoy rock Bamboo, pubblicato nel 2004, successivo al ritorno del solista Bamboo Ma\u00f1alac dopo 5 anni di silenzio negli USA.\nI Bamboo divennero subito celebri con la canzone \"Noypi\", che cattur\u00f2 il sentimento dei giovani parlando del patriottismo nelle Filippine.\nL'album contiene 10 brani, di cui 3 in tagalog: il gi\u00e0 citato \"Noypi\", \"Hudas\" e \"Masaya\".\nNell'uscita iniziale l'album aveva una copertina bianca. Pi\u00f9 tardi, nello stesso anno, i Bamboo pubblicarono una nuova versione con la cover nera, contenente 6 bonus tracks ed i 3 video clips di \"Noypi\", \"Masaya\" e \"Mr. Clay\"."}
{"id": "1718448", "revid": "697352", "url": "https://it.wikipedia.org/wiki?curid=1718448", "title": "Signor Slave", "text": ""}
{"id": "1718450", "revid": "647919", "url": "https://it.wikipedia.org/wiki?curid=1718450", "title": "Gt Ragazzi", "text": ""}
{"id": "1718451", "revid": "30445", "url": "https://it.wikipedia.org/wiki?curid=1718451", "title": "Dasypus hybridus", "text": "L'armadillo meridionale (\"Dasypus hybridus\") \u00e8 un armadillo diffuso nella zona fra Argentina centro-settentrionale e Brasile meridionale, dove vive nelle zone erbose o semiboschive.\nMisura fino a 90\u00a0cm di lunghezza (circa met\u00e0 dei quali \u00e8 costituita dalla coda), per un peso che pu\u00f2 raggiungere i 10\u00a0kg.\n\u00c8 molto simile all'armadillo a 9 fasce, rispetto al quale ha per\u00f2 orecchie pi\u00f9 arrotondate e colori generalmente pi\u00f9 scuri."}
{"id": "1718452", "revid": "122579716", "url": "https://it.wikipedia.org/wiki?curid=1718452", "title": "Francesco (Irene Grandi)", "text": "Francesco \u00e8 il sesto singolo della cantante italiana Irene Grandi, pubblicato nel giugno del 2000.\nNote.\nLa canzone di Irene Grandi estratta, in versione \"Radio Edit\", come secondo singolo dall'album \"Verde rosso e blu\" del 2000."}
{"id": "1718453", "revid": "110157", "url": "https://it.wikipedia.org/wiki?curid=1718453", "title": "Ajinomoto", "text": "Ajinomoto () \u00e8 una compagnia giapponese che produce condimenti, oli da cottura, generi alimentari e prodotti farmaceutici. La traduzione letterale di Ajinomoto \u00e8 \"Essenza del gusto\", usato come marchio per il glutammato monosodico della compagnia. Ajinomoto oggi produce un terzo di tutto il glutammato monosodico prodotto nel mondo. \nIl 13 gennaio 2006 la societ\u00e0 ha acquistato l'azienda di salse e condimenti Amoy Food Limited in precedenza appartenente al gruppo Danone."}
{"id": "1718455", "revid": "547034", "url": "https://it.wikipedia.org/wiki?curid=1718455", "title": "Abito ecclesiastico", "text": "Nelle Chiese cristiane, si definisce abito ecclesiastico il tipo di vestiario usato dai membri del clero al di fuori dei riti liturgici.\nChiesa latina.\nNella Chiesa latina gli abiti dei sacerdoti sono:\nOltre a questi, i canonici, i vescovi, i cardinali e il papa possono indossare anche:\nIl codice di diritto canonico al can. 284 stabilisce l'obbligatoriet\u00e0 dell'abito ecclesiastico, demandando alle singole conferenze episcopali la definizione della forma che esso deve assumere:\nIn Italia la Conferenza Episcopale Italiana ha disposto nel 1983 che chi appartiene al clero debba indossare la veste talare o il clergyman. Tale normativa non \u00e8 mai stata revocata, anche se di fatto viene spesso disattesa.\nChiese orientali.\nNell'Oriente cristiano, sia ortodosso sia cattolico, l'abito \u00e8 diverso a seconda della Chiesa di appartenenza; gli abiti pi\u00f9 comuni sono:\nChiesa anglicana.\nNella Chiesa anglicana gli abiti dei sacerdoti sono quasi identici a quelli cattolici, con qualche differenza. Ad esempio i preti anglicani preferiscono portare il collarino ecclesiastico che avvolge tutto il collo ed \u00e8 molto pi\u00f9 piccolo in larghezza, e preferiscono usare il clergyman. Un'altra differenza con il clero cattolico \u00e8 ad esempio il colore della veste talare dei vescovi anglicani, che \u00e8 interamente viola. Inoltre i vescovi e gli arcidiaconi possono anche indossare una talare pi\u00f9 corta che arriva alle ginocchia, chiamata \"apron\" (che in inglese significa \"grembiule\")."}
{"id": "1718456", "revid": "122490599", "url": "https://it.wikipedia.org/wiki?curid=1718456", "title": "Thomas Wentworth, I conte di Strafford", "text": "Thomas Wentworth, uno dei capi dell'opposizione fu inizialmente parlamentare sotto Carlo I, divenendo in seguito consigliere fidato del re, tanto da assumere nel 1640 il titolo di conte di Strafford. Fu per\u00f2 messo in stato d'accusa dal Lungo Parlamento, condannato a morte e giustiziato.\nBiografia.\nPrimi anni.\nNacque a Londra il 13 aprile 1593. Era figlio di Sir William Wentworth, della Wentworth Woodhouse, vicino a Rotherham, esponente di un'antica famiglia dello Yorkshire, e di Anne, figlia di Sir Robert Atkins di Stowell, Gloucestershire. Fu inviato a studiare presso il St John's College di Cambridge, divenendo uno studente di legge all'Inner Temple nel 1607. Quattro anni pi\u00f9 tardi, nel 1611, si laure\u00f2 completando gli studi. Nello stesso anno spos\u00f2 Margaret, figlia di Francis Clifford, IV conte di Cumberland.\nEsperienza politica.\nNel 1614 Wentworth entr\u00f2 nel Parlamento inglese come rappresentante per lo Yorkshire e si oppose fin dall'inizio alla politica di Giacomo I, confrontandosi spesso ed animatamente con il favorito del re, George Villiers, I duca di Buckingham. Tuttavia la sua posizione all'interno del Parlamento era abbastanza ambigua, poich\u00e9 sebbene non simpatizzasse per la fazione favorevole al conflitto con la Spagna, tuttavia si schierava al loro fianco per opporsi alle continue limitazioni dei diritti e dei privilegi del Parlamento.\nNel 1622 mor\u00ec la sua prima moglie e nel 1625 si rispos\u00f2 con Arabella Holles, figlia di John Holles, I Conte di Clare. Eletto come rappresentante di Pontefract nel Parlamento del 1623 non prese attivamente parte alla vita politica del regno di questo periodo.\nRiletto nel 1628, volt\u00f2 faccia ai parlamentaristi divenendo membro del consiglio privato nel 1630. L'anno successivo fu Lord deputato d'Irlanda, ove oper\u00f2 una modernizzazione degli apparati statali. Si deline\u00f2 nel frattempo come nemico dei presbiteriani scozzesi.\nNel 1639 Carlo I d'Inghilterra lo richiam\u00f2 in Inghilterra, creandolo nel 1640 conte di Strafford. Successivamente richiese in Irlanda tributi per portare guerra ai presbiteriani ottenendoli, non avendo per\u00f2 l'approvazione del parlamento breve londinese.\nCon il consenso pi\u00f9 o meno esplicito del re attacc\u00f2 la Scozia, quale luogotenente generale dell'esercito britannico, riportando una clamorosa sconfitta.\nTornato a Londra, fu accusato da John Pym di fallimento proprio mentre ordiva una congiura per eliminare Pym e gli altri parlamentari. Riconosciuto colpevole, fu giustiziato l'11 maggio 1641 di fronte a una folla di 300\u00a0000 persone."}
{"id": "1718458", "revid": "2058416", "url": "https://it.wikipedia.org/wiki?curid=1718458", "title": "Roberto Pane", "text": "Biografia.\nNato a Taranto il 21 novembre 1897 da Francesco Pane, capo tecnico all\u2019arsenale della Marina, e Teresa Cantalamessa, si trasferisce presto con la famiglia a Napoli, dove frequenta il liceo Genovesi e, dal 1912, la bottega di Vincenzo Gemito, presso la quale apprende il disegno, l\u2019incisione, la pittura e la scultura. Nell\u2019autunno 1916 si arruola volontario per la Prima guerra mondiale, dove \u00e8 decorato con medaglia di bronzo al valor militare nella campagna di riconquista del Piave nel luglio 1918. Congedato nell\u2019autunno dello stesso anno con il grado di capitano di complemento, partecipa nel 1919-20 all\u2019impresa di Fiume con Gabriele D'Annunzio, mentre dal 1917 risulta iscritto al corso di Architettura della Regia Scuola Politecnica di Napoli e ancora nel 1920 figura \u00abquale alunno del politecnico\u00bb, all\u2019Accademia delle Belle Arti di Napoli per il corso speciale di Architettura per il \u201crilievo dei monumenti\u201d, avvicinandosi alla figura di Raimondo D\u2019Aronco.\nSul finire del 1920 si trasferisce a Roma per seguire, dal gennaio 1921, i corsi della neonata Scuola superiore di Architettura, istituita da Gustavo Giovannoni fin dal 1919, di cui sar\u00e0 il terzo laureato, nel dicembre 1922, con una tesi relativa al progetto di un \u201cIstituto musicale in Roma\u201d, pi\u00f9 tardi pubblicata. A partire dal suo soggiorno romano Pane subir\u00e0 l\u2019influenza di due figure antitetiche ma complementari: Gustavo Giovannoni e Benedetto Croce. Al primo, al quale rimarr\u00e0 legato almeno fino alla fine degli anni Trenta, pur mantenendo una certa autonomia rispetto ad altri discepoli pi\u00f9 fedeli, egli dovr\u00e0 la sua formazione architettonica, nonch\u00e9 diverse occasioni professionali e la stessa carriera accademica. Al secondo, conosciuto gi\u00e0 sul finire della Prima guerra mondiale attraverso il critico letterario Luigi Russo, suo istruttore alla Scuola militare di Caserta, Pane dovr\u00e0 una profonda influenza sul piano estetico ed etico, perdurata per tutta l\u2019arco della sua vita, pur con evoluzioni e innesti provenienti da altri orizzonti culturali, come la Scuola di Francoforte e la psicologia junghiana.\nDal 1923, rientrato a Napoli, insegna Storia dell'arte al liceo Umberto I di Napoli e lavora fino al 1925 presso la Soprintendenza alle Antichit\u00e0 della Campania, retta da Amedeo Maiuri, dove dirige lavori di scavo, liberazione e consolidamento di importanti monumenti romani. Intanto, il legame con Giovannoni lo conduce a una prima affermazione professionale (frontone occidentale della Galleria Vittoria, 1926-28, assegnatogli in secondo grado, dopo che nel primo la commissione presieduta da Giovannoni, Arturo Casalini e Michele Platania aveva riconosciuto parimenti vincitori assieme al suo i progetti di Camillo Guerra, Marcello Canino e Michele Jammarino) e a collaborare con il maestro al piano regolatore di Napoli del 1926-27, dove progetta alcune sistemazioni come la liberazione del fianco di Santa Caterina a Formiello (1926), poi realizzata dieci anni pi\u00f9 tardi.\nA partire dal 1930, ottenuta nello stesso anno la libera docenza in Architettura Generale, \u00e8 incaricato di Scenografia presso la neocostituita Scuola Superiore di Architettura di Napoli, dove insegner\u00e0 diverse discipline per tutti gli anni Trenta, tra cui principalmente Storia e Stili dell\u2019Architettura, fino a ottenere la cattedra di Caratteri Stilistici e Costruttivi dei Monumenti nel 1942. Il suo dichiarato antifascismo non gli impedisce intanto di ottenere alcuni incarichi dal regime, come l\u2019Istituto di Scienze Economiche e Commerciali in via Partenope (1934-37) e il Padiglione della Civilt\u00e0 Cristiana in Africa nella (1940), mentre un piccolo edificio oggi scomparso, il caff\u00e8-panoramico a Posillipo (1934), testimonia la sua apertura al razionalismo. Dal 1939 dirige per un triennio la Regia Scuola d\u2019Arte per la tarsia e l\u2019ebanisteria di Sorrento, orientando gli allievi alla riproduzione di architetture tradizionali della penisola sorrentina e facendo eseguire oggetti d\u2019arredo e mobili su suo disegno.\nNel corso degli anni Trenta, mentre intensifica le frequentazioni con Benedetto Croce e il circolo di intellettuali liberali e antifascisti raccolto intorno al filosofo, si avvicina anche a Bernard Berenson, definendo e consolidando il proprio percorso di studioso. Collabora con articoli e recensioni a diverse riviste, da \u201cPan\u201d a \u201cRassegna di architettura\u201d, per poi pubblicare un volume sulla \"Architettura rurale campana\" (1936), illustrato da suoi disegni, un breve saggio sull'acquaforte di Giovan Battista Piranesi (1938) e due studi monografici fondamentali, che costituiranno il plot di tutte le sue future ricerche: \"Architettura del Rinascimento in Napoli\" (1937) e \"Architettura dell\u2019et\u00e0 barocca in Napoli\" (1939).\nA partire dai primi anni Quaranta, con l'intensificarsi dei bombardamenti a Napoli, si trasferisce a Sorrento con la moglie Eugenia Santucci (sposata nel 1939) e il figlio Giulio (1940), frequentando quotidianamente Croce, anch'egli sfollato da Napoli e ospitato a Villa del Tritone. Di questi intensi momenti scriver\u00e0 in seguito un lucido ricordo, che \u00e8 anche una testimonianza del suo profondo legame con il grande filosofo, da lui definito \"l\u2019uomo che mi ha pi\u00f9 di ogni altro ispirato ammirazione e riverenza\". All\u2019indomani della caduta del fascismo (25 luglio 1943), vissuta in prima persona con la sua partecipazione all'assalto del Fascio di Sorrento, che gli coster\u00e0 anche qualche giorno di prigione, si avvicina al Partito d'Azione, all'interno del quale assume una posizione particolare, cercando di comporre gli ideali azionisti con quelli liberali.\nDopo il bombardamento e l'incendio della basilica di Santa Chiara a Napoli (3-4 agosto 1943), s\u2019impegna in prima persona nelle scottanti questioni della ricostruzione, sia a Napoli che nell\u2019intero territorio italiano, ampliando i suoi interessi verso il campo del restauro dei monumenti, disciplina che insegner\u00e0 per oltre vent'anni, a partire dal 1950, presso la Facolt\u00e0 di Architettura, affiancandola all'insegnamento di Caratteri stilistici e costruttivi dei monumenti. In ambito locale, dopo aver promosso dal gennaio 1944 la ricostituzione dell\u2019Ordine degli Architetti di Napoli, divenendone il primo presidente dopo la Liberazione, si occuper\u00e0 della vicenda del restauro di Santa Chiara e della sua insula, cogliendo anche l\u2019occasione per una importante revisione degli orientamenti generali in materia di restauro con un celebre scritto pubblicato su \u00abAretusa\u00bb nello stesso 1944, oltre a prendere parte alla commissione per il nuovo piano regolatore presieduta da Luigi Cosenza (1945-46). In ambito nazionale orienter\u00e0 diversi restauri del patrimonio architettonico danneggiato dalla guerra, tra cui il Tempio Malatestiano di Rimini, attraverso la partecipazione alla Commissione Consultiva per le Antichit\u00e0 e le Belle Arti.\nNel 1959, con la pubblicazione del libro collettivo \"Ville Vesuviane del Settecento\" riscopr\u00ec questo patrimonio dell'architettura del settecento, che port\u00f2 successivamente alla creazione dell'Ente per le Ville Vesuviane. Nella primavera del 1962 fu visiting professor all'Universit\u00e0 di California a Berkeley. Nel 1969 fond\u00f2 a Napoli la Scuola di Perfezionamento in Restauro dei Monumenti, divenuta oggi Scuola di Specializzazione in Beni Architettonici e del Paesaggio.\nA livello teorico divenne uno dei principali esponenti della scuola del restauro critico, assieme a Cesare Brandi e Renato Bonelli e nel 1949 fu chiamato come esperto di restauro architettonico presso l'UNESCO. Nel contempo fu nominato componente della commissione tecnica dell'I.C.R. e del consiglio superiore del Ministero dei lavori pubblici. Nel 1964, insieme a Piero Gazzola, promosse la redazione della Carta Internazionale del Restauro di Venezia, sottoscritta da un comitato di 23 esperti, rappresentanti delle principali nazioni del mondo.\nNel 1961 assunse la direzione della terza serie del prestigioso periodico \"Napoli nobilissima\", il cui fondatore era stato proprio l'amico filosofo, Benedetto Croce. Nel 1971 coordin\u00f2 la pubblicazione di un approfondito studio, redatto in tre volumi con la collaborazione di diversi autori, sul Centro Antico di Napoli.\nAppoggi\u00f2 convintamente tutta una serie di tentativi di rinnovamento della societ\u00e0: prima fu accanto ad Adriano Olivetti ed alla sua comunit\u00e0, che riprendeva il pensiero dello statunitense Lewis Mumford, poi si avvicin\u00f2 alle idee di Adorno e Horkheimer, schierandosi accanto agli studenti che chiedevano una radicale riforma sociale.\nFigura di primo piano del panorama intellettuale nazionale, si distinse come acceso e preparato polemista e partecip\u00f2 ad ogni riflessione e disputa culturale condotta dal secondo dopoguerra alla sua scomparsa, soprattutto in campo architettonico, urbanistico ed ambientale.\nSostenitore a spada tratta della citt\u00e0 storica e del paesaggio, port\u00f2 avanti una lotta senza quartiere contro ogni speculazione edilizia, distinguendosi soprattutto nella battaglia a Napoli contro l'egemonia di Achille Lauro.\nHa scritto una grande quantit\u00e0 di opere, alcune delle quali memorabili. Tra queste emergono principalmente il volume su Andrea Palladio (1961), quello su Antoni Gaud\u00ed (1964), nonch\u00e9 i due volumi su Il Rinascimento nell'Italia Meridionale (1975-77). Altro importante frutto del suo lavoro, rimane il Piano Territoriale Paesistico della penisola sorrentino-amalfitana, redatto assieme a Luigi Piccinato e approvato definitivamente nel 1987, senza il quale probabilmente quel magnifico lembo di territorio sarebbe stato totalmente deturpato dalla speculazione edilizia.\nFu nel comitato direttivo della \"Storia di Napoli\", edita in 10 volumi dalle Edizioni scientifiche italiane (Napoli, 1971-1978), organismo presieduto da Ernesto Pontieri, di cui fecero parte Salvatore Battaglia, Giovanni Cassandro, Epicarmo Corbino."}
{"id": "1718472", "revid": "1543377", "url": "https://it.wikipedia.org/wiki?curid=1718472", "title": "Schwarzach (torrente)", "text": "Lo Schwarzach \u00e8 un fiume del Tirolo orientale (Austria). Nasce dall'omonima valle (che culmina nel Passo Stalle, il confine con l'Italia) a 2480 metri di quota per poi scorrere verso est fino alla confluenza con l'Arventalbach. Continua poi il suo corso attraverso la Defereggental e lambisce Sankt Jakob, Sankt Veit e Hopfgarten in Defereggen; infine, nei pressi di Huben, a 800\u00a0m s.l.m., sfocia nell'Isel dopo un percorso lungo 42,49 chilometri. Il fiume ha un bacino di 321,46\u00a0km2. L'idronimo \u00e8 attestato gi\u00e0 nel 1048 come \"Swarzenbahc\" in un diploma imperiale per la chiesa vescovile di Bressanone."}
{"id": "1718473", "revid": "122579704", "url": "https://it.wikipedia.org/wiki?curid=1718473", "title": "La tua ragazza sempre", "text": "La tua ragazza sempre \u00e8 il quinto singolo della cantante italiana Irene Grandi, pubblicato nel marzo del 2000.\nLa canzone.\nComposta da Vasco Rossi e Gaetano Curreri, la canzone \u00e8 stata inserita nell'album \"Verde rosso e blu\" della cantante toscana Irene Grandi.\nIl brano ha partecipato al Festival di Sanremo 2000, classificandosi al secondo posto.\nVideo musicale.\nIl videoclip del brano \u00e8 stato girato all'interno del casin\u00f2 di Sanremo dal regista Stefano Salvati. Il video vede la cantante eseguire il brano fra i tavoli verdi del casin\u00f2 deserto, mentre a queste sequenze se ne alternano altre in cui Irene Grandi punta alla roulette diventando con poche vincite miliardaria. Alla fine, per\u00f2, a causa di un cane particolarmente impetuoso, la cantante finisce per far volare la valigia, con i contanti vinti, in un camion tritarifiuti.\nCover.\nIl 21 giugno 2009, presso lo Stadio San Siro di Milano, si \u00e8 tenuto il concerto delle Amiche per l'Abruzzo, evento benefico in favore dei terremotati dell'Abruzzo. Tra i tanti brani \u00e8 stato eseguito anche \"La tua ragazza sempre\" in una versione a quattro eseguita da Irene Grandi, Noemi, Dolcenera e Syria."}
{"id": "1718474", "revid": "322321", "url": "https://it.wikipedia.org/wiki?curid=1718474", "title": "Luigi Cima", "text": "Biografia.\nDopo gli studi tecnici a Feltre si diplom\u00f2 all'Accademia di Belle Arti di Venezia dove si aggiudic\u00f2, negli anni universitari e in quelli immediatamente successivi, premi e riconoscimenti.\nCima lavorando come disegnatore nello studio dello scultore Dal Lotto e contemporaneamente partecipando alla vita artistica veneziana conoscer\u00e0, frequentandoli un gruppo di artisti dei quali diventer\u00e0 amico come Giacomo Favretto, Guglielmo Ciardi, Luigi Nono, Bartolomeo Bezzi, Alessandro Milesi.\nDal 1893 al 1901 partecip\u00f2 a numerosissime esposizioni, da Venezia a Milano, da Torino a Genova, da Firenze a Roma e nel 1895 pubblic\u00f2 un volume su Venezia con 38 tavole edito l'editore Engel di Vienna. Nel 1895 e nel 1897 partecip\u00f2, riscuotendo unanimi consensi, alla 1\u00aa e alla 2\u00aa Biennale di Venezia, che si chiamava allora \"Mostra internazionale d'arte\".\nSi spense a Belluno il 1\u00ba gennaio 1944.\nMostre.\nDal 7 aprile al 30 giugno 1990, presso il Palazzo delle Contesse di Mel, si tenne la mostra \"Luigi Cima 1860 - 1944\".\nDal 22 dicembre 2000 al 28 gennaio 2001, presso il Palazzo delle Contesse di Mel, si tenne la mostra \"Luigi Cima e i suoi allievi\".\nNel 150\u00ba anniversario della nascita del pittore le sale espositive del Palazzo delle Contesse ospitarono invece, dall'8 ottobre 2010 al 6 gennaio 2011, la mostra \"Luigi Cima e l'800 veneziano. Pittura di Terra e di Cielo\"."}
{"id": "1718476", "revid": "1573940", "url": "https://it.wikipedia.org/wiki?curid=1718476", "title": "Parnassiini", "text": "I Parnassiini , sono una delle tre trib\u00f9 di lepidotteri appartenenti alla sottofamiglia Parnassiinae.\nTassonomia.\nQuesto taxon comprende 2 generi, suddivisi in 50 specie:\nDistribuzione e habitat.\nLa trib\u00f9 ha una distribuzione definita olartica: la stragrande maggioranza delle specie si trova in Eurasia (distribuzione paleartica), ma alcune si spingono anche in America del Nord (Regione neartica)."}
{"id": "1718479", "revid": "365417", "url": "https://it.wikipedia.org/wiki?curid=1718479", "title": "Super 3", "text": "Super 3 \u00e8 stata una rete televisiva italiana di Roma; la sua prima sede si trovava in via Damiano Chiesa, 8, in zona Balduina, vicino dall'omonima stazione. Ha assunto l'ultima denominazione nel 1995.\nStoria.\nL'emittente nacque nel 1977 con il nome di Tele Roma Europa, il cui acronimo T.R.E. era mirato a indicarla come terzo canale in un momento in cui la Rai aveva ancora solo due reti.\nNel 1974 partecip\u00f2 con successo al festival delle TV locali organizzato da \"TV Sorrisi e Canzoni\" allora diretto da Gigi Vesigna, ma nonostante un discreto successo nella capitale, dal punto di vista commerciale i fondatori non ottennero i risultati sperati e vendettero l'emittente a Filippo Rebecchini. All'inizio del 1979, cominciarono su T.R.E. programmi come \"Playboy di mezzanotte\", \"Portami tante rose\", \"Auto Italiana\", \"Dica 34\" di produzione Rizzoli e distribuiti dalla GRT e successivamente (sempre tramite quest'ultima) cartoni, film e telefilm anche dalla syndication TV PORT.\n\u00c8 stata la prima emittente a Roma ad aderire al circuito Odeon dal 1987 al 1991. Ripresa la propria vita autonoma, per far fronte alla concorrenza, la rete scelse di puntare sulla messa in onda dei cartoni animati in un orario inusuale per l'epoca, preferendo la fascia preserale a quella pi\u00f9 tradizionale del primo pomeriggio.\nSuccessivamente l'emittente decise di lanciare un concorso nel quale invitava i telespettatori a scrivere idee per uno slogan che avrebbe adottato come suo. Ad annunciarlo in video fu Sonia Ceriola che gi\u00e0 lavorava per la stessa emittente come segretaria oltre che ad aver fatto da speaker per degli spot. Nasce cos\u00ec lo slogan, che recitava \"T.(ti) R.(erre) E. la TV per tutti e tre\". Durante lo stesso concorso arrivarono, per\u00f2, moltissime lettere di bambini e non si sapeva come reagire, ma poi venne l'idea di trasmettere una rubrica della posta; cos\u00ec, dopo circa un anno, nel marzo 1993, venne inaugurata \"La Posta di Sonia\" condotta da Sonia Ceriola.\nSuccessivamente and\u00f2 in onda anche \"L'angolo delle chiacchiere\" nel quale Sonia Ceriola intervistava i bambini che chiedevano di partecipare alla trasmissione e che lei stessa invitava, chiamandoli a casa.\nDopo un paio d'anni, ad affiancare Sonia nella conduzione dell'angolo della posta arriv\u00f2 Birillo, un robot creato in Francia da Marc Reynaud.\nDal 1998 al 2000 ader\u00ec a Italia News Network per l'offerta del digitale satellitare di Telepi\u00f9. Dal 1\u00ba settembre 2001, Super 3 cominci\u00f2 a ridurre di un'ora la messa in onda di vecchi anime giapponesi per lasciare spazio a cartoni animati e telefilm del circuito Fox Kids poi K-2.\nNel 2005 \u00e8 stata la prima TV locale d'Italia a sperimentare il digitale terrestre. Dal 2007 al 2008 ader\u00ec alla TV della Libert\u00e0. Nel novembre 2009, in occasione dello switch-over in Lazio, le venne consegnata la posizione numero 10, riservata alla prima emittente locale di ogni regione. L'editore era Filippo Rebecchini, figlio dell'ex sindaco di Roma Salvatore Rebecchini, a cui \u00e8 stata dedicata la via dove si era trasferita negli ultimi anni l'emittente, a Parco de' Medici.\nCrisi del\u013eemittente.\nAlla fine del 2010 inizi\u00f2 una rapida crisi economica. Dopo avere gi\u00e0 perso posizioni nell'Alto Lazio con la perdita dell'impianto di Monte Amiata ed avere conosciuto una crisi aziendale con il taglio di vari giornalisti e diversi tecnici cassintegrati, la frequenza UHF 42 venne soppressa e Super 3 rimane solo sull'UHF 29, frequenza spenta nel marzo 2013 dopo che Super 3 venne retrocessa nelle graduatorie DTT del Lazio. Il 15 aprile pass\u00f2 sul mux di Telepace al CH 27 sempre con la numerazione LCN 10, trasformando l'identificativo da Super 3 a SUPER 3. Il 1\u00ba luglio le trasmissioni vennero concluse e l'emittente si trasform\u00f2 in \"Super 3 Production\", societ\u00e0 di produzioni televisive per conto di terzi. Il 2 agosto avvenne un cambio di numerazione per Super 3, che dalla posizione 10 pass\u00f2 alla LCN 118, sempre con lo schermo nero. Il 5 settembre Super 3 venne di nuovo spostato alla LCN 188, dove prima era sintonizzabile Canale 21, il quale si trasfer\u00ec alla vecchia posizione 10 di Super 3. Il 31 ottobre 2014 Super 3 venne definitivamente eliminata\nDigitale terrestre.\nSul digitale terrestre Super 3 era detentrice delle frequenze 29 e 42 UHF; la prima \u00e8 stata spenta il 4 aprile 2013 (tranne che nell'area di Viterbo, che ora \u00e8 passata a Telepace) e ora vi trasmette Teleroma 56; la seconda \u00e8 stata rottamata nell'autunno 2012. Fino al 1\u00ba luglio 2013 ha trasmesso dal canale UHF 27, sul mux di Telepace.\nAll'interno del multiplex erano trasmessi anche un canale interamente dedicato al cinema (Super 3 Cinema), uno allo shopping (Super 3 Shopping) ed uno alla compravendita immobiliare (Super 3 House); inoltre, tra i contenuti erano presenti anche l'emittente sportiva Nuvolari ed Acqua.\nProgrammi.\nPalinsesto generale.\nIl palinsesto alternava programmi di tutti i tipi: economia, politica, sport, attualit\u00e0 e programmi per ragazzi (tra i pi\u00f9 famosi ricordiamo \"La posta di Sonia\" e \"L'angolo delle chiacchiere\" condotti da Sonia Ceriola e il robot Birillo).\nL'emittente aderiva dal 2004 al circuito K-2 (in seguito questo diventer\u00e0 un canale nazionale disponibile sul digitale terrestre prima al canale 25 poi al canale 41, anche a pagamento su Sky prima al canale 632 poi al 626).\nIl canale \u00e8 stato inoltre molto amato tra gli appassionati di anime, ovvero i cartoni giapponesi, poich\u00e9 la sua trasmissione \u00e8 arricchita con svariati cartoni animati vecchi e nuovi, tra i quali \"Ranma \u00bd\", \"Ransie la strega\", \"Yattaman\", \"Calendar Men\", \"Doraemon\", \"Carletto il principe dei mostri\" e tanti altri, tutti non censurati. Proprio per questa sua fama Super 3 cre\u00f2 un programma di nome \"Maniaks\" riguardante anime e manga andato in onda fino al 2005."}
{"id": "1718480", "revid": "122579694", "url": "https://it.wikipedia.org/wiki?curid=1718480", "title": "Fai come me", "text": "Fai come me \u00e8 il quarto singolo della cantante italiana Irene Grandi, pubblicato nel settembre del 1996.\nLa canzone.\nComposta dalla Grandi con Lorenzo Ternelli, il brano \u00e8 stato utilizzato anche nella colonna sonora del film \"Il barbiere di Rio\" di Giovanni Veronesi, in cui la cantante interpretava anche un piccolo ruolo.\nIl singolo contiene la B-side \"Stubi dubi a\", composta dalla Grandi."}
{"id": "1718483", "revid": "115533", "url": "https://it.wikipedia.org/wiki?curid=1718483", "title": "Dircm", "text": ""}
{"id": "1718492", "revid": "122579670", "url": "https://it.wikipedia.org/wiki?curid=1718492", "title": "Bum Bum", "text": "Bum Bum \u00e8 il terzo singolo della cantante italiana Irene Grandi, pubblicato nel marzo del 1995.\nIl singolo.\nLa canzone \u00e8 stata scritta da Telonio e Eric Buffat per il secondo album della cantante, \"In vacanza da una vita\" del 1995. Inizialmente era usata come sigla del Festivalbar 1995 ma venne estratta come primo singolo che anticip\u00f2 l'album.\nQuesto singolo fu l'unico dell'album ad essere venduto sia in Italia che all'estero, come ad esempio nei Paesi Bassi.\nIl videoclip di Bum Bum \u00e8 stato realizzato a Rotterdam, molte riprese al Kunsthal Museum e a Blaak."}
{"id": "1718497", "revid": "122579656", "url": "https://it.wikipedia.org/wiki?curid=1718497", "title": "Fuori (Irene Grandi)", "text": "Fuori \u00e8 il secondo singolo della cantante italiana Irene Grandi, pubblicato nel febbraio del 1994."}
{"id": "1718502", "revid": "122579650", "url": "https://it.wikipedia.org/wiki?curid=1718502", "title": "Un motivo maledetto", "text": "Un motivo maledetto \u00e8 un singolo della cantante italiana Irene Grandi, il primo estratto dal primo album in studio \"Irene Grandi\"; venne pubblicato nel novembre del 1993.\nIl brano, scritto in collaborazione con Lorenzo Ternelli (in arte Telonio), permise alla cantante di partecipare alla manifestazione Sanremo Giovani, conquistando l'ammissione al successivo Festival di Sanremo 1994."}
{"id": "1718511", "revid": "1001457", "url": "https://it.wikipedia.org/wiki?curid=1718511", "title": "Quartier Cadore", "text": "Quartier Cadore \u00e8 un quartiere popolare dell'Azienda Territoriale Edilizia Residenziale (ex IACP) della citt\u00e0 di Belluno.\nSi trova ad un'altezza di circa 390 m sul livello del mare. Si tratta di un quartiere abbastanza periferico, vicino al quartiere di Nogar\u00e8. Non \u00e8 un quartiere di grande importanza della citt\u00e0 di Belluno e infatti viene spesso assimilato al quartiere di Baldenich.\nOspita la scuola elementare \"Luigi Dal Pont\" e lo Stadio Polisportivo di Belluno con circa 2500 posti a sedere \nQuartier Cadore \u00e8 servito dall'autobus urbano (linea B)."}
{"id": "1718512", "revid": "767487", "url": "https://it.wikipedia.org/wiki?curid=1718512", "title": "Manuel Corrales", "text": ""}
{"id": "1718515", "revid": "1856513", "url": "https://it.wikipedia.org/wiki?curid=1718515", "title": "OLT Express Germany", "text": "OLT Express Germany, precedentemente nota come Ostfriesische Lufttransport o semplicemente OLT, era una compagnia aerea regionale tedesca. Al momento della sua chiusura nel 2013, era la seconda compagnia aerea pi\u00f9 vecchia della Germania, dopo Lufthansa, e aveva sede a Brema. Aveva base operativa all'Aeroporto di Brema, ed era specializzata in voli regionali e charter.\nStoria.\nLa \"Ostfriesische Lufttransport GmbH\" venne fondata nel 1958 a Emden, in Germania da Jan Jakobs Janssen e Martin Dekker (con il nome originale di \"Ostfriesische Lufttaxi \u2013 Dekker und Janssen OHG\"), come compagnia di aerotaxi per collegare le isole tedesche del Mare del Nord (come Helgoland e le Isole Frisone, da cui prende il nome) con il continente. Inizi\u00f2 le operazioni con un solo aereo SAI KZ-VII Laerke, e nel 1967 venne introdotto il primo Britten-Norman BN-2 Islander, nel 1970 entr\u00f2 invece in servizio il primo DHC-6 Twin Otter per i voli verso le Isole Frisone. Nel 1974 la compagnia si divise in \"OLT-Ostfriesische Lufttransport GmbH\" e \"D.L.T.-Deutsche Luftverkehrsgesellschaft mbH\" (ora conosciuta come Lufthansa CityLine). In seguito avvenne l'espansione della compagnia con voli charter verso varie destinazione europee; dal 1991 operava anche voli regolari da Brema verso destinazioni domestiche. La compagnia veniva spesso usata per i loro trasferimenti dalle squadre di calcio tedesche e .\nOLT, annunci\u00f2 il 4 agosto 2011, una profonda ristrutturazione dopo aver perso il contratto di voli navetta con Airbus Industries. A partire da ottobre 2011 tutte le operazioni di velivoli Fokker e Saab si fermeranno e 100 dei suoi 120 dipendenti lasciarono la compagnia. Restavano solo i servizi di collegamento da Emden a Helgoland e Borkum con piccoli aerei.\nNell'agosto del 2011, OLT \u00e8 stata acquistata da una societ\u00e0 polacca tramite il sistema Ponzi, che anche acquistat\u00f2 il vettore regionale polacco Jet Air e la compagnia di charter polacca Yes Airways. Queste due societ\u00e0 polacche sono state riunite sotto il marchio OLT Express mentre OLT \u00e8 diventato OLT Express Germany. I voli dell'isola furono rilevati da una nuova societ\u00e0 indipendente, OFD Ostfriesischer-Flug-Dienst.\nOLT Express Germany completat\u00f2 l'acquisto di Contact Air nel settembre 2012. L'acquisto comprendeva il contratto di wet-lease di Contact Air per la gestione di due aeromobili per conto di Swiss International Air Lines.\nLa stessa settimana in cui l'acquisto di Contact Air Amber Gold ha riscontrato difficolt\u00e0 finanziarie e il finanziamento per l'accordo fu messo in questione. Il 27 luglio, l'OLT Express polacco ha sospeso tutti i servizi senza preavviso.\nNell'agosto 2012 la compagnia olandese Panta Holdings ha annunciato che stava acquistando OLT Germany da Amber Gold e ha anche finalizzato l'acquisto di Contact Air. Panta possiede anche Denim Air e Maas Air Leasing. Entrambe le filiali sono proprietarie di aerei Fokker e Maas ha affittato due Fokker 100 a Contact Air.\nNel dicembre 2012 \u00e8 stato annunciato che il contratto di wet-lease con Swiss International Air Lines non sarebbe stato rinnovato e avrebbe dovuto concludersi a marzo 2013.\nFlotta.\nAl momento della chiusura, nel 2013, la compagnia aveva la seguente flotta:"}
{"id": "1718516", "revid": "599013", "url": "https://it.wikipedia.org/wiki?curid=1718516", "title": "Pascal Delhommeau", "text": ""}
{"id": "1718519", "revid": "1543377", "url": "https://it.wikipedia.org/wiki?curid=1718519", "title": "Skrinion Barbaron", "text": "Lo Skrinion Barbaron o Ufficio dei Barbari, fu un ministero del governo nell'impero bizantino. \nIniziato come un Ufficio Protocollo divenne ci\u00f2 che \u00e8 generalmente considerato la prima agenzia di spionaggio centralizzata del mondo; in qualche maniera comparabile con i moderni SVR russo o MI6 britannico. \nIn apparenza il ministero ebbe sempre compiti diplomatici: gestire le relazioni estere ed intrattenere i dignitari stranieri, ma il suo fine principale era quello di raccogliere informazioni riguardanti i regni esteri ed i loro governanti come mezzo per guadagnare la loro alleanza e/o per insidiarli se necessario. \nIl suo ruolo pu\u00f2 essere visto come parte della filosofia romano/bizantina che considerava la diplomazia semplicemente una forma pi\u00f9 sofisticata di guerra attraverso la quale gli imperatori tentarono, ogni volta che fu possibile, di evitare conflitti armati in favore di manipolazioni politiche."}
{"id": "1718525", "revid": "1855146", "url": "https://it.wikipedia.org/wiki?curid=1718525", "title": "Seconda Repubblica", "text": "Seconda Repubblica pu\u00f2 riferirsi a:"}
{"id": "1718528", "revid": "599013", "url": "https://it.wikipedia.org/wiki?curid=1718528", "title": "Mapex", "text": "Mapex \u00e8 un marchio sotto il quale vengono prodotte batterie e percussioni. \u00c8 di propriet\u00e0 dell'azienda taiwanese KHS Musical Instruments, fondata nel 1930. Attiva dal 1989, \u00e8 riuscita a guadagnarsi un posto di rispetto nel mercato delle percussioni e presenta una lista di endorser famosi. Tra i modelli offerti dalla casa sono da citare Orion, Saturn, Meridian Maple e Meridian Birch. Da menzionare inoltre la linea di rullanti Black Panther prodotta dalla stessa casa. La Mapex \u00e8 caratterizzata dal fatto che l'intera fabbricazione dei suoi strumenti \u00e8 eseguita in Cina.\nIl modello di punta della casa \u00e8 la Orion. Inizialmente era costruita sia in legno d'acero che in legno di betulla. I tiranti, anche se resistenti, erano soggetti a possibili rotture perch\u00e9 oltre ad essere a tutto fusto avevano la parte centrale che non toccava il fusto. Attualmente i kit Orion sono costruiti con legno d'acero nordamericano. Le prime Orion costruite in legno di betulla sono molto rare da reperire sul mercato e, anche se oggi non molto ricercate, sono oggetto di collezionismo.\nIl modello immediatamente successivo alla Orion \u00e8 la Saturn, particolare per l'abbinamento del legno d'acero a quello di noce. "}
{"id": "1718529", "revid": "161374", "url": "https://it.wikipedia.org/wiki?curid=1718529", "title": "MPA - Movimento per l'Autonomia Alleati per il Sud", "text": ""}
{"id": "1718530", "revid": "309289", "url": "https://it.wikipedia.org/wiki?curid=1718530", "title": "Belaja (affluente della Pen\u017eina)", "text": "La Belaja \u00e8 un fiume della Russia siberiana estremo-orientale (Kraj di Kam\u010datka), affluente di sinistra della Pen\u017eina.\nNasce dal versante occidentale dei monti dei Coriacchi, dirigendosi poi verso sudovest drenando una pianura compresa fra questa catena e i pi\u00f9 piccoli monti della Pen\u017eina, che \"taglia\" poi trasversalmente dopo una svolta in direzione nordovest, prima di sfociare nella Pen\u017eina nel suo basso corso. La Belaja, cos\u00ec come la Pen\u017eina alla quale tributa, scorre in una zona assolutamente remota, dal clima rigidissimo e senza toccare centri abitati di qualche rilievo."}
{"id": "1718533", "revid": "767487", "url": "https://it.wikipedia.org/wiki?curid=1718533", "title": "Roberto Fern\u00e1ndez Bonillo", "text": "Carriera.\nGioc\u00f2 nella dal 1982 al 1991, partecipando al e al ."}
{"id": "1718537", "revid": "1860403", "url": "https://it.wikipedia.org/wiki?curid=1718537", "title": "Disuguaglianza di Kraft-McMillan", "text": "In teoria dei codici la disuguaglianza di Kraft-McMillan fornisce una condizione necessaria e sufficiente per l'esistenza di un codice binario univocamente decodificabile per un insieme di simboli.\nEnunciato.\nOgni codice binario univocamente decodificabile per i simboli formula_1 deve soddisfare la disuguaglianza:&lt;br&gt;\ndove formula_3 \u00e8 la lunghezza della stringa binaria corrispondente ad formula_4.\nDati invece gli interi formula_3, formula_6 soddisfacenti la disuguaglianza precedente, esiste un codice binario per l'alfabeto formula_7 tale per cui la parola formula_8 ha lunghezza formula_3 e non esiste alcuna parola uguale ad un suo prefisso.\nDimostrazione (per codici a prefisso).\n\u00c8 possibile dimostrare in modo semplice che il teorema \u00e8 vero per codici a prefisso. Tali codici possono essere scritti tramite alberi binari nei quali ad ogni ramo corrisponde un bit formula_10 o formula_11. Sui nodi interni non termina alcuna parola del codice, altrimenti si avrebbero parole con il medesimo prefisso. Le foglie sono associate ciascuna ad una parola del codice. Si pu\u00f2 supporre che il codice sia costituito da formula_12 parole e che le loro lunghezze siano formula_13 con formula_14, senza perdita di generalit\u00e0. Essendo il codice a prefisso \u00e8 possibile associare ad ogni foglia una diversa parola. L'albero ha altezza formula_15 e quindi un numero di foglie al pi\u00f9 pari a formula_16. Procedendo ad un assegnamento delle parole di codice ai simboli che esse devono rappresentare, si pu\u00f2 affermare che associando la foglia di profondit\u00e0 formula_17 si rimuovono tutte le parole con medesimo prefisso, che sono formula_18. La condizione da rispettare \u00e8 che, una volta assegnate formula_19 parole di codice ad altrettanti simboli, si abbia almeno ancora una foglia a cui assegnare il simbolo rimanente, quindi deve essere vera la seguente disuguaglianza:\nCi\u00f2 significa che:\nossia:\nche pu\u00f2 essere riscritta come:\nche \u00e8 appunto la disuguaglianza di Kraft-McMillan.&lt;br&gt;\nIn modo analogo si pu\u00f2 dimostrare che dato un codice con parole di lunghezza formula_14 che verificano la disuguaglianza di Kraft-McMillan \u00e8 possibile porle in corrispondenza biunivoca con le parole di un codice binario a prefisso dove la lunghezza formula_25 viene associata alla foglia a profondit\u00e0 formula_25 nell'albero binario."}
{"id": "1718544", "revid": "18098", "url": "https://it.wikipedia.org/wiki?curid=1718544", "title": "Soccorritore (ambulanza)", "text": "Con soccorritore si identifica il personale tecnico e quindi non sanitario che, in qualit\u00e0 di dipendente o volontario, opera principalmente sulle ambulanze o su mezzi di soccorso in generale, che svolge attivit\u00e0 di ricerca e soccorso.\nSebbene il termine di soccorritore (oppure primo soccorritore, dal Inglese First Responder) pu\u00f2 essere applicato a qualunque privato cittadino (anche laico, quindi non formato) che si trovasse in caso di necessit\u00e0 a prestare soccorso, tale termine nell'attuale significato si riferisce solamente al personale addestrato e specializzato.\nCaratteristiche.\nNella maggior parte degli stati mondiali tale termine assume diverse connotazioni; esso generalmente \u00e8 un operatore tecnico addestrato e specializzato nel primo soccorso, nel trattamento di base delle funzioni vitali (protocollo BLSD), nell'assistenza e trasporto di ammalati, feriti o infortunati in caso di emergenze di carattere sanitario di vario tipo (malori, incidenti, e/o catastrofi naturali), sul territorio nazionale. Il soccorritore \u00e8 colui che \u00e8 deputato ad intervenire in caso di emergenze sanitarie di vario tipo sul territorio nazionale di competenza, a svolgere determinate procedure e a trasportare i pazienti che necessitano di cure nei pronto soccorso degli ospedali, seguendo i protocolli stabiliti dalle autorit\u00e0 sanitarie competenti, statali, regionali o locali.\nPu\u00f2 prestare servizio, sia in qualit\u00e0 di volontario sia come personale dipendente, in squadre sia dedicate al soccorso sanitario sia come parte di altri servizi di emergenza, come ad esempio nei vigili del fuoco, nelle forze di polizia o ancora nelle forze armate.\nNel mondo.\nAustria.\nIn Austria i soccorritori, che assistono il medico di emergenza (\"Notartz\"), sono divisi in due grandi categorie e hanno percorsi e standard formativi che sono stati definiti nel 2002.\nGermania.\nIn Germania il livello pi\u00f9 elevato di soccorso \u00e8 offerto dai medici con specializzazione biennale in soccorso sanitario (\"Notartz\") e dai soccorritori di livello avanzato, che possono avvalersi di altre due categorie di soccorritori con formazione di livello inferiore.\nBisogna infine sottolineare che n\u00e9 i soccorritori avanzati n\u00e9 i paramedici sono autorizzati a compiere alcuna manovra invasiva se non sotto la supervisione diretta del medico, che deve quindi essere fisicamente presente sulla scena: solo allora possono mettere in atto le manovre apprese durante la loro formazione. Solo in casi eccezionali, in cui la vita del paziente \u00e8 in serio pericolo, il paramedico o il soccorritore avanzato possono \"violare\" questa norma invocando lo \"stato di necessit\u00e0\"; questa pratica, che consiste evidentemente nel violare la legge federale, \u00e8 regolata da linee guida locali che non possono tuttavia renderla legale. L'opera autonoma del paramedico o del soccorritore avanzato in casi di emergenza \u00e8 solitamente limitata a precisi protocolli, come la defibrillazione, l'intubazione endotracheale(senza rilassanti) e la somministrazione di farmaci in casi specifici, come adrenalina durante la RCP, destrosio per l'ipoglicemia, benzodiazepine in caso di attacchi epilettici, nitroglicerina in caso di infarto miocardico acuto, elettroliti endovenosi per prevenire lo shock ipovolemico.\nItalia.\nIn Italia il sistema di soccorso e allarme sanitario di emergenza, risponde al numero telefonico 118 (in alcune regioni \u00e8 gi\u00e0 tuttavia attivo il NUE 112), ed \u00e8 gestito sia da personale tecnico soccorritore appositamente formato, sia da personale sanitario (medici e infermieri, con appositi corsi e specializzazioni), che possono sia lavorare in \"equipe\" sullo stesso mezzo di soccorso (mezzo ALS) o lavorare su mezzi differenti. In questo secondo caso, se ritenuto necessario, l'equipe Sanitaria interverr\u00e0 in aiuto al personale tecnico soccorritore (mezzo MSB).\nLa disciplina, la gestione e la formazione del personale che svolge il servizio 118 sono gestite in autonomia dalle singole Regioni Italiane, che devono tuttavia seguire degli standard minimi imposti dallo Stato (dotazione minima dei mezzi, classificazione delle urgenze, LEA, etc).\nAlcune regioni possiedono aziende che si occupano completamente della gestione del servizio 118 e della formazione del personale, come ad esempio AREU (Agenzia Regionale Emergenza Urgenza) per la Lombardia, ARES (Azienda Regionale Emergenza Sanitaria) per il Lazio, AREUS (Azienda Regionale Emergenza Urgenza Sardegna) per la Sardegna e SEUS (Sicilia Emergenza Urgenza Sanitaria) per la Sicilia. Le restanti regioni invece demandano tale compito alle proprie ASL e/o centrali operative 118; e quindi in queste regioni si possono incontrare lievi differenze nella formazione del personale o nei protocolli di intervento tra provincie, anche se spesso le linee guida generali sono disciplinate dalla regione.\nNella maggior parte delle Regioni Italiane, il servizio di emergenza/urgenza 118 viene prestato nella sua quasi totalit\u00e0 con mezzi (Ambulanza, Automedica ecc.) e personale appartenente a cooperative sociali, societ\u00e0 private o associazioni di volontariato; queste ultime sono spesso consociate a livello nazionale in Enti come la Croce Rossa Italiana, ANPAS, FAPS, FVS, di stampo laico o la Confederazione nazionale delle Misericordie d'Italia di stampo cattolico.\nLe associazioni di volontariato, cooperative sociali o societ\u00e0 private agiscono in \"regime di convenzione\" con la locale Centrale Operativa 118, la ASL o l'ente regionale che gestisce il soccorso (nelle regioni dove presente es. AREU), stipulando contratti di fornitura per uno o pi\u00f9 veicoli sanitari con vari tipologie di \"orari\" (H24, H18, H16, H12, H6, ecc. o in forma estemporanea), e varie tipologie di equipaggi. Il servizio di elisoccorso ed il personale sanitario (medici e/o infermieri) sono invece nella maggior parte dei casi appartenenti al comparto pubblico.\nNel sistema Italiano si classificano tre tipologie di mezzi di soccorso, MSB, MSI e MSA.\nIl MSB, acronimo di Mezzo di soccorso di base, \u00e8 solitamente una Ambulanza di propriet\u00e0 di una associazioni di volontariato e/o cooperativa sociale, equipaggiata con soli presidi sanitari definiti di \"base\" e il suo equipaggio \u00e8 formato da un numero variabile da 2 a 4 soccorritori in base ai vari protocolli Regionali o locali. In genere la figura del 4^ soccorritore, \u00e8 spesso riservata ai tirocinanti in corso di formazione oppure in base alle necessita dell'Associazione o di AREU stessa. \nIl MSI, Mezzo di soccorso Intermedio o infermieristico, \u00e8 invece un'ambulanza o un'Autoinfermieristica che vede la presenza nell'equipaggio anche di uno o due Infermieri, oltre che a 1-2 soccorritori (di cui uno Autista), e presenta a bordo presidi di competenza infermieristica (come ad esempio il set per ottenere un accesso venoso periferico, flebo, farmaci, ecc.).\nInfine il MSA, Mezzo di Soccorso Avanzato, \u00e8 un'ambulanza o un'Automedica che, oltre a 1 o 2 soccorritori (di cui uno come Autista) ed all'infermiere, prevede a bordo anche un medico con specializzazione in anestesia e rianimazione, e quindi offre la possibilit\u00e0 di effettuare qualsiasi manovra di tipo \"avanzato\" secondo il protocollo ACLS. Il MSA pu\u00f2 essere sia di propriet\u00e0 di una associazione di volontariato, sia di altri enti, cooperative, oppure di propriet\u00e0 della Regione, ASL o infine della CO 118.\nIl personale soccorritore italiano, operante sui vari mezzi di soccorso, pu\u00f2 prestare servizio sia come volontario sia come dipendente delle varie \"Croci\", Associazioni o altri enti statali e privati, che gestiscono il servizio 118. Il soccorritore \"volontario\", da normativa vigente, non percepisce alcuna retribuzione per la sua attivit\u00e0; sono eventualmente previsti solo rimborsi spese giustificabili (es. costi di trasferimento da e per l'associazione) o una contribuzione per i pasti; normalmente il soccorritore volontario presta servizio in orario non lavorativo (notte, week end, festivi, ecc.), rispettando comunque un minimo di turni obbligatori stabiliti dalla propria associazione. Il soccorritore dipendente \u00e8 invece regolarmente assunto dall'associazione volontaria, cooperativa, societ\u00e0 privata o ente pubblico.\nRequisiti e formazione.\nNel sistema italiano gli standard relativi alla formazione del personale che opera sulle ambulanze in qualit\u00e0 di soccorritore, alle procedure e alle qualifiche sono come gi\u00e0 detto in precedenza solitamente stabiliti a livello regionale, bench\u00e9 si possano incontrare lievi differenze anche a livello delle singole centrali operative, solitamente di carattere provinciale.\nIn genere l'abilitazione a svolgere il ruolo di soccorritore \u00e8 valida solamente all'interno della regione o provincia da dove si \u00e8 conseguita e infatti, salvo casi particolari, se un soccorritore desidera prestare servizio presso un'altra regione dovr\u00e0 ripetete tutto o parte del previsto iter formativo. In alcune regioni \u00e8 possibile prestare attivit\u00e0 di soccorso per periodi limitati di tempo utilizzando la propria abilitazione, tipicamente durante i periodi di vacanze estive o invernali e ad integrazione sui mezzi di soccorso di personale locale.\nI requisiti per l'ammissione ai corsi degli aspiranti soccorritori variano per ogni singola associazione e quindi non esiste uno standard nazionale o regionale; tipicamente \u00e8 richiesta comunque la maggiore et\u00e0 e la comprovata buona condotta morale e civile.\nAlcune associazioni prevedono anche la presenza di ragazzi minorenni, da destinare ad attivit\u00e0 estranee al soccorso vero e proprio, come ad esempio le raccolte fondi o servizi di rappresentanza.\nCome gi\u00e0 detto la formazione, la durata dei corsi e l'addestramento dei soccorritori in Italia variano da regione a regione. Tipicamente l'aspirante soccorritore dovr\u00e0 seguire uno o pi\u00f9 corsi di durata variabile (dalle 30 alle 200 ore), intervallando lezione teoriche e pratiche in aula con istruttori certificati dalla locale CO118, ad un tirocinio pratico sui mezzi di soccorso, uscendo come \"Allievo\" sui servizi 118, spesso come quarto membro dell'equipaggio.\nDurante il corso il soccorritore viene addestrato a compiere tutte quelle manovre di soccorso ed assistenza definite di \"base\", secondo le linee guida locali ed ai protocolli internazionali BLS/BLSD, PBLS, PHTLS. Il soccorritore italiano, in quanto figura tecnica e quindi non sanitaria non pu\u00f2 effettuare manovre, definite \"invasive\" o somministrare farmaci di alcun tipo, con l'unica eccezione dell'ossigeno. Pu\u00f2 invece utilizzare il DAE (defibrillatore semiautomatico esterno) e tale abilitazione \u00e8 inclusa nel corso di base o aggiunta in seguito, al termine dello stesso. In Italia la pratica di manovre invasive nell'emergenza extraospedaliera \u00e8 infatti riservata al solo personale sanitario, cio\u00e8 a medici e infermieri.\nQualificazione giuridica.\nUn soccorritore, solo e soltanto durante lo svolgimento della propria attivit\u00e0 di soccorso qualificata come servizio pubblico, pu\u00f2 essere definito un incaricato di pubblico servizio. A tal proposito \u00e8 tutelato da violazioni, minacce e resistenze che potrebbe subire mentre compie il proprio lavoro, al pari di un pubblico ufficiale. Il soccorritore se incaricato di pubblico servizio ha ovviamente anche il dovere di rimanere disponibile e di soccorrere ogni persona in stato di necessit\u00e0, dandone eventuale comunicazione alla centrale operativa. In caso di inosservanza i soccorritori possono essere accusati di reati quali l'interruzione di pubblico servizio ed omissione di soccorso.\nLa qualifica di \"soccorritore\" \u00e8 definita a livello nazionale, ma \u00e8 solo a livello regionale che vengono definiti gli standard formativi ed organizzativi.\nPer la legge italiana, in ogni caso, il soccorritore non \u00e8 un professionista sanitario, come spesso nella cultura di massa si ritiene erroneamente, confondendolo con la figura anglosassone di Paramedico: ma un semplice operatore tecnico non sanitario, che pu\u00f2 essere grossomodo paragonato alla figura Statunitense dell'EMT di livello B (molto lontana dalla figura del EMT Paramedico).\nRuoli e Qualifiche\nContrariamente a quanto avviene in altri Stati, in Italia non esistono diversi \"livelli\" professionali univoci caratterizzati da diversa formazione (come avviene ad esempio negli USA) e competenze, ma spesso un unico livello formativo per tutti i soccorritori di emergenza.\nAll'interno per\u00f2 di un equipaggio 118 di un MSB, vi ci sono diversi ruoli e qualifiche, spesso assegnati per anzianit\u00e0 associativa e di servizio, oppure dopo il superamento di corsi mirati e aggiuntivi organizzati dalla propria associazione o da enti esterni.\nI differenti ruoli dei soccorritori italiani sono i seguenti:\nNella maggior parte delle realt\u00e0 ogni componente della squadra, a parte il tirocinante, \u00e8 stato formato all'utilizzo del DAE e dell'ECG. Questo \u00e8 dettato dal fatto che \u00e8 necessario che tutti i soccorritori presenti sull'ambulanza abbiano di base la stessa formazione per qualsiasi evenienza. Sar\u00e0 poi il caposquadra/equipaggio/servizio, che coordiner\u00e0 l'evento, a dividere i ruoli all'interno dell'equipaggio.\nL'equipaggio di emergenza minimo \u00e8 definito a livello nazionale in due soccorritori, tipicamente autista-soccorritore e caposquadra. Tuttavia ulteriori normative sono definite a livello regionale e per questo, in alcune realt\u00e0, i soccorritori a bordo vanno da un minimo di tre ad un massimo di quattro elementi (in questo caso, il regolare equipaggio di tre persone \u00e8 integrato da un quarto componente, solitamente un allievo).\nCroce Rossa Italiana.\nNella Croce Rossa Italiana esiste un percorso simile a quello sopra citato: dopo aver frequentato un corso di formazione durante il quale apprendono la storia della Croce Rossa, elementi di Diritto Internazionale Umanitario e di primo soccorso, ed aver quindi conseguito il BASE (ex brevetto europeo BEPS), i volontari possono frequentare il corso di specializzazione per il soccorso in emergenza, il corso TSSA (ex PSTI, gi\u00e0 OTI-OSES); questo corso, unitamente alla certificazione regionale, consentir\u00e0 loro dopo un periodo di tirocinio a bordo delle ambulanze di svolgere attivit\u00e0 in convenzione quale il 118. Pu\u00f2 prestare servizio di emergenza tutto il personale della Croce Rossa che abbia svolto tali corsi e sia in possesso della certificazione regionale.\nStati Uniti d'America.\nNel sistema statunitense gli standard per quanto riguarda il soccorso pre-ospedaliero sono definiti a livello dei singoli stati, bench\u00e9 debbano rispondere comunque alle normative nazionali.\nGli EMT (\"Emergency Medical Technician\") si dividono in quattro categorie a seconda della formazione ricevuta, che pu\u00f2 variare dalla formazione di base a quella pi\u00f9 avanzata di paramedico:"}
{"id": "1718545", "revid": "767487", "url": "https://it.wikipedia.org/wiki?curid=1718545", "title": "Ramiers", "text": "Ramiers \u00e8 un gruppo di edifici situati nei pressi di Cap-Hait\u00efen, nel Dipartimento del Nord di Haiti. Insieme alla Cittadella e al Sans Souci forma un patrimonio dell'umanit\u00e0 dell'UNESCO dal 1982. Queste tre parti formano il Parco Storico Nazionale.\nDescrizione.\nGli edifici sono stati costruiti da Henri Christophe, in seguito autoproclamatosi re Enrico di Haiti. Gli edifici di Ramiers rappresentano uno dei simboli nazionali della libert\u00e0, essendo i primi costruiti dagli schiavi neri che avevano riconquistato la libert\u00e0."}
{"id": "1718555", "revid": "80339", "url": "https://it.wikipedia.org/wiki?curid=1718555", "title": "Belaja (affluente dell'Anadyr')", "text": "La Belaja () \u00e8 un fiume della Russiaestremo-orientale], affluente di sinistra dell'Anadyr'; nel suo alto e medio corso \u00e8 conosciuto con il nome di Jurumkuveem (\u042e\u0440\u0443\u043c\u043a\u0443\u0432\u0435\u0435\u043c). Scorre nel \"rajon\" Anadyrskij, nella \u010cukotka.\nNasce dall'altopiano dell'Anadyr', scorrendo con direzione mediamente meridionale dapprima in ambiente montano, successivamente in una regione pianeggiante con larghe zone paludose, drenando una valle compresa fra il suddetto altopiano dell'Anadyr' e i monti Pekul'nej a oriente; sfocia nell'Anadyr' nel suo basso corso. I principali affluenti sono Bol'\u0161oj Pykarvaam, \u010caavaam e Bol'\u0161aja Osinovaja da sinistra, \u0116nmyvaam da destra.\nIl fiume scorre in una zona dal clima rigidissimo, che provoca lunghi periodi di congelamento delle acque (mediamente, da fine ottobre-primi di novembre agli inizi di giugno); vista tale situazione, si riscontra un'estrema rarefazione dei centri abitati lungo il suo corso, l'unico villaggio di un certo rilievo \u00e8 Ust'-Belaja situato alla confluenza con l'Anadyr'."}
{"id": "1718556", "revid": "486946", "url": "https://it.wikipedia.org/wiki?curid=1718556", "title": "Yurumkuveem", "text": ""}
{"id": "1718557", "revid": "123536905", "url": "https://it.wikipedia.org/wiki?curid=1718557", "title": "Palazzo Salviati-Quaratesi", "text": "Palazzo Salviati-Quaratesi, detto anche palazzo Salviati dell'Isola delle Stinche, si trova in via Ghibellina 102, angolo via Palmieri 2r-4r, a Firenze. Ha inoltre un corpo di fabbrica attiguo (\"Strozzi\"), facente parte dello stesso complesso, ai numeri 104r-108r di via Ghibellina.\nStoria e descrizione.\nSi tratta di uno degli esempi pi\u00f9 interessanti in citt\u00e0 di palazzo di transizione fra lo stile delle case torri e dei \"palagi\", rispetto alle residenze signorili vere e proprie.\nLa grande fabbrica si propone, con il grande fronte su via Ghibellina, come costituita da due corpi ben differenziati. Il pi\u00f9 antico \u00e8 l'imponente edificio posto d'angolo, di origine trecentesca, che ha i caratteri della residenza di famiglia mercantile (i Salviati erano infatti una delle famiglie pi\u00f9 attive nel commercio) ed \u00e8 organizzato su sei assi che si elevano per tre piani. Il severo paramento in pietra forte, seppure variamente ampliato e trasformato nei secoli XVI e XVII, mostra un bugnato sporgente al piano terra e al primo piano, mentre ai piani superiori, dove si aprono monofore centinate sottolineate da cornici marcapiano, le pareti presentano il filaretto. Ancora visibili sono alcune buche pontaie e gli \"erri\" di rinforzo in ferro. L'insieme ha un aspetto severo, alleggerito solo in un'epoca successiva dalla loggetta all'ultimo piano. Ricorrono pi\u00f9 volte gli scudi con l'arme della famiglia Salviati (bandato doppiomerlato d'argento e di rosso), antica proprietaria, rispettivamente due per lato, forse a segnare le originarie dimensioni della fabbrica. Il tutto \u00e8 coronato da un'altana quattrocentesca a colonne d'ordine dorico. H, con al pian terreno delle aperture ad archi ribassati dove erano presenti fondachi (e infatti tutt'oggi vi si trovano delle attivit\u00e0 commerciali).\nNel Seicento fu prima dei Franceschi (dal 1648), quindi degli Strozzi (dal 1662). Questi ampliarono la propriet\u00e0 sempre sul fronte di via Ghibellina, determinando la porzione dove ora \u00e8 il monumentale portone d'accesso all'intero edificio (essendo la successione di fornici del precedente tutti occupati da esercizi commerciali segnati dai nn. 134r-138r), incorniciato da bugne rilevate e coronato dall'arme della famiglia (d'oro alla fascia di rosso caricata di tre crescenti volti in banda d'argento). La propriet\u00e0 pass\u00f2 poi nell'Ottocento ai Quaratesi.\nOltrepassato il portone si apre un grandioso atrio dal quale si accede, sulla sinistra, allo scalone, sempre riferibile agli interventi seicenteschi, che porta ai vari piani dell'edificio antico. Sul fondo dello stesso atrio sono invece due cancelli in ferro particolarmente elaborati (e di notevole bellezza), oltre ai quali \u00e8 un largo spazio tenuto a giardino: su questo si aprono vari ambienti, in parte con decorazioni pittoriche della prima met\u00e0 dell'Ottocento.\nLa facciata \u00e8 stata restaurata nel 1935, nel 1955 e, parzialmente, dopo l'alluvione del 1966. A questi restauri \u00e8 da riferire il riposizionamento della maggior parte dei ferri da facciata, compresi gli erri presenti al secondo piano. Interessanti sono i portafiaccola a forma di dragone, forse aggiunti dagli Strozzi ispirandosi ai bronzi del Caparra di palazzo Strozzi.\nIl palazzo appare nell'elenco redatto nel 1901 dalla Direzione Generale delle Antichit\u00e0 e Belle Arti, quale edificio monumentale da considerare patrimonio artistico nazionale.\nPietra d'inciampo.\nNel gennaio 2020 e stata collocata, davanti all'ingresso al n. 102, una pietra d'inciampo, dedicata a David Genazzani, nato nel 1907, arrestato il 19 maggio 1944, deportato al campo di Auschwitz e assassinato il 10 maggio 1945 a Buchenwald."}
{"id": "1718570", "revid": "1543377", "url": "https://it.wikipedia.org/wiki?curid=1718570", "title": "Cratere di Kursk", "text": "Il cratere di Kursk \u00e8 un cratere meteoritico situato in Russia, nei pressi di Kursk, localit\u00e0 da cui prende il nome. Il cratere non \u00e8 visibile in quanto \u00e8 totalmente sepolto sotto la superficie del suolo.\nIl cratere ha un diametro di 5,5 km e un'et\u00e0 stimata in 250 \u00b1 80 milioni di anni (Permiano)."}
{"id": "1718574", "revid": "46291", "url": "https://it.wikipedia.org/wiki?curid=1718574", "title": "Zostera", "text": "Zostera \u00e8 un genere di piante acquatiche appartenente alla famiglia delle Zosteraceae.\nDescrizione.\nLe piante di questo genere sono caratterizzate dalle lunghe foglie nastriformi con bordo liscio nel settore apicale (differenza da \"Cymodocea nodosa\" che invece ha il bordo dentellato), ogni fascio porta da 2 a 8 foglie. Le nervature sono parallele. I rizomi sono sottili e le radici poco robuste.\nSi tratta di specie monoiche, i fiori sono prodotti in primavera, l'infiorescenza \u00e8 uno spadice coperto parzialmente da una brattea.\nBiologia.\nLa riproduzione avviene sia sessualmente che asessualmente. In genere la moltiplicazione asessuale, mediante stoloni, \u00e8 molto pi\u00f9 comune.\nDistribuzione e habitat.\nQuesto genere \u00e8 ampiamente diffuso nei settori settentrionali degli oceani Atlantico e Pacifico, raggiungendo e superando il Circolo Polare Artico. Le specie di Zostera tendono a prediligere mari con salinit\u00e0 non elevata e, nei mari molto salati (come il Mediterraneo) hanno degli areali di tipo relitto essendo confinate in zone ipoaline.\nTassonomia.\nIl genere comprende le seguenti specie:"}
{"id": "1718582", "revid": "339392", "url": "https://it.wikipedia.org/wiki?curid=1718582", "title": "Kindergarten", "text": ""}
{"id": "1718584", "revid": "124289666", "url": "https://it.wikipedia.org/wiki?curid=1718584", "title": "Jakob Ernst von Liechtenstein-Kastelkorn", "text": "Biografia.\nJakob Ernst von Liechtenstein-Kastelkorn era originario di una famiglia originaria dell'Alto Adige, quella dei conti di Liechtenstein-Kastelkorn. Suoi genitori furono Franz von Liechtenstein-Kastelkorn, ambasciatore imperiale e la baronessa Katharina Pawlowska.\nJakob Ernst studi\u00f2 filosofia e giurisprudenza a Brno ed a Olomouc. Successivamente decise di intraprendere la carriera ecclesiastica, nel 1709 ricevette il canonicato di Olomouc e studi\u00f2 dal 1709 al 1712 come alunno del Collegium Germanicum a Roma, dove ottenne il dottorato in teologia. Dopo che nel 1713 ricevette l'ordinazione sacerdotale a Roma collabor\u00f2 per diversi anni con la cancelleria vescovile di Olomouc e divenne allo stesso tempo arcidiacono ad Opava. Nel 1717, dopo la rinuncia del fratello, divenne canonico della cattedrale di Salisburgo, dove divenne prevosto del Capitolo.\nVescovo di Seckau.\nJakob Ernst von Liechtenstein-Kastelkorn divenne il successore di Leopold Anton von Firmian, arcivescovo di Salisburgo, all'episcopato di Seckau. La consacrazione a vescovo gli fu impartita il 14 marzo 1728 direttamente dal suo predecessore nell'incarico.\nAllo stesso tempo egli divenne vicario generale dell'arcivescovo di Salisburgo per i distretti della Marca di Stiria e di Wiener Neustadt.\nVescovo di Olomouc.\nAlla morte dell'arcivescovo di Olomouc Wolfgang Hannibal von Schrattenbach, il capitolo della cattedrale locale lo scelse quale successore al soglio episcopale l'11 ottobre 1738. La conferma papale gli pervenne il 26 gennaio 1739.\nDopo l'occupazione prussiana di Olomouc del 1742, cre\u00f2 molti posti di lavoro per gli abitanti locali. Il 12 maggio 1743 incoron\u00f2 Maria Teresa d'Austria nel Duomo di Praga col titolo di Regina di Boemia.\nPrincipe-arcivescovo di Salisburgo.\nAlla morte dell'arcivescovo salisburghese Leopold Anton von Firmian il capitolo della cattedrale lo elesse il 13 gennaio 1745 quale suo successore.\nAlla sua morte venne sepolto nella cripta della Cattedrale di Salisburgo.\nGenealogia episcopale.\nLa genealogia episcopale \u00e8:"}
{"id": "1718588", "revid": "116826265", "url": "https://it.wikipedia.org/wiki?curid=1718588", "title": "Sherwin B. Nuland", "text": "Fu inoltre insegnante di bioetica e medicina alla University School of Medicine di Yale, dove aveva conseguito la laurea in medicina. \u00c8 l'autore di \"How We Die\" (\"Come moriamo\"), vincitore del National Book Award. Scrisse articoli per \"The New Yorker\", \"The New York Times\", \"The New Republic\", \"Time\" e per la \"New York Review of Books\".\nBiografia.\nNuland nacque nel Bronx, New York City, nel dicembre del 1930, figlio di genitori ebrei immigrati, Meyer e Vitsche Nudelman. Sebbene cresciuto in una famiglia ebrea ortodossa, Sherwin si considerava agnostico pur frequentando la sinagoga.\nSherwin si laure\u00f2 alla New York University e alla School of Medicine di Yale, dove complet\u00f2 anche un internato (Medicine Residency) in chirurgia. Visse a lungo in Connecticut con la sua seconda moglie Sarah. Ebbe quattro figli, due dal primo matrimonio, due dal secondo: era padre di Victoria Nuland, ambasciatrice degli U.S.A. alla NATO.\nNel 2001, alla conferenza del TED, resa pubblica solo nell'ottobre del 2007, Nuland parl\u00f2 della sua grave depressione e dei suoi pensieri ossessivi, risalenti all'inizio degli anni settanta, probabilmente provocati dalla sua infanzia difficile e dalla fine del suo primo matrimonio. Poich\u00e9 il trattamento farmacologico non aveva dato risultati, era stata programmata una lobotomia, ma il suo medico curante sugger\u00ec invece una Terapia elettroconvulsivante, che lo port\u00f2 alla guarigione definitiva.\nNuland mor\u00ec di cancro alla prostata il 3 marzo 2014, in casa propria."}
{"id": "1718589", "revid": "15440760", "url": "https://it.wikipedia.org/wiki?curid=1718589", "title": "Shiba Luohan Shou", "text": ""}
{"id": "1718590", "revid": "120793865", "url": "https://it.wikipedia.org/wiki?curid=1718590", "title": "Majn", "text": "Il Majn () \u00e8 un fiume della Russia estremo-orientale (\u010cukotka), affluente di destra dell'Anadyr'.\nNasce dai monti della Pen\u017eina, catena laterale dei pi\u00f9 vasti monti dei Coriacchi, emissario del lago Majnskoe, scorrendo con direzione mediamente nord-orientale in una regione piuttosto accidentata ad eccezione del basso corso che fluisce in un'ampia zona pianeggiante spesso paludosa, dividendosi in numerosi bracci secondari; sfocia nell'Anadyr' nel suo medio corso.\nIl fiume scorre in una zona dal clima rigidissimo, che provoca lunghi periodi di congelamento delle acque (mediamente, da met\u00e0 ottobre alla fine di maggio) e la estrema rarefazione dei centri abitati lungo il suo corso."}
{"id": "1718592", "revid": "80339", "url": "https://it.wikipedia.org/wiki?curid=1718592", "title": "Mayn", "text": ""}
{"id": "1718593", "revid": "287204", "url": "https://it.wikipedia.org/wiki?curid=1718593", "title": "M\u00f6ll", "text": "Il M\u00f6ll \u00e8 un fiume dell'Alta Carinzia, affluente di sinistra della Drava. Nasce ai piedi del Gro\u00dfglockner, la montagna pi\u00f9 alta dell'Austria, a 2.500 metri e dopo un corso di 84 chilometri sfocia nella Drava presso M\u00f6llbr\u00fccke.\nSul fiume vengono praticatri il kayak ed il rafting."}
{"id": "1718597", "revid": "712828", "url": "https://it.wikipedia.org/wiki?curid=1718597", "title": "Reverse Mountain", "text": ""}
{"id": "1718600", "revid": "1573940", "url": "https://it.wikipedia.org/wiki?curid=1718600", "title": "Jueyuan", "text": "Jueyuan (\u89c9\u8fdc) \u00e8 un personaggio delle arti marziali cinesi vissuto a cavallo della fine dell'epoca della dinastia Song meridionale e gli inizi della dinastia Yuan. Da alcuni \u00e8 collocato nel lignaggio dello Shaolinquan in epoca della dinastia Ming . \u00c8 considerato l'Antenato del Rinascimento di Shaolin (Zhongxing Zhi Zu,\u4e2d\u8208\u4e4b\u7956) perch\u00e9 la tradizione vuole che egli fosse un grande conoscitore di svariati sistemi di pugilato e che abbia riordinato la pratica marziale di Shaolin secondo i precetti religiosi Buddisti. In particolare gli \u00e8 attribuita l'espansione dei Luohan Shiba Shou in 72 tecniche.\nSecondo una tradizione orale ripresa nel 1911 dal testo Shaolin zongfa, egli viaggi\u00f2 insieme a Bai Yufeng nella citt\u00e0 di Lanzhou nel Gansu dove si incontrarono con Li Sou (\u674e\u53df), un esperto di Hongquan, per poi fare ritorno al tempio Shaolin dove le 72 tecniche divennero 170 e dove essi crearono il Wuxingquan.\nJueyuan \u00e8 poi anche un personaggio dei romanzi epici marziali Shen Diao Xia Lu (\u795e\u96d5\u4fe0\u4fb6) e Yitian Tulong Ji (\u501a\u5929\u5c60\u9f8d\u8a18)."}
{"id": "1718601", "revid": "712828", "url": "https://it.wikipedia.org/wiki?curid=1718601", "title": "Raftel", "text": ""}
{"id": "1718606", "revid": "110157", "url": "https://it.wikipedia.org/wiki?curid=1718606", "title": "Norton 360", "text": "Norton 360 \u00e8 un software di sicurezza sviluppato dalla Symantec, che comprende, oltre alla funzione di antivirus fornita dalla maggior parte dei software Norton, anche un'utility di manutenzione del pc, di deframmentazione disco, pulizia disco, backup e tante altre funzioni che aiutano l'utente a mantenere in buono stato il pc.\nIl software \u00e8 distribuito in modalit\u00e0 download (scaricandolo dal sito), su dischetto e in versione OEM gi\u00e0 preinstallato sul computer.\nVersioni.\nVersione 1.\nLa versione 1 del software \u00e8 uscita il 26 febbraio 2007 ed \u00e8 la prima versione di Norton a usare il sistema SONAR di Symantec.\nIl backup poteva essere salvato su CD, DVD o hard disk.\nLo spazio necessario in Windows Vista era di un processore da 800\u00a0MHz, 512 MB di RAM, e 300 MB di spazio libero su disco. In Windows XP invece sono richiesti 300 megahertz di processore, 256 megabyte di RAM e 300 MB di spazio libero su disco fisso.\nVersione 2.\nLa versione 2 del software \u00e8 uscita il 3 marzo 2008.\nOltre ai CD, ai DVD e all'hard disk il backup poteva essere effettuato su Blu-Ray e su DVD ad alta qualit\u00e0 (HD DVD).\n\u00c8 la prima versione che utilizza Norton Identy Safe per autentificarsi sul sito di Norton.\nVersione 3.\nLa versione 3 del software \u00e8 uscita il 4 marzo 2009 ed include Norton Safe Web. Norton Safe Web include un messaggio in Internet Explorer e Mozilla Firefox che comunica se un sito \u00e8 sicuro o meno.\nVersione 4.\nPenultima versione del software, uscita il 17 febbraio 2010. In questa versione si trovano parecchie novit\u00e0 rispetto alla precedente versione anche in veste grafica.\nVersione 5.\nDistribuita nel febbraio 2011. Essa comprende anche il controllo alle mail, ai messaggi di chat e altro.\nVersione 6.\nLa versione beta \u00e8 stata distribuita a ottobre/novembre 2011. La versione 6 (definitiva) \u00e8 stata distribuita anche in aggiornamento download nel febbraio 2012."}
{"id": "1718613", "revid": "367445", "url": "https://it.wikipedia.org/wiki?curid=1718613", "title": "Leopoldo Antonio Eleuterio Firmian", "text": "Dal 1718 vescovo di Lavant e dal 1724 vescovo di Seckau, nel 1727 \u00e8 stato promosso alla sede metropolitana di Salisburgo. \u00c8 conosciuto come \"Leopoldo I\" a Levant ed a Salisburgo e come \"Leopoldo II\" a Seckau.\nBiografia.\nLeopoldo Antonio Eleuterio Firmian proveniva da una famiglia dell'aristocrazia trentino-tirolese, che aveva la propria sede a Castel Firmiano (Sigmundskron), presso Bolzano, a Mezzocorona e a Trento. Egli era figlio del barone Francesco Guglielmo Firmian e della contessa Maddalena Vittoria Thun. Suo zio fu Giovanni Ernesto Thun, vescovo di Seckau dal 1679 al 1687 e principe-arcivescovo di Salisburgo dal 1687 al 1709.\nEgli studi\u00f2 presso il collegio dei Gesuiti del Tirolo divenendo membro \"domicellarius\" delle cattedrali di Trento e Salisburgo nel 1694, divenne successivamente membro del Collegio Pontificio di sant'Apollinare a Roma dove ricevette la consacrazione sacerdotale nel 1707 e dove stette sino al 1709, tornando nuovamente poi a Salisburgo. Nel 1713 divenne arciprete di Salisburgo e nel 1714, decano della cattedrale.\nNel 1718 venne nominato da papa Clemente XI vescovo di Lavant, la cui consacrazione avvenne il 22 maggio 1718 per mano dell'arcivescovo di Salisburgo, e nel 1724, Benedetto XIII lo nomin\u00f2 anche vescovo di Seckau. Nel 1727 venne nominato consigliere segreto dell'imperatore e vescovo di Lubiana, poco prima della morte dell'arcivescovo di Salisburgo. Il 4 ottobre 1727 venne eletto arcivescovo di Salisburgo a gran voce. Nel 1738 venne onorato dal papa Clemente XII del titolo di \"Eccelso\", per gli ampi meriti riconosciuti nell'azione di governo. Sotto il suo vescovato si svilupp\u00f2 a Salisburgo un importante gruppo cattolico riformatore, formato da personaggi come il nipote Carlo Giuseppe di Firmian e il giurista Carlo Antonio Martini.\nIl 22 ottobre 1744 Leopoldo Antonio Eleuterio Firmian mor\u00ec presso il castello di Leopoldskron e venne sepolto nella cripta della cattedrale di Salisburgo.\nAttivit\u00e0.\nL'arcivescovo von Firmian pose quale proprio obiettivo l'ostentazione del potere e della gloria della Chiesa cattolica. La minoranza protestante che viveva nelle sue diocesi venne presa sempre meno in considerazione (in particolare una grande concentrazione di protestanti viveva a Pongau). Sotto il suo vescovato circa 20.000 persone di confessione luterana furono costrette ad abbandonare la diocesi e le loro case e a trasferirsi in territori protestanti, in particolare in Prussia.\nDopo questi fatti, Firmian divise la diocesi di Salisburgo in quattro aree di missione affidate a quattro ordini monastici: Agostiniani, Cappuccini, Benedettini e Francescani.\nGenealogia episcopale.\nLa genealogia episcopale \u00e8:"}
{"id": "1718614", "revid": "1305772", "url": "https://it.wikipedia.org/wiki?curid=1718614", "title": "Giovanna del Portogallo", "text": "Giovanna del Portogallo si pu\u00f2 riferire a due principesse della casa d'Aviz e una della casa di Trast\u00e1mara:"}
{"id": "1718618", "revid": "144796", "url": "https://it.wikipedia.org/wiki?curid=1718618", "title": "Diocesi di Lavant", "text": ""}
{"id": "1718623", "revid": "287204", "url": "https://it.wikipedia.org/wiki?curid=1718623", "title": "Azat (fiume)", "text": "LAzat (armeno: \u0531\u0566\u0561\u057f) \u00e8 un fiume armeno. Nasce nella provincia di Ararat, e si dirige a sud-ovest prima di gettarsi nell'Aras (riva sinistra).\nPatrimonio dell'umanit\u00e0.\nLa parte alta della valle che contiene il fiume ospita il Monastero di Geghard ed altri edifici che, nel loro complesso, formano un patrimonio dell'umanit\u00e0 dell'UNESCO fin dal 2000.\nPer la precisione si tratta delle vicinanze del villaggio di Goght, nella provincia di Kotayk."}
{"id": "1718625", "revid": "144796", "url": "https://it.wikipedia.org/wiki?curid=1718625", "title": "Diocesi di Laibach", "text": ""}
{"id": "1718628", "revid": "438678", "url": "https://it.wikipedia.org/wiki?curid=1718628", "title": "The Trick to Life", "text": "The Trick to Life \u00e8 l'album di debutto della band indie rock anglo-svedese The Hoosiers. \u00c8 stato pubblicato in Inghilterra il 22 ottobre 2007. Da questo album sono stati estratti i singoli \"Worried About Ray\", \"Goodbye Mr A\", \"Cops and Robbers\" e \"Run Rabbit Run\"."}
{"id": "1718631", "revid": "2184761", "url": "https://it.wikipedia.org/wiki?curid=1718631", "title": "Scommettiamo che...?", "text": "Scommettiamo che...? \u00e8 stata una trasmissione televisiva andata in onda su Rai 1 dal 1991 al 1996, in seguito riproposta con alcune varianti, sempre su Rai 1 nel 1999, 2001 e 2003 e su Rai 2 nel 2008.\nIl 17 maggio 2018, dopo 10 anni, la trasmissione ritorna nei palinsesti con il titolo \"Vuoi scommettere?\" e viene trasmessa da Canale 5 e condotta da Michelle Hunziker con la partecipazione di sua figlia Aurora Ramazzotti nel ruolo d'inviata.\nIl programma.\nIl programma, curato e diretto da Michele Guard\u00ec, si basava sul format ZDF \"Wetten, dass..?\" e vedeva in ogni puntata diversi concorrenti sottoporsi a varie prove di cultura e abilit\u00e0. In studio, alcuni ospiti vip, scommettevano sulla riuscita di tali prove.\nNelle prime edizioni, fatta eccezione della quarta, una scommessa riguardava anche il pubblico da casa che veniva invitato a raggiungere il Teatro delle Vittorie, portando con s\u00e9 determinati oggetti (es. volanti o antenne TV), oppure giungendo vestiti in maniera particolare, ad esempio con una muta da sub. Se si riusciva a raggiungere il numero richiesto, una persona del pubblico, scelta ad inizio serata, veniva costretta a fare una doccia in pubblico: in caso contrario, spettava ai conduttori prestarsi alla penitenza.\nEdizioni.\n1\u00aa edizione - primavera 1991.\nLa prima edizione, condotta da Fabrizio Frizzi con la partecipazione di Milly Carlucci, va in onda per 9 settimane, da sabato 6 aprile a sabato 8 giugno 1991. In diretta dal Teatro delle Vittorie in Roma, oltre ai due conduttori, sono presenti il maestro Gianni Mazza impegnato a dirigere l'orchestra (detta \"Orchestra Fisarmonica\") e Nino Frassica, affiancato dai comici Ngo Chai e Clemente Russo. Questi ultimi formano il gruppo de \"I veri Ricchi e Poveri\" e sono protagonisti di alcune parodie e di sketch nei quali si cimentano in improbabili scommesse; nonostante l'ovvio fallimento di queste imprese, Frassica nega sempre l'evidenza esultando \u00ab\"Riuscito!\"\u00bb. In ogni puntata oltre alle tre scommesse in teatro \u00e8 presente anche una scommessa in esterna (nella 4\u00aa puntata due), il cui commento \u00e8 affidato ogni settimana ad un inviato d'eccezione. Alla fine delle scommesse gli ospiti (tranne il vincitore della puntata che ha totalizzato il montepremi pi\u00f9 alto) devono riuscire in una scommessa per raddoppiare il montepremi. In ogni puntata inoltre il pubblico in sala \u00e8 invitato a proporre una scommessa contro la Rai. Delle tante proposte tre vengono estratte dal notaio e giudicate attraverso l'applauso dallo stesso pubblico. La scommessa pi\u00f9 applaudita viene ufficialmente proposta ai telespettatori a casa, e colui che ha fatto la proposta passa la serata sul salotto accanto agli ospiti, venendo coinvolto come testimone delle scommesse. La scommessa non prevede alcuna ricompensa ma solo una penitenza, che consiste nel fare una doccia in diretta a fine puntata. Se la scommessa viene superata spetta al concorrente del pubblico fare la doccia, viceversa se la scommessa viene persa, la doccia spetta ad uno dei membri del cast.\nIl programma ha avuto tanti ascolti e sfida sempre la messa in onda dei film proposti da Canale 5, perch\u00e9 in quell'edizione l\u00ec decide di non mandare in onda nessun variet\u00e0 il sabato sera.\nTra i valletti della trasmissione c'\u00e8 anche un giovanissimo Raoul Bova.\nNella quinta puntata la scommessa scelta fra il pubblico presente in teatro \"contro la Rai\" fu quella di far arrivare al Teatro delle Vittorie entro le 22.30 ben 851 pizze. La scommessa non venne superata, in quanto arrivarono poco pi\u00f9 di 300 pizze. La serata si concluse con la distribuzione da parte di Fabrizio Frizzi e Milly Carlucci di tali pizze a tutto il pubblico e agli addetti ai lavori.\nIn questa edizione la regia \u00e8 di Luigi Bonori, mentre l'ideatore Michele Guard\u00ec interviene come voce fuori campo in qualit\u00e0 di giudice di gara, parlando sempre in terza persona a nome de \"la Commissione\". La sigla della trasmissione \u00e8 \"Chiss\u00e0 se ce la fa\".\nSabato 4 maggio il programma non va in onda per lasciare spazio alla finale dell'Eurovision Song Contest, in onda da Roma con la conduzione di Toto Cutugno e Gigliola Cinquetti (entrambi ospiti di \"Scommettiamo che...?\" nella puntata del 27 aprile per promuovere l'evento).\nNel marzo 2018, in memoria di Fabrizio Frizzi scomparso in tale mese, la Rai ha reso disponibili sul portale RaiPlay tutte le puntate della prima stagione.\n2\u00aa edizione - primavera 1992.\nLa seconda edizione della durata di 10 puntate prende il via sabato 14 marzo e si conclude il 23 maggio 1992. Fabrizio Frizzi ha ancora il compito di presentare e commentare le scommesse in gara, mentre Milly Carlucci intrattiene gli ospiti-scommettitori sul divano.\nDa questa edizione in poi Michele Guard\u00ec firmer\u00e0 anche la regia, continuando ad intervenire fuori campo nel ruolo della Commissione.\nAlla trasmissione partecipano nel ruolo di valletti Valentina Arrigo e Carlo Bon.\nNel corso delle puntate vengono presentate anche delle scommesse realizzate in esterna, affidate ogni volta a diversi personaggi e volti della Rai. La trasmissione \u00e8 sempre realizzata nel Teatro delle Vittorie in Roma, allestito e arricchito dalle scenografie di Nico Cal\u00eca. La scenografia viene parzialmente rinnovata e vengono tolte le classiche lucine poste nella balconata della galleria tipiche delle precedenti edizioni di Fantastico. Gli ospiti presenti in studio, ricevono come ricordo della puntata, una spilla, realizzata dall'artista e orafo Gerardo Sacco.\nSabato 11 aprile 1992, in occasione dell'inaugurazione del parco di Eurodisney, la trasmissione non and\u00f2 in onda, sostituita dall'evento \"La Magica Notte di Eurodisney\", condotto sempre da Fabrizio Frizzi e Milly Carlucci.\nSabato 23 maggio la puntata dello show venne interrotta da un'edizione straordinaria del Tg1 che annunciava la morte del giudice Giovanni Falcone e della sua scorta, in quella che passer\u00e0 alla storia come la Strage di Capaci. Il conduttore Fabrizio Frizzi e il dirigente Mario Maffucci si opposero alla messa in onda della trasmissione ma finirono per cedere alle pressioni dei vertici Rai. Tale scelta, di riprendere lo spettacolo e non cedere la linea ad una nuova edizione non-stop del Tg1, come richiesto dall'allora direttore Bruno Vespa, cre\u00f2 numerose polemiche successive. Tuttavia, a met\u00e0 puntata diedero la linea ad un'edizione straordinaria del Tg1 perch\u00e9 il pubblico avesse aggiornamenti sulla situazione a Capaci.\nOspiti della prima puntata Michele Placido, Alba Parietti, Giancarlo Magalli e Bo Derek.\nTra gli ospiti di quest'edizione ci furono Alberto Sordi, Alessandro Nannini, Pino Caruso, Alain Delon e Monica Bellucci.\nNella puntata di sabato 25 aprile 1992 su cinque scommesse ne riusc\u00ec solo una e il montepremi finale fu talmente basso che alcuni milioni extra furono offerti dalla RAI.\nAnche quest'anno la sigla della trasmissione \u00e8 \"Chiss\u00e0 se ce la fa\" ma con una modifica nelle strofe specialmente in quella iniziale che descrive sotto forma di musica la prima scommessa.\nNelle prime tre puntate gli ospiti vengono chiamati prima della sigla iniziale e la sigla viene cantata durante la descrizione della prima scommessa. Dalla quarta in poi gli ospiti vengono chiamati come nell'edizione precedente durante la sigla.\nDalla quinta puntata viene tagliata la seconda strofa della sigla iniziale.\n3\u00aa edizione - autunno 1992.\nVisto il grande successo di pubblico, la trasmissione viene promossa al sabato sera autunnale, in sostituzione dello show Fantastico. La trasmissione ancora una volta condotta da Fabrizio Frizzi e Milly Carlucci, viene per la prima volta abbinata alla Lotteria Italia, e portata a un totale di 14 sabati, dal 3 ottobre al 6 gennaio.\nTra le aiutanti - vallette di questa edizione ci sono Veronica Logan e Karin Proia.\nNell'ultima puntata, le scommesse in gara, in genere finaliste delle precedenti puntate, vengono abbinate ai biglietti della lotteria. Per seguire le estrazioni delle cartoline e dei premi settimanali, legati come di consueto alla lotteria, viene realizzata una striscia quotidiana, in onda dal luned\u00ec al venerd\u00ec, intorno alle 14,00 su Rai 1. La trasmissione, dal titolo \"Prove e provini a Scommettiamo che...?\", \u00e8 condotta da Fabrizio Frizzi.\nOspiti della prima puntata sono Pippo Baudo, Gloria Zanin neo Miss Italia 1992, i fratelli Carmine e Giuseppe Abbagnale, e Raquel Welch.\nDa questa edizione viene presentata una scommessa fuori concorso abbinata allo sponsor di allora Acqua Vera la quale un concorrente che ha inviato la cartolina viene estratto per partecipare e poteva vincere fino a 25 milioni in gettoni d'oro.\nLa scommessa della doccia quest'anno viene posta sul fronte delle cartoline e le tre estratte dal notaio vengono lette in diretta e la pi\u00f9 applaudita sar\u00e0 quella della serata.\nSempre da quest'anno la puntata del 26 dicembre ospita tutti i concorrenti che hanno vinto nella gara delle scommesse col televoto, i 7 pi\u00f9 votati partecipavano nella puntata del 6 gennaio ed erano abbinati ai biglietti della lotteria estratti. E in ogni semifinale come concorrenti partecipavano dei Vip e i conduttori stessi ed il montepremi accumulato andava in beneficenza.\nIl programma batte regolarmente la concorrenza di \"Paperissima\" condotta da Ezio Greggio e Marisa Laurito su Canale 5.\nQuest'anno la sigla della trasmissione \u00e8 \"Ho vinto la lotteria\". La parte iniziale (pre - registrata) si svolge all'esterno del Teatro delle Vittorie sotto una parata di foglietti bianchi rappresentanti i biglietti della lotteria.\nLa scommessa della doccia della puntata del 28 novembre fece arrivare da Civitavecchia la banda dei bersaglieri.\n4\u00aa edizione - autunno 1993.\nLa quarta edizione, della durata di 14 appuntamenti, prende il via sabato 2 ottobre e si conclude il 6 gennaio con la consueta estrazione dei biglietti della Lotteria Italia. Insieme a Fabrizio Frizzi e Milly Carlucci, ancora una volta il maestro Gianni Mazza.\nIn questa edizione, fa il suo debutto come valletta Adriana Volpe, impegnata anche nella conduzione al fianco dello stesso Fabrizio Frizzi di \"Prove e provini a Scommettiamo che...?\".\nLa formula del programma, visto il successo, non subisce particolari modifiche, fatta eccezione della parte finale, nella quale il gioco della doccia viene sostituito da prove di abilit\u00e0, sostenute dai due conduttori e dagli ospiti presenti in studio.\nLa prima prova la sostenne Fabrizio Frizzi il quale venne messo a testa in gi\u00f9 in una vasca piena di acqua e dovette recuperare la corona della Miss Italia Arianna David, l'orologio di Giancarlo Magalli e gli occhiali di Pippo Baudo e dello stesso Frizzi.\nIn una puntata ci fu un remake della scommessa della prima edizione del 1991 Frizzi, Carlucci e Mazza vennero messi dentro una barchetta di carta e navigarono all'interno di una piscina.\nTra una scommessa e l'altra quest'anno viene inserito il gioco dello scioglilingua dove gli ospiti del divano si sfidano se uno spettatore sorteggiato riesce a dire o no lo scioglilingua. Durante la prima puntata ci fu la prima sfida allo scioglilingua tra Pippo Baudo e Giancarlo Magalli e Baudo non riusc\u00ec a far dire a nessuno lo scioglilingua perch\u00e9 una concorrente non sentiva un'altra: si supponeva che dormisse mentre gli telefonavano dallo studio.\nLa trasmissione, con una media di circa 8 milioni di spettatori per puntata, batte regolarmente la messa in onda dei film proposti da Canale 5 perch\u00e9 in quella stagione preferisce non mandare in onda nessun variet\u00e0 il sabato sera.\nNella prima puntata tra gli ospiti ci sono Ana Obreg\u00f3n (attrice che ha anche lavorato in Italia) e Ram\u00f3n Garc\u00eda, che nella primavera 1993 avevano iniziato a condutre \"Que Apostamos?\", versione spagnola di \"Scommettiamo che...?\" trasmessa con successo su TVE 1.\nNella scommessa dello sponsor il concorrente poteva vincere oltre il denaro della scommessa la medaglia dell'Europa Unita se indovinato il brano finale cantato all'inizio dal Maestro Mazza e dal corpo di ballo.\nQuest'anno la sigla della trasmissione \u00e8 \"Siamo rimasti in braghe di tela\"; tramite chromakey Frizzi e la Carlucci volano con il costume da Superman.\n5\u00aa edizione - autunno 1994.\nIl programma, nuovamente abbinato alla Lotteria Italia, va in onda dal Teatro delle Vittorie per 14 sabati, dal 1\u00ba ottobre al 6 gennaio. La trasmissione \u00e8 condotta ancora una volta da Fabrizio Frizzi e Milly Carlucci, con la partecipazione del maestro Gianni Mazza. Ad aiutare i due conduttori, troviamo la riconfermata Adriana Volpe e la new entry Stefania Orlando.\nNella parte finale della serata, ritorna la penitenza della doccia. Ospite della prima puntata, come tradizione Pippo Baudo, che per scommessa, la settimana successiva, andr\u00e0 a pulire la statua del cavallo, presente nel giardino di Viale Mazzini. Tra le scommesse pi\u00f9 curiose di questa edizione, una bicicletta a dieci posti, in grado di sfidare in velocit\u00e0 un'automobile, una signora di 68 anni, pronta a mettere a tappeto 50 persone con il karate, una prova d'abilit\u00e0 con il gioco del biliardo ed un bambino prodigio alle prese con la matematica.\nLa Lotteria, presente anche nella striscia quotidiana Prove e provini a Scommettiamo che...?, visto il buon incremento di vendita dei biglietti, aumenta nel corso delle settimane di messa in onda, il primo premio da 5 a 6 miliardi di lire.\nIn questa edizione partecipano tra gli ospiti del divano David Copperfield e Claudia Schiffer, Leslie Nielsen, Paul Belmondo, Patty Pravo e Adriano Celentano.\nNella seconda puntata durante la scommessa di un signore che riusciva ad indovinare un numero su 500 cifre, Stefano Tacconi stava discutendo con Marisa Laurito della scommessa e fu preso per un suggerimento perch\u00e9 in studio non si sent\u00ec mentre lo sentirono i telespettatori.\nDurante l'ultima puntata Michele Guard\u00ec fu tirato fuori dalla cabina di regia e condotto di peso all'interno della doccia.\nIl programma, seguito da una media di oltre 8 milioni di spettatori, batte regolarmente la concorrenza dello show La sai l'ultima? condotto da Pippo Franco e Pamela Prati su Canale 5.\nQuest'anno la sigla della trasmissione \u00e8 \"Tutta una scommessa\", in cui vengono citate alcune scommesse delle edizioni precedenti.\n6\u00aa edizione - autunno 1995.\nLa trasmissione in onda dal 7 ottobre al 6 gennaio per 14 sabati sera, \u00e8 abbinata per la quarta ed ultima volta alla Lotteria Italia, che quest'anno segna un notevole incremento nelle vendite dei biglietti, arrivando ad un totale di 32 milioni di tagliandi. Fabrizio Frizzi e Milly Carlucci sono affiancati dal maestro Gianni Mazza e dalle vallette Adriana Volpe e Valeria Pavetto.\nModifiche nella scenografia: il salotto degli ospiti viene spostato dove c'era l'orchestra e viceversa.\nTra gli ospiti della prima puntata ci fu anche Naomi Campbell.\nUna delle scommesse era abbinata allo sponsor della trasmissione: il concorrente, se indovinava, poteva vincere un'automobile.\nLa serata di sabato 4 novembre \u00e8 interrotta da un'edizione straordinaria del TG1 e TG5 che annuncia l'attentato mortale al primo ministro israeliano Yitzhak Rabin. Dopo un minuto di silenzio, seguito da una nuova edizione straordinaria del TG1 e TG5, Frizzi e Corrado annunciano che, per decisione dei vertici Rai e Fininvest, si ritiene opportuno non proseguire gli show per quella serata.\nLa formula invariata della trasmissione intanto inizia a mostrare segni di stanchezza, al punto che, per la prima volta e per tre settimane consecutive, il variet\u00e0 \"La corrida\", condotto da Corrado su Canale 5 riesce a battere in ascolti uno show Rai abbinato alla Lotteria Italia. Per tale ragione, si decide di mettere a riposo il format per qualche stagione.\nDurante l'ultima puntata un commosso Michele Guard\u00ec usc\u00ec dalla cabina di regia e and\u00f2 spontaneamente dentro la doccia. Durante i saluti finali part\u00ec un lungo applauso per Corrado, che aveva battuto il programma in ascolti per molte puntate.\nNella puntata del 6 gennaio Massimo Giletti cura i collegamenti con i monopoli di Stato per le estrazioni dei biglietti vincenti.\nIn tale edizione la sigla della trasmissione \u00e8 \"Un sogno in pi\u00f9\".\n7\u00aa edizione - autunno/inverno 1999/2000.\nLa nuova edizione in onda per 14 gioved\u00ec sera dall'11 novembre al 17 febbraio \u00e8 stata condotta da Fabrizio Frizzi con la partecipazione di Afef. L'orchestra \u00e8 diretta dal maestro Danilo Vaona. In studio sono inoltre presenti in qualit\u00e0 di vallette Cristina Cellai, Caterina Balivo, Tamara Bellocchi e Marcella Myftari.\nIl programma \u00e8 firmato da Michele Guard\u00ec con Alberto Testa, Claudio Fasulo, Tonino Quinti e Stefano Torrisi.\nIn questa edizione, a differenza del passato, i quattro ospiti famosi non si limitano a puntare sulla riuscita o meno delle imprese, ma affrontano a loro volta alcune prove di varia natura e difficolt\u00e0. Per ogni prova superata aumenta il montepremi da assegnare allo scommettitore che, alla fine della serata ottiene i maggiori consensi del pubblico a casa attraverso il televoto.\nPer ogni prova non superata invece l'ospite famoso riceve una simbolica doccetta. Il personaggio che alla fine della serata ha accumulato il maggior numero di doccette \u00e8 candidato alla doccia finale.\nFuori concorso, in ogni puntata, viene inoltre offerta la prova d'appello ai protagonisti di scommesse ritenute curiose e interessanti, presentate nelle passate edizioni del programma e non riuscite per un soffio.\nLa prima puntata in onda l'11 novembre rischi\u00f2 di saltare per una puntata speciale di \"Porta a Porta\" perch\u00e9 a Foggia ci fu un crollo di una palazzina dove ci furono molte vittime.\nQuest'anno la sigla della trasmissione \u00e8 \"Bella la vita\". Curiosit\u00e0: nel 1993 il nuovo direttore d'orchestra Vaona aveva gi\u00e0 scritto questa sigla appositamente per \"\u00bfQu\u00e9 Apostamos?\", la versione spagnola del programma, per la quale il motivo fu adottato in tutte le edizioni.\n8\u00aa edizione - primavera 2001.\nLa trasmissione in onda per 12 sabati sera dal 10 marzo al 2 giugno, lascia il Teatro delle Vittorie e approda nello Studio Nomentano 5. la conduzione \u00e8 ancora una volta affidata a Fabrizio Frizzi affiancato dalla modella argentina Valeria Mazza. In studio sono inoltre presenti l'orchestra diretta dal maestro Danilo Vaona e quattro nuove vallette, tra cui si distinguono Paola Cambiaghi e Francesca D'Auria, entrambe in seguito arruolate in altri programmi di Michele Guard\u00ec.\nIl meccanismo del gioco presenta alcuni cambiamenti. Oltre alle 4 scommesse dei concorrenti, votate come di consueto dal pubblico da casa, sono infatti, presenti anche 4 coppie composte da personaggi del mondo dello spettacolo e da scommettitori. Questi devono scommettere come sempre sulle imprese dei concorrenti in studio, ma anche cimentarsi in varie prove di cultura e abilit\u00e0. Ogni scommessa \u00e8 ambientata in una scena ispirata da un quadro famoso.\nIn ogni puntata vi \u00e8 inoltre una scommessa fuori gara. Viene infatti riproposta una delle imprese pi\u00f9 interessanti delle edizioni passate e un nuovo concorrente deve provare a superarne il record.\nLa sigla musicale \u00e8 la stessa della precedente edizione.\n9\u00aa edizione - autunno 2003.\nRicca di novit\u00e0 \u00e8 l'edizione dell'autunno 2003, in onda per 11 serate, inizialmente al marted\u00ec, in seguito al mercoled\u00ec. Il programma \u00e8 condotto da Lorella Cuccarini e Marco Columbro in diretta dagli ex capannoni della Voxson in via di Tor Cervara a Roma. Il gigantesco studio era per\u00f2 denominato dai conduttori \"Palazzo delle Scommesse\" dato che esso \u00e8 di propriet\u00e0 dell'emittente Europa 7.\nInizialmente non \u00e8 presente nessuna orchestra; successivamente essa sar\u00e0 introdotta sotto la direzione del maestro Piero Pintucci. La Cuccarini si esibir\u00e0 in un balletto in ciascuna puntata.\nLa formula e la scenografia sono molto diverse da quella delle edizioni precedenti.\nLo studio assomiglia a un grande e arioso tendone da circo, inizialmente non c'\u00e8 il divano con gli ospiti famosi (successivamente reintrodotto), ma un campione di venti scommettitori non famosi rappresentativi delle regioni italiane.\nDiversamente dal passato, i due conduttori si alternano nella conduzione delle scommesse, dunque per la prima - e ultima - volta nella storia del programma una donna commenta alcune delle imprese.\nLa Cuccarini e Columbro sono contrapposti in una sfida a suon di scommesse - riprendendo le edizioni di \"Buona Domenica\" da loro condotte - e la doccia finale \u00e8 sostituita dalle due \u00abgiare\u00bb: in una di esse c'\u00e8 dell'acqua, nell'altra delle piume; i due conduttori si posizionano ciascuno sotto la propria giara, ignari del contenuto che sar\u00e0 loro rovesciato addosso al via della \u00abCommissione\u00bb.\nLa scommessa in esterna \u00e8 sostituita da una gara tra due localit\u00e0: una stessa impresa \u00e8 affrontata in due collegamenti diversi da ciascuna delle due squadre, abbinate ai due conduttori ai fini della sfida. Gli inviati dalle piazze sono Giampiero Galeazzi (sostituito in seguito da Gianfranco Mazzoni) e Bruno Pizzul.\nLe grandi aspettative in termini di ascolto, date soprattutto dalla storica coppia di conduttori e dai grandi rinnovamenti, furono deluse a tal punto di apportare continue modifiche alla scaletta e al regolamento, cambiare il giorno settimanale della messa in onda e chiudere il programma all'undicesima puntata, ossia con una settimana d'anticipo.\nIn questa edizione non \u00e8 presente una sigla. Le puntate si aprono con un sottofondo musicale dal sapore circense; \u00e8 appena percettibile un coro che canta sempre la stessa sillaba.\n10\u00aa edizione - primavera 2008.\nLa nuova edizione, in onda per 4 mercoled\u00ec dal 7 al 28 maggio, va in onda su Rai 2 ed \u00e8 condotta da Alessandro Cecchi Paone e Matilde Brandi in diretta dal teatro 18 di Cinecitt\u00e0. La trasmissione \u00e8 firmata da Michele Guard\u00ec, Giovanna Flora e Tonino Quinti, ed ha una nuova scenografia realizzata da Mimma Aliffi. In questa edizione il logo del programma, titolo a parte, \u00e8 identico a quello della versione tedesca \"Wetten, dass...?\".\nIl programma ha avuto tanti ascolti, sfida regolarmente la messa in onda dei film proposti da Italia 1, perch\u00e9 in quell'edizione l\u00ec decide di non fare nessun variet\u00e0 il mercoled\u00ec sera.\nQuesta breve edizione appare piuttosto come un \"revival\" dello storico programma, tanto che le novit\u00e0 della precedente edizione sono tutte cancellate e si ritorna alla scaletta, al regolamento e alla struttura scenografica delle edizioni condotte da Frizzi.\nCecchi Paone conduce tutte le scommesse e interagisce molto con il divano degli ospiti, rendendo pi\u00f9 marginale il ruolo della co-conduttrice.\nIn ogni puntata si svolgono sette scommesse e si ripropone una scommessa delle precedenti edizioni. Nell'ultima puntata si rimand\u00f2 in onda una scommessa in esterna delle prime edizioni commentata da un giovanissimo Cecchi Paone in veste di inviato. Gli ospiti vip seduti sul divano si esprimono ciascuno su una sola scommessa; in caso di previsione errata l'ospite \u00e8 sottoposto a una divertente penitenza.\nIn questa edizione la direzione musicale \u00e8 di Danilo Vaona e Federico Vaona.\n\"Prove e provini a Scommettiamo che...?\".\nProve e provini a Scommettiamo che...? \u00e8 stata una trasmissione quotidiana di Michele Guard\u00ec legata a \"Scommettiamo che...?\" ed andata in onda dal 1992 al 1996 in diretta dal Teatro delle Vittorie nel periodo della Lotteria Italia. Nel programma, in onda il pomeriggio alle 14.00 per circa 40 minuti dal luned\u00ec al venerd\u00ec, il conduttore Fabrizio Frizzi, affiancato dalla seconda edizione da Adriana Volpe e Gerhard Kohlgruber, intervistava i concorrenti che avevano proposto la scommessa il sabato precedente, mostrando anche le loro imprese durante le prove. Fuori gara venivano presentate anche delle nuove scommesse, oltre che dei giochi abbinati alla Lotteria Italia.\n\"Scommettiamo che...? - Ragazzi\".\nIn occasione della maratona televisiva Telethon, nel 1994 e 1995 al pomeriggio su Rai1 venne realizzata una speciale edizione con protagonisti bambini e ragazzi alle prese con divertenti scommesse."}
{"id": "1718632", "revid": "287204", "url": "https://it.wikipedia.org/wiki?curid=1718632", "title": "Bonanni", "text": ""}
{"id": "1718634", "revid": "767487", "url": "https://it.wikipedia.org/wiki?curid=1718634", "title": "Forzante radiativo", "text": "Il forzante radiativo \u00e8 la misura dell'influenza di un fattore (ad esempio l'aumento dell'anidride carbonica o altri gas serra nell'atmosfera) nell'alterazione del bilancio tra energia entrante ed energia uscente nel sistema Terra-atmosfera. Esso \u00e8 indice del peso di un fattore nel meccanismo dei mutamenti climatici. Un forzante positivo \u00e8 associato ad un riscaldamento della superficie terrestre, mentre un forzante negativo \u00e8 associato ad un raffreddamento. \u00c8 generalmente espresso in W/m2."}
{"id": "1718638", "revid": "123586796", "url": "https://it.wikipedia.org/wiki?curid=1718638", "title": "Hoofdklasse (Suriname)", "text": "La Hoofdklasse \u00e8 il massimo livello del campionato di calcio del Suriname. \u00c8 stata inaugurata nel 1924, e oggi conta 10 squadre, che si affrontano in un girone di andata e uno di ritorno per un totale di 18 partite. Solitamente la stagione va da novembre a maggio. Il campionato \u00e8 organizzato dalla SVB.\nLa vincitrice riceve il titolo di Campione del Suriname, e partecipa alle qualificazioni del successivo Campionato per club CFU. Le ultime due classificate retrocedono in Eerste Klasse."}
{"id": "1718641", "revid": "124505823", "url": "https://it.wikipedia.org/wiki?curid=1718641", "title": "Irene di Orange-Nassau", "text": "Biografia.\nIrene \u00e8 la sorella minore dell'ex regina Beatrice dei Paesi Bassi ed \u00e8 sorella maggiore delle principesse Margherita e Cristina di Orange-Nassau. I suoi nonni materni erano il duca Enrico di Meclemburgo-Schwerin e la regina Guglielmina dei Paesi Bassi; quelli paterni il principe Bernardo di Lippe-Biesterfeld e la baronessa Armgard di Sierstorpff-Cramm.\nA causa dell'invasione dei Paesi Bassi da parte della Germania durante la seconda guerra mondiale, la famiglia reale olandese and\u00f2 in esilio in Canada, dove Irene venne iscritta alla Rockcliffe Park Public School a Ottawa. Durante la guerra, la Reale brigata olandese (la formazione dei soldati olandesi che combatterono accanto agli alleati) venne chiamata con il nome della principessa, nome mantenuto anche dopo la guerra, quando divenne il Reggimento Principessa Irene. Dopo aver studiato all'universit\u00e0 di Utrecht, and\u00f2 a Madrid per imparare la lingua spagnola.\nIl matrimonio contrastato.\nA Madrid conobbe Carlo Ugo di Borbone-Parma, figlio pi\u00f9 anziano del pretendente carlista al trono di Spagna Saverio di Borbone-Parma, duca di Parma. Nell'estate del 1963 la principessa Irene si convert\u00ec segretamente al cattolicesimo romano e la notizia arriv\u00f2 all'opinione pubblica e alla famiglia reale con una fotografia, comparsa nella prima pagina di un giornale di Amsterdam, che mostrava la principessa inginocchiata durante una messa nella chiesa cattolica dei Gerolamini (\"Los Jer\u00f3nimos\") a Madrid. A questa notizia si aggiunse quella del fidanzamento con il principe Carlo Ugo (pi\u00f9 vecchio di lei di nove anni), il che provoc\u00f2 contestazioni da parte dei protestanti e una crisi istituzionale.\nEra una tradizione costituzionale e non una legge quella che proibiva ad un cattolico di regnare sui Paesi Bassi, supportata dal Parlamento olandese dominato dai Protestanti e nata durante il Cinquecento con le guerre contro la Spagna. I timori di una dominazione cattolica erano aumentati durante i secoli per i problemi e le guerre degli Stati cattolici vicini all'Olanda. Se solo dalla met\u00e0 del Novecento gli atteggiamenti religiosi avevano iniziato a mutare (ma molto lentamente) e negli anni Sessanta i fedeli cattolici rappresentavano circa il 34% della popolazione olandese ed i partiti politici cattolici erano stati nei governi di coalizione dal 1918, .\nAd amplificare la crisi, oltre alla conversione di un membro della casa reale ed un matrimonio senza l'approvazione del Parlamento (che la principessa, allora seconda in linea di successione, sapeva non avrebbe ottenuto mai), c'era la memoria recente del sostegno del generale Francisco Franco alla Germania nazista: che la secondogenita della sovrana non solo si convertisse al cattolicesimo romano, ma si legasse pure al capo di un partito della coalizione di governo franchista, caus\u00f2 stupore e costernazione nei Paesi Bassi.\nLa regina Giuliana tent\u00f2 di impedire il matrimonio, dapprima mandando un membro del suo entourage a Madrid per convincere la principessa a non procedere con un matrimonio politicamente disastroso per la monarchia nei Paesi Bassi: la regina sembr\u00f2 aver successo e annunci\u00f2 alla radio olandese che la principessa Irene aveva acconsentito ad annullare il fidanzamento e stava per tornare in patria. Tuttavia, quando l'aeroplano arriv\u00f2 all'aeroporto di Schiphol, la principessa non era a bordo e la regina e suo marito il principe Bernardo meditarono di salire su un aereo militare olandese per andare in Spagna a parlare con la figlia. Ma il governo olandese comunic\u00f2 alla coppia reale che si sarebbe dimesso in blocco se essi avessero messo piede in Spagna: considerate le problematiche politiche ed il fatto che un monarca dalla casa d'Orange-Nassau non aveva mai visitato la Spagna, la regina non ebbe scelta e rinunci\u00f2.\nAll'inizio del 1964 la principessa Irene vol\u00f2 in Olanda assieme a Carlo Ugo e subito si svolse una riunione tra la coppia, la regina, il primo ministro Marijnen e tre ministri. Nel tentativo di guadagnare il favore pubblico per il suo matrimonio, la principessa Irene dichiar\u00f2 pubblicamente che il suo matrimonio serviva anche a combattere l'intolleranza religiosa e ci\u00f2 caus\u00f2 una divisione nell'opinione pubblica, essendo meno del 40% dell'Olanda cattolico. Nelle settimane seguenti la situazione si deterior\u00f2 quando il papa Paolo VI concesse un'udienza alla coppia a Roma: la regina inizialmente neg\u00f2 tale incontro, che per\u00f2 poco dopo avvenne. Irene perse infine il favore della maggior parte dell'opinione pubblica olandese quando comparve su un giornale olandese una foto che la mostrava ad un raduno di Carlisti in Spagna ed ella stessa dichiar\u00f2 di sostenere la politica del suo fidanzato.\nNessuno della famiglia reale e del corpo diplomatico olandese assistette al matrimonio, avvenuto nella basilica di Santa Maria Maggiore a Roma il 29 aprile 1964. Poich\u00e9 non era riuscita ad ottenere l'approvazione del parlamento per sposarsi, Irene perse il diritto alla successione al trono olandese e accett\u00f2 di vivere fuori dai Paesi Bassi.\nDopo le nozze, Irene fu molto attiva nella battaglia politica di estrema destra del marito, che tuttavia con il tempo scivol\u00f2 sempre pi\u00f9 verso posizioni di sinistra, per poi lasciare del tutto l'agone politico e rimanere solo uno dei membri del jet-set internazionale. Il principe, capo della casa di Borbone-Parma, divenne cittadino spagnolo nel 1979. I coniugi ebbero quattro figli, ma divorziarono nel 1981 ed Irene torn\u00f2 a vivere nei Paesi Bassi con i figli e si dedic\u00f2 a varie attivit\u00e0 per \"cercare se stessa\": il suo rapporto con la natura, che diceva di avere perso dall'infanzia, si intensific\u00f2 e nel 1995 pubblic\u00f2 il suo primo libro, l'opera autobiografica \"Dialoog met de natuur\", che descrive la sua filosofia.\nFamiglia.\nCarlo Ugo e la principessa Irene hanno avuto quattro figli:"}
{"id": "1718642", "revid": "677779", "url": "https://it.wikipedia.org/wiki?curid=1718642", "title": "Gatto d'Angora", "text": "Il gatto d'Angora (dalla citt\u00e0 di Ankara, in Turchia) \u00e8 un piccolo felino di razza originario della Turchia e caratterizzato da eccezionale eleganza, dal pelo lungo e sericeo, e da un carattere molto vivace, comunicativo e socievole.\nUso improprio del termine.\nAi giorni nostri il termine \"angora\" o \"gatto d'Angora\" viene talvolta ancora utilizzato, impropriamente, per indicare - come agli inizi del Novecento - gatti a pelo semilungo di origine incerta, o meticci.\nOrigini, storia e leggende.\nLe origini del gatto d'Angora sono molto antiche e si possono, forse, far risalire sino al XV secolo. Fino al 1930 si hanno solo poche notizie, sporadiche e indiziarie, mentre la storia comincia ad avere contorni nitidi dalla terza decade del XX secolo, quando il governo turco proclam\u00f2 la variante bianca tesoro nazionale e inizi\u00f2 un programma di protezione e allevamento presso gli zoo di Ankara, Smirne e Istanbul.\nAttorno a questi gatti gravitano anche molte leggende, per lo pi\u00f9 di origine turca.\nStoria antica.\n\u00c8 documentato che attorno al 1400 si tenessero in Vicino Oriente fiere alla quali partecipavano gatti a pelo semilungo da molte regioni mediterranee e asiatiche. In alcuni documenti di queste fiere si fa menzione a gatti originari della Turchia, dotati di pelo setoso e fluente. Pi\u00f9 tardi, attorno al 1600 cominciarono ad arrivare in Europa gatti a pelo lungo, quali omaggi alla nobilit\u00e0 e alle casate reali da parte di sultani turchi.\nIl Fabri de Peiresc import\u00f2 in Francia parecchi esemplari e stabil\u00ec un fiorente e rinomato allevamento verso la met\u00e0 del Seicento. I suoi gatti vennero acquistati dai reali di Francia, da Richelieu e da gran parte della nobilt\u00e0 francese. Il Della Valle in Italia tent\u00f2 un progetto simile ma non ebbe successo. Con il passare degli anni i gatti \"francesi\" spopolarono nei ceti alti di tutta Europa e approdarono anche in America. Alla fine dell'Ottocento per\u00f2 il gusto dei catofili di tutto il mondo si orient\u00f2 verso gatti pi\u00f9 rotondi e massicci e i cosiddetti angora vennero incrociati con altri gatti per creare il persiano. La nascita del persiano port\u00f2 l'angora all'estinzione in Europa e in America.\nIn Turchia la situazione era poco differente all'epoca. Il governo turco stimolato da una credenza popolare secondo cui il grande statista Ataturk si sarebbe reincarnato in un gatto a pelo semilungo bianco, dichiar\u00f2 la variet\u00e0 bianca tesoro nazionale, fece internare tutti gli esemplari negli zoo turchi e promosse un rigoroso programma di protezione e di allevamento.\nStoria moderna.\nLa riscoperta dell'angora risale circa al 1960, anni in cui alcuni allevatori americani riuscirono ad ottenere il permesso dal governo turco per esportare dei gatti dagli zoo e portarli in America. Da questi gatti cominci\u00f2 la razza poi definita \"angora turco\" per distinguerla dal \"gatto d'Angora\", nome all'epoca erroneamente utilizzato per indicare qualunque meticcio a pelo lungo.\nContemporaneamente in Inghilterra si cerc\u00f2 di ricreare la razza sia ricorrendo alla selezione degli orientali a pelo semilungo (anche noti come mandarini), che per un lungo periodo vennero anch'essi chiamati angora o British Angora. Per anni l'angora \u00e8 stato riconosciuto solo nella variet\u00e0 bianca e solo in seguito si ottenne il riconoscimento graduale delle varie colorazioni che naturalmente si presentavano dall'accoppiamento di due gatti bianchi.\nNonostante in molte fonti lo si definisca erroneamente un \"persiano bianco\", in realt\u00e0 \u00e8 proprio un gatto d'angora bianco quello che possiede e accarezza spesso il personaggio di Ernst Stavro Blofeld in vari film della serie cinematografica dedicata all'agente segreto James Bond 007.\nLeggende.\nAttorno all'angora turco si sono create molte leggende. La pi\u00f9 antica riporta che il gatto amato da Maometto fosse un gatto a pelo lungo rosso, di nome Muezza. Sembra anche che la regina di Francia Maria Antonietta avesse gatti d'Angora, e la cosa \u00e8 probabile, e che, alla vigilia della rivoluzione francese, li affid\u00f2 ad una persona fidata affinch\u00e9 li salvasse portandoli in America. Lei non li raggiunse mai, ma la leggenda narra che da quei gatti sarebbe poi nato il Maine Coon.\nInfine, la leggenda pi\u00f9 bella \u00e8 una leggenda turca. I turchi credono che vi siano alcuni gatti con particolari poteri, i \"gatti del desiderio\". Tali gatti hanno il potere di far avverare i desideri che gli vengono sussurrati all'orecchio dalle persone che essi pi\u00f9 amano.\nL'angora e la Turchia.\nIn Turchia la razza angora in quanto tale non esiste, cos\u00ec come non esistono il turco van, l'anatolian e il van kedisi. In Turchia i gatti vengono differenziati a seconda della variet\u00e0 di pelo e del colore degli occhi. Cos\u00ec il bianco ad occhi azzurri \u00e8 noto come \"Ankara kedi\", il bianco con gli occhi impari viene chiamato \"Van kedi\", il silver tabby \u00e8 detto \"Teku\", il red tabby \"Sarman\" e il gatto con colorazione van viene definito \"Kinali Kedi\". In Turchia gli unici gatti che vengono allevati di proposito negli zoo e nelle case private sono l\"'Ankara kedi\" e il \"Van kedi\", mentre gli altri sono in genere lasciati alla vita randagia.\nAspetto.\nL'angora appartiene a una razza ben definita, originaria della Turchia, e non va confuso con il Persiano. Grazioso e ricoperto da una pelliccia setosa.\nL'angora \u00e8 un gatto di media grandezza, le femmine variano tra i 3 e i 4\u00a0kg di peso, mentre i maschi non devono superare i 4,5\u20135\u00a0kg. La struttura del corpo \u00e8 leggera ed elegante, seppur muscolosa, con zampe affusolate e coda molto lunga. In particolare, le zampe anteriori sono leggermente pi\u00f9 corte delle posteriori e le spalle e le anche hanno la stessa larghezza. I piedini sono piccoli e rotondi. La testa \u00e8 affusolata e lunga, in forma di cuneo allungato.\nIdealmente si possono immaginare due piani, uno che segue la linea dritta (o quasi) del naso e l'altro che si appoggia sul sovra-testa, che deve essere piatto. Questi due piani si devono incontrare con un angolo molto ampio appena al di sopra degli occhi. Le linee delle guance devono essere dritte, cos\u00ec come i profilo. Non deve esserci 'stop' nel profilo, n\u00e9 pinch sui cuscinetti dei baffi. Il mento deve essere perpendicolare al naso e ben pronunciato. Gli occhi sono in forma di mandorla, posizionati obliquamente. Le orecchie devono essere grandi, vicine tra loro e ben erette.\nIl pelo dell'angora \u00e8 serico, sottilissimo e assolutamente privo di sottopelo. \u00c8 medio sul corpo e si allunga sulla gorgiera, sulla coda - che deve essere molto fornita - e sui calzoncini. Questi gatti non hanno il mantello definitivo fino all'anno di et\u00e0 e vi \u00e8 molta differenza tra la livrea invernale e quella estiva (molto pi\u00f9 corta). I maschi hanno una gorgiera pi\u00f9 sviluppata delle femmine.\nEsso \u00e8 agile, con pelo sottile, lucido, soffice e delicato.\nColori.\nIl colore dell'angora \u00e8 oggetto di molte discussioni. In Italia ed in Europa, oggi ci sono club indipendenti che, al contrario degli affilati FIFe, ammettono i soggetti colorati.\nL'angora nasce naturalmente in una vasta gamma di colori. Non sono generalmente riconosciuti ai fini espositivi i colorpoint, i chocolate e i lilac, mentre non si ha notizia di gatti in colori fawn, apricot, caramel e via dicendo. Sono ammessi tutti i colori degli occhi, possibilmente di colore intenso.\nStandard.\nProfilo di media lunghezza con un naso dritto, lungo, senza traccia di stop. Mento arrotondato, allineato sul medesimo piano verticale del naso.\nOssatura minuta ma solida.\nGabbia toracica stretta. Zampe pi\u00f9 lunghe dietro che davanti. Piccoli piedi rotondi\ne delicati, ornati di peli tra le dita.\nIn movimento, portata rovesciata sul dorso, la punta tocca quasi la testa.\nSemilungo sul corpo, pi\u00f9 corto sul dorso e sul muso, lungo sulla gorgiera, sotto il ventre e sulla coda. Ha tendenza a essere ondulato nella parte inferiore.\nProfilo caratteriale.\nL'angora turco \u00e8, in genere, un gatto molto affettuoso e vivace. Il suo mondo gravita attorno agli umani, coi quali vive ed ai quali dona tutta la sua dedizione ed attenzioni. Ama le novit\u00e0 e le avventure. La sua curiosit\u00e0 e voglia di vivere lo rendono il compagno ideale dei bambini, per i quali mostra una predilezione tutta particolare. Questi gatti sono molto intelligenti ed addestrabili. Spesso, si dimostrano grandi campioni in cat-agility. \u00c8 molto difficile, invece, che si facciano sopraffare dall'aggressivit\u00e0, anche nelle situazioni pi\u00f9 critiche. Questo li rende estremamente affidabili e decisamente portati per la pet-therapy.\nBench\u00e9 sia un gatto vivace, l'angora turco si adatta benissimo alla vita d'appartamento e alla convivenza con altri animali. D'altra parte, non si sente molto a suo agio con periodi prolungati di solitudine; anzi soffre, sovente, di ansia/stress da abbandono. Questi gatti sono adatti a persone che cercano, pi\u00f9 che un animale da compagnia, un compagno di vita, con cui condividere la quotidianit\u00e0, le attivit\u00e0, gli amici e le grandi scoperte. Si addice molto agli ambienti vivaci, alla persone che hanno una ricca vita personale e alle famiglie o agli ambienti con pi\u00f9 animali domestici. Richiede, per\u00f2, un po' di impegno ed \u00e8 raccomandabile dedicargli sempre attenzioni ogni giorno o dargli la compagnia di un altro animale. Questa razza di gatti sa essere molto giocherellona: amano tanto avere dei giocattoli e, a differenza di altre razze feline, quasi ipnoticamente, si dimostrano attratti, divertiti dall'acqua, specie se in movimento, sotto forma di getto, flusso o pozza.\nAlimentazione e cure.\nL'angora turco pu\u00f2 tendere ad ingrassare, ed \u00e8 una cosa che non gli dona. Occorre quindi fare un po' attenzione con le razioni di cibo. In linea generale \u00e8 bene lasciargli sempre a disposizione una ciotola di acqua fresca, e dei croccantini. Una volta al giorno occorre integrare con del cibo umido a base di carne o pesce. Il pelo di questi gatti non richiede particolari cure poich\u00e9 non forma nodi. \u00c8 sufficiente una spazzolata alla settimana (due nel periodo di muta) per rimuovere il pelo morto.\nSalute.\nGeneralmente l'angora turco \u00e8 un gatto forte e frugale che difficilmente si ammala e che ha delle capacit\u00e0 di recupero eccezionali. Come tutte le razze, e come tutti i gatti in genere pu\u00f2 soffrire di patologie ereditarie e di virus infettivi. Le patologie ereditarie gravi pi\u00f9 diffuse nella razza sono la cardiomiopatia ipertrofica (HCM) (un problema cardiaco letale) e l'atassia genetica (una malattia dei cuccioli che li porta alla morte entro i tre mesi di vita).\nUn altro grande problema \u00e8 la sordit\u00e0 ereditaria legata al colore bianco, e che pu\u00f2 presentarsi, a differenza di quanto comunemente si crede, in tutti i gatti bianchi indipendentemente dal colore degli occhi. Sono inoltre suscettibili al complesso del granuloma eosinofilico.\nAllevamento.\nPer il suo particolare carattere, l'Angora Turco non pu\u00f2 e non deve essere allevato in grandi numeri e/o separato dal contatto umano. Il contatto diretto e costante con le persone \u00e8 un presupposto per poter garantire ai gatti e ai cuccioli un corretto equilibrio psicofisico e per garantire il benessere psicologico degli animali.\nNon si applica quindi a questa razza l'utilizzo di gabbie o la segregazioni di alcuni esemplari in zone isolate quali stanze, terrazzi o balconi. Per allevare questi gatti occorre prestare molta attenzione all'aspetto caratteriale, alle malattie ereditarie (atassia e HCM, sordit\u00e0) e dermatologiche (granuloma eosinofilico). Per alcune di queste patologie esistono test affidabili o protocolli affidabili:"}
{"id": "1718644", "revid": "86343", "url": "https://it.wikipedia.org/wiki?curid=1718644", "title": "Recea Cristur", "text": ""}
{"id": "1718647", "revid": "287204", "url": "https://it.wikipedia.org/wiki?curid=1718647", "title": "Antipatro", "text": ""}
{"id": "1718648", "revid": "2221770", "url": "https://it.wikipedia.org/wiki?curid=1718648", "title": "Patrizia Panico", "text": "Grazie alle sue doti tecniche e risultati ottenuti, \u00e8 divenuta l'emblema del calcio femminile in Italia raccogliendo il testimone da Carolina Morace.\nHa vinto quattordici volte il titolo di capocannoniere della Serie A, in aggiunta al titolo di capocannoniere nella Champions League femminile 2007-2008, superando proprio la stessa Morace, ferma a 12; ha marcato quasi seicento reti, in pi\u00f9 di cinquecento incontri, con le maglie di , , , , /, e .\nHa vinto 23 titoli di club ripartiti in 10 scudetti, 5 Coppe Italia e 8 Supercoppe italiane.\nDetiene i record di presenze (204) e di reti (110) nella nazionale italiana, con cui ha vinto l'argento al campionato europeo di Norvegia e Svezia del 1997 e ha preso parte alla fase finale del campionato mondiale degli Stati Uniti del 1999.\nRitiratasi nel 2016, \u00e8 stata assistente tecnico della nazionale italiana Under-16 maschile prima di divenire ct della nazionale italiana Under-15 maschile: \u00e8 la prima donna ad allenare una rappresentativa maschile italiana.\nCarriera.\nGiocatrice.\nGli inizi.\nAppassionata di calcio fin da piccola, come sua sorella maggiore Sabrina, all'et\u00e0 di 13 anni entr\u00f2 nelle giovanili del Borussia, formazione all'epoca di serie C della periferia sudorientale romana (Grotte Celoni), con cui si mise in luce come attaccante.\nGrazie alle sue doti tecniche in un paio di stagioni fu in serie B al Valmontone.\nL'approdo alla Lazio e l'esordio in Nazionale.\nA 19 anni entr\u00f2 nella con cui esord\u00ec in serie A.\nCausa esubero nel ruolo di attaccante, tuttavia, trascorse una stagione in prestito al , nel 1995-96, stagione in cui giunsero 32 goal in campionato e la convocazione in nazionale maggiore dall'allora C.T. Sergio Guenza: l'8 aprile 1996 a Venezia Panico esord\u00ec in azzurro contro il marcando il primo goal italiano e il suo primo personale dopo appena cinque minuti di gioco.\nModena.\nCon il passaggio al Modena, nel 1997, corona il sogno di giocare in coppia con Carolina Morace, una delle pi\u00f9 forti calciatrici italiane di tutti i tempi, dalla quale erediter\u00e0 il ruolo di icona del calcio femminile nostrano. Con i colori del Modena Amadio vince scudetto e Supercoppa.\nIl ritorno alla Lazio e i mondiali statunitensi.\nNel 1998 torna a vestire la maglia della Lazio, che le regala la gioia di un altro scudetto (nel 2003), di due Coppe Italia (nel 1999 e nel 2003) e di quattro titoli consecutivi della classifica cannonieri. La staffetta tra i diversi commissari tecnici che si susseguono alla guida della nazionale (Guenza, Vatta, Facchin, Recagni e Morace) non scalfiscono il suo legame con la rappresentativa azzurra, della quale diviene ben presto capitano. Nel 1999 prende parte alla spedizione azzurra che negli Stati Uniti disputa la fase finale dei Mondiali. L'Italia pareggia con la Germania, perde con il Brasile e batte il Messico, ma torna a casa gi\u00e0 dopo il primo turno. Per lei c'\u00e8 solo la gioia di due gol (sui tre realizzati dalla formazione azzurra).\nLa crisi della Lazio: la rottura e il passaggio al Milan.\nTra il 2003 e il 2004 la Lazio - in quel periodo denominata Ad Decimum Lazio - paga con una grave crisi finanziaria i successi sportivi degli anni precedenti. Nel dicembre 2003 la dirigenza biancoceleste svincola a sorpresa 12 giocatrici della prima squadra e si affida all'organico della formazione Primavera. La Panico, vittima del \"taglio\" assieme ad altri elementi della nazionale, resta senza squadra. Medita il ritiro dall'attivit\u00e0 agonistica, ma poi decide di accasarsi al Milan, dove conclude la stagione senza primeggiare tra i bomber del campionato.\nLa seconda esperienza nel Torino.\nNell'estate 2004 torna al Torino, dove al termine della stagione 2004-2005 si riprende il titolo di capocannoniere della Serie A, un primato condiviso con Valentina Boni del . Le 32 reti della Panico non bastano per\u00f2 alla formazione granata per conquistare il campionato, con la Scudetto vinto dal Bardolino Verona davanti alla Torres. Lo stesso scenario si ripete nella stagione successiva; Panico chiude la stagione con 24 reti, maggiore realizzatrice in campionato, di due nuovamente davanti a Boni e di dieci davanti alla seconda marcatrice del Torino, Maria Ilaria Pasqui, tuttavia l'apporto dell'attaccante romana non permette alla sua squadra che di terminare al terzo posto con 46 punti, a 10 dalla capolista al suo primo titolo nazionale.\nI successi con il Bardolino.\nSolo con l'approdo al Bardolino - nella stagione 2006-2007 - torna a vincere lo Scudetto, il terzo della sua carriera, che viene condito da una Coppa Italia e dall'immancabile successo nella classifica cannonieri.\nNel 2007-08 il Bardolino, trascinato dai gol del terzetto Boni-Gabbiadini-Panico, si conferma in Italia per il secondo anno consecutivo (vincendo anche la Supercoppa italiana) e guadagna spessore in campo continentale raggiungendo le semifinali della UEFA Women's Cup, la Champions League al femminile, dove addirittura si laurea capocannoniere con nove realizzazioni, ex aequo con l'ucraina Vira Djatel e con l'islandese Margr\u00e9t L\u00e1ra Vi\u00f0arsd\u00f3ttir. Il sogno europeo della formazione veronese si spegne solo davanti ai gol del Francoforte di Birgit Prinz. Per la Panico, che in campionato vince l'ottavo titolo di capocannoniere, questa rimane comunque la migliore esperienza europea della carriera.\nLa qualificazione all'Europeo. Il passaggio alla Torres e i trionfi sardi.\nNell'ottobre 2008 due sue reti sono decisive nel doppio confronto tra la nazionale italiana e quella ceca (entrambi vinti, il primo per 1-0 e il secondo per 2-1) e permettono l'accesso all'Europeo 2009. Vince il suo quinto scudetto trionfando ancora con il Bardolino, che lascia alla fine della stagione 2008-09 per passare alla con cui vince due scudetti di fila: 2009-2010 e 2010-2011 (7\u00ba personale, 5\u00ba consecutivo), due Supercoppe italiane (2009 e 2010), la Coppa Italia 2010-2011 e il titolo di capocannoniere nel campionato di serie A 2010-2011.\nDurante l'estate del 2010 ha giocato negli Stati Uniti d'America indossando la maglia delle . Dal 2007 al 2011 ha vinto cinque campionati di fila (tre con il Bardolino e due con la Sassari Torres). In due campionati (2009-2010 e 2010-2011) giocati con la maglia della Torres, ha disputato 44 partite segnando 43 reti. Nel 2011 ha vinto il suo decimo titolo di capocannoniere della serie A negli ultimi 13 anni (nel 2004-2005 a pari merito con Valentina Boni). Il 1\u00ba luglio 2011 rinnova per un altro anno il suo contratto con la Torres.\nIl ritorno a Verona.\nNell'estate 2014 Panico ritiene conclusa l'esperienza con le isolane e decide di sottoscrivere un contratto con l', erede del Bardolino Verona, societ\u00e0 veronese con cui gioc\u00f2 dal 2006 al 2009. Alla sua stagione di ritorno con la maglia gialloblu, la 2014-2015, contribuisce a fare raggiungere alla societ\u00e0 posizioni di vertice nella classifica fin dalle prime giornate di campionato, grazie anche alla sua capacit\u00e0 di realizzazione, al termine del quale conquista il suo decimo scudetto personale e il titolo di campione d'Italia, siglando 34 reti in 25 incontri ottenendo cos\u00ec anche il titolo di capocannoniere del torneo, ritoccando a quattordici il record personale.\nIl trasferimento alla Fiorentina Women's.\nNell'agosto 2015 si trasferisce alla Fiorentina Women's, nuova realt\u00e0 del calcio cittadino e istituita come sezione femminile dell'omonimo club maschile. Alla sua stagione d'esordio Panico viene utilizzata dal tecnico Sauro Fattori in 21 dei 22 incontri giocati in campionato, contribuendo, grazie anche alle 20 reti siglate, migliore realizzatrice della squadra ma solo al quarto posto in campionato, a fare rimanere la Fiorentina nelle parti alte della classifica di Serie A 2015-2016, a tratti anche al primo posto, e sfiorare l'accesso alla UEFA Women's Champions League, sfumata all'ultima giornata, terminando al terzo posto dietro alle campionesse del e all'AGSM Verona. In Coppa Italia il percorso invece si interrompe gi\u00e0 agli Ottavi di finale per opera del San Zaccaria. Nel torneo Panico realizza le sue uniche reti, una doppietta, al , nell'incontro della prima fase eliminatoria.\nIl 16 febbraio 2016 in occasione della presentazione della finale della Champions League 2016 a Reggio Emilia Patrizia Panico (204 presenze e 110 reti in Nazionale) \u00e8 stata nominata dalla UEFA testimonial della Finale 2016. A fine anno, dopo avere collezionato 21 presenze e 20 gol, si ritira dal calcio giocato.\nAllenatrice.\nDal 2016 \u00e8 assistente allenatrice di Daniele Zoratto alla guida dell'Italia U-16 maschile; il 22 marzo 2017, complice l'assenza di Zoratto che doveva seguire un incontro della Under-19, Panico guid\u00f2 la sua prima partita a Verona contro i pari et\u00e0 della Germania.\nA giugno 2017, presso il Centro tecnico FIGC di Coverciano, ha intrapreso il corso per allenatori professionisti di 2\u00aa categoria UEFA A per abilitazione alla guida di prime squadre fino alla Lega Pro e qualsiasi squadra giovanile, nonch\u00e9 l'abilitazione di allenatore in 2\u00aa in serie A e B. Il 7 settembre seguente supera con esito positivo l'esame di fine corso.\nIl 2 luglio 2021 diventa la nuova allenatrice della , con cui firma un biennale.\nStatistiche.\nCronologia presenze e reti in nazionale.\nSecondo la FIGC, le presenze complessive in nazionale sono 204 e le reti 110. Dal sottostante elenco mancano le potenziali presenze in partite delle quali manca il referto.\nStatistiche da allenatrice.\n\"Statistiche aggiornate al 20 febbraio 2022\""}
{"id": "1718650", "revid": "599013", "url": "https://it.wikipedia.org/wiki?curid=1718650", "title": "Clarence Acu\u00f1a", "text": "Carriera.\nClub.\nDopo aver debuttato con il Club Deportivo O'Higgins nel 1994 pass\u00f2 nel 1997 all'Universidad de Chile, dove vinse due campionati, nel 1999 e nel 2000 e la Copa Chile del 2000. Fu quindi acquistato dal e quindi dal Rosario Central ma un infortunio lo tenne inattivo per un anno e mezzo, per cui torn\u00f2 in Cile, al Palestino S.A. e successivamente all'Uni\u00f3n Espa\u00f1ola, per disputare la Coppa Libertadores nel 2007, nel Deportes Concepci\u00f3n, e nel 2008, ritorna al Uni\u00f3n Espa\u00f1ola.\nNel 2010 ha giocato nel Club de Deportes La Serena con alcuni reduci dei Mondiali del 1998, tra cui Francisco Rojas, Manuel Neira e Cristi\u00e1n Casta\u00f1eda, in quel momento collaboratore tecnico di V\u00edctor Hugo Casta\u00f1eda, che in quei Mondiali fu assistente di Nelson Acosta.\nNazionale.\nHa giocato tutte le partite del Campionato mondiale di calcio 1998 tenutosi in Francia con la Nazionale cilena senza segnare e le Coppa Am\u00e9rica del 1995, 1997, 1999 e 2004."}
{"id": "1718651", "revid": "204012", "url": "https://it.wikipedia.org/wiki?curid=1718651", "title": "Sindrome di Gelineau", "text": ""}
{"id": "1718652", "revid": "2014155", "url": "https://it.wikipedia.org/wiki?curid=1718652", "title": "Carolina Matilde di Hannover", "text": "Famiglia e infanzia.\nCarolina Matilde era la pi\u00f9 giovane dei figli di Federico, Principe del Galles, e della Principessa Augusta di Sassonia-Gotha-Altenburg. Suo padre mor\u00ec improvvisamente circa tre mesi prima della sua nascita. Nacque a Leicester House a Londra, e le fu dato il titolo e l'appellativo di \"S.A.R.\" Principessa Carolina Matilde, come figlia del Principe di Galles. Entrambi i suoi nomi erano utilizzati per volere di sua zia, la Principessa Carolina, ancora in vita. La principessa fu battezzata dieci giorni dopo, nella stessa casa, dal vescovo di Norwich. I suoi padrini furono il fratello Giorgio, sua zia paterna Carolina e sua sorella Augusta. Fu allevata dalla sua severa madre lontano dalla corte inglese e veniva definita come naturale e informale; le piaceva la vita all'aria aperta e l'equitazione. Parlava italiano, francese e tedesco ed aveva una bella voce.\nMatrimonio con Cristiano.\nAll'et\u00e0 di quindici anni, Carolina Matilde lasci\u00f2 la sua famiglia per potersi recare in Danimarca e sposare il cugino, Cristiano VII di Danimarca. Le nozze ebbero luogo l'8 novembre 1766 al Palazzo di Christiansborg a Copenaghen. Suo fratello maggiore, gi\u00e0 allora re Giorgio III, era in ansia per il matrimonio, bench\u00e9 non fosse pienamente consapevole del fatto che lo sposo era mentalmente instabile.\nCarolina Matilde ebbe due figli, entrambi ufficialmente riconosciuti come prole di Cristiano VII:\nRegina.\nCarolina Matilde fu descritta come vivace e affascinante. Anche se non propriamente una bellezza, era considerata attraente. Si diceva che il suo aspetto era in grado di attirare l'attenzione degli uomini evitando al contempo la critica delle donne. Tuttavia la sua personalit\u00e0 naturale e spontanea non era popolare presso la corte danese. Fu molto legata alla sua prima dama di compagnia, Louise von Plessen, che considerava gli amici del re immorali e agiva per isolare Caroline Matilda dal marito. Ci\u00f2 non fu difficile in quanto a Carolina il marito non piaceva ().\nIl re danese fu convinto a consumare il matrimonio per il bene della successione e, dopo la nascita di un figlio, rivolse il suo interesse alla cortigiana St\u00f8vlet-Cathrine, con la quale trascorreva il suo tempo nei bordelli di Copenaghen. Carolina Matilde era scontenta del suo matrimonio, trascurata e disprezzata dal re. Allorquando la Plessen venne esiliata dalla corte, nel 1768, perse la sua confidente pi\u00f9 intima, rimanendo cos\u00ec ancor pi\u00f9 isolata.\nNel maggio 1768, Cristiano VII intraprese un lungo viaggio attraverso l'Europa, soggiornando nelle citt\u00e0 di Altona, Parigi e Londra. Durante la sua assenza, Carolina Matilde suscit\u00f2 attenzione quando cominci\u00f2 a passeggiare per Copenaghen, cosa ritenuta scandalosa, poich\u00e9 le donne regali e nobili danesi di solito si spostavano in carrozza attraverso la citt\u00e0. Carolina Matilde trascorse l'estate nel castello di Frederiksborg, per poi fare ritorno a Copenaghen nell'autunno.\nRelazioni e declino.\nCristiano VII conobbe Johann Struensee nel 1768, ad Altona, al principio del suo viaggio in Europa. Struensee poteva apparentemente gestire l'instabilit\u00e0 di Cristiano, con gran sollievo per i suoi consiglieri, e il re svilupp\u00f2 una particolare fiducia in lui.\nStruensee incoraggiava il re a migliorare il suo rapporto con Carolina Matilde, e Cristiano VII dimostr\u00f2 la sua attenzione per lei sotto forma di una festa di compleanno di tre giorni il 22 luglio 1769.\nLa regina era ben consapevole che c'era Struensee dietro questi progressi, e da qui si gener\u00f2 il suo interesse per l'affascinante medico, che crebbe sino al punto in cui nel gennaio 1770 a Strunsee venne assegnata una camera da letto all'interno del palazzo reale. Nella primavera di quell'anno il medico divenne il suo amante. Una vaccinazione di successo del piccolo principe ereditario in maggio aument\u00f2 ulteriormente la sua influenza.\nNel 1770, il re si isol\u00f2 ulteriormente e la sua malattia mentale divenne sempre pi\u00f9 evidente; Carolina Matilde, fino ad ora ignorata a corte, divenne il centro dell'attenzione, fungendo da punto di riferimento per quello che fu chiamato il \"\"Dronningens Parti\" (\"partito della regina\"\"). Ella acquist\u00f2 una nuova fiducia e si mostr\u00f2 in pubblico a cavallo vestita da uomo.\nSostenuto da questa nuova e informale posizione di potere a corte della regina, Struensee govern\u00f2 attraverso il re. Il 15 settembre 1770 il re licenzi\u00f2 Bernstorff, e due giorni dopo Struensee divent\u00f2 \"ma\u00eetre des requ\u00eates\" (consigliere privato), consolidando il suo potere e avviando il periodo di 16 mesi generalmente indicato come l\"'Epoca di Struensee\". Quando, nel corso dell'anno, il re cadde in uno stato di torpore mentale, l'autorit\u00e0 di Struensee divenne fondamentale, ed egli detenne il potere assoluto per dieci mesi, tra il 20 marzo 1771 ed il 16 gennaio 1772.\nDurante questo periodo egli eman\u00f2 non meno di 1.069 ordini di gabinetto, in media pi\u00f9 di tre al giorno. Per questa ragione, \u00e8 stato criticato per avere un'imprudente \"mania\" per la riforma. Altre critiche a Struensee derivarono dal fatto di non rispettare le usanze native di danesi e norvegesi, vedendole come pregiudizi e volendo la loro eliminazione a favore di principi astratti.\nN\u00e9 erano meno offensivi i rapporti di Struensee con la regina per una nazione che aveva una venerazione tradizionale per la Casata Reale di Oldenburg, mentre la condotta di Carolina Matilde in pubblico port\u00f2 al disprezzo per la corona. Il suo modo di dimostrare apertamente la sua nuova felicit\u00e0, e cavalcare in pubblico vestita da uomo, era visto come sconvolgente. Al compleanno del re, nel 1771, ella fond\u00f2 l'ordine chiamato \"\"Mathilde-Ordenen\".\nIl 17 giugno 1771 la corte reale si stabil\u00ec nella residenza estiva del Palazzo di Hirschholm, nell'attuale municipalit\u00e0 di H\u00f8rsholm. Qui Carolina Matilde visse felicemente con il bambino e il suo amante, trascorrendo un'estate idilliaca nella nuova moderna vita di campagna.\nIl 7 luglio 1771, Carolina Matilde partor\u00ec il suo secondo figlio, la Principessa Luisa Augusta, il cui padre era certamente Struensee. Anche ci\u00f2 venne considerato scandaloso; la bambina fu definita \"la petite Struensee\"\", anche se ufficialmente fu accettata come principessa.\nIl divorzio e l'esilio.\nNel 1772 il re fu indotto da una congiura di palazzo, guidata dalla regina vedova, la seconda moglie del padre Giuliana Maria di Brunswick-L\u00fcneburg, a emettere un ordine di arresto per la moglie e il suo amante, i quali vennero di fatto arrestati il 17 gennaio e condotti alla prigione del Castello di Kronborg.\nIl matrimonio di Carolina Matilda e Cristiano venne sciolto nell'aprile 1772.\nIn seguito alla confessione dei due amanti, Struensee venne messo a morte e giustiziato il 28 aprile 1772 e Carolina Matilde venne ripudiata. Lasci\u00f2 la Danimarca il 28 maggio per recarsi a Celle, nei pressi di Hannover.\nMorte.\nCarolina Matilde non perse mai la speranza di potere ritornare un giorno in Danimarca per vedere il marito, che nel frattempo era stato messo da parte e sostituito dal fratellastro Federico come reggente. A causa del suo comportamento spregiudicato, il fratello Giorgio III non le permise di tornare in Inghilterra, cosa che lei desiderava ardentemente.\nNel 1774 venne orchestrato un complotto con l'intento di fare di lei la reggente di Danimarca per il principe ereditario, ma non giunse a buon fine.\nMor\u00ec di scarlattina, nel Castello di Celle, l'11 maggio 1775 a soli ventitr\u00e9 anni, senza mai pi\u00f9 rivedere i propri figli."}
{"id": "1718653", "revid": "123439710", "url": "https://it.wikipedia.org/wiki?curid=1718653", "title": "Sofia Dorotea di Prussia", "text": "Biografia.\nInfanzia.\nEra figlia del secondo re di Prussia Federico Guglielmo I di Prussia e di Sofia Dorotea di Hannover. Il Re Soldato, nell'esaminare la sua nuova figlia non ne diede un giudizio lusinghiero affermando: \"la bambina dovrebbe essere annegata\". Questo perch\u00e9 egli desiderava avere un altro figlio dopo la nascita del Principe Ereditario Federico, di modo da assicurarsi la successione. L'infanzia e l'adolescenza di Sofia Dorotea trascorse senza particolari avvenimenti.\nMatrimonio.\nAncora giovinetta, spos\u00f2 a Potsdam il 10 novembre 1734 Federico Guglielmo di Brandeburgo-Schwedt, figlio di Filippo Guglielmo di Brandeburgo-Schwedt e di Giovanna Carlotta di Anhalt-Dessau, che fu Margravio del Brandeburgo-Schwedt dal 1731 al 1771. \nSofia Dorotea port\u00f2 in dote 100.000 talleri. Per Federico Guglielmo il matrimonio con una principessa appartenente al ramo principale degli Hohenzollern, che tra l'altro era diventato sovrano della Prussia, si rivel\u00f2 vantaggioso, in quanto rinforzava la posizione degli Hohenzollern di Brandeburgo-Schwedt. \nPer la Principessa si tratt\u00f2 invece di un'unione infelice: suo marito era di 19 anni pi\u00f9 vecchio di lei e non aveva una buona reputazione. Il \"Folle Margravio\" (questo era il soprannome dato a Federico Guglielmo) era oltre tutto conosciuto per le sue burle e i suoi modi rudi. Fu da lui che Friedrich Wilhelm von Seydlitz, pi\u00f9 tardi Generale di Cavalleria, apprese le sue pessime maniere. Il Margraviato di Schwedt era solo un piccolo principato, ma godeva di una fiorente economia, grazie all'operosit\u00e0 degli Ugonotti in esso immigrati. Il matrimonio dur\u00f2 pi\u00f9 di trent'anni, e non fu felice per Sofia, perch\u00e9 non riusciva a prevalere sul marito. Inoltre, ella sub\u00ec l'onere di non poter occuparsi di questioni intellettuali, in cui le sue sorelle si distinsero invece in modo particolare. \nInfine la coppia decise di vivere in luoghi diversi: Federico Guglielmo abit\u00f2 nel Castello di Schwedt, mentre Sofia Dorotea risiedette nel Castello di Montplaisir, vicino alla Residenza del coniuge. \nLa coppia ebbe cinque figli, ma i due maschi morirono durante l'infanzia.\nUltimi anni e morte.\nSofia soffr\u00ec d'idropisia, che era un male diffuso nella famiglia Hohenzollern.\nQuando il Margraviato del Brandenburgo-Schwedt si estinse nel 1788, il territorio venne annesso al regno di Prussia..\nSofia Dorotea mor\u00ec il 13 novembre 1765 a Schwedt.\nDiscendenza.\nDal matrimonio nacquero cinque figli:"}
{"id": "1718659", "revid": "287204", "url": "https://it.wikipedia.org/wiki?curid=1718659", "title": "Sacuieu", "text": ""}
{"id": "1718661", "revid": "6923", "url": "https://it.wikipedia.org/wiki?curid=1718661", "title": "SISAL", "text": "Sisal (\"Sport Italia Societ\u00e0 a Responsabilit\u00e0 Limitata\"), attiva dal 1946, \u00e8 un'azienda italiana che opera nei settori del gioco e dei servizi di pagamento ed \u00e8 presente sul territorio nazionale con una rete di circa 45.000 punti vendita.\nStoria e prodotti.\nLe origini.\nSisal \u00e8 nata nel 1945 dall'idea del giornalista sportivo Massimo Della Pergola che, insieme al giornalista scrittore nonch\u00e9 produttore cinematografico Fabio Jegher, e al radiocronista Geo Molo, realizz\u00f2 il primo concorso a pronostici, legato al calcio.\nNacque cos\u00ec, dall'impegno di Molo, Jegher e Della Pergola, la \"schedina Sisal\", i cui ricavi contribuirono alla ricostruzione degli stadi distrutti dalla guerra.\nNel 1948 la schedina cambia nome diventando Totocalcio; contestualmente viene lanciato il Totip, concorso dedicato alle corse dei cavalli ritirato nel 2007 dopo quasi 60 anni di attivit\u00e0.\nPer rispondere al grande successo riscosso in pochi anni, Sisal d\u00e0 vita alla sua struttura organizzativa scegliendo come sede centrale Roma e aprendo 12.000 punti vendita in tutta Italia.\nDal 1984 al 1989 il concorso Totip venne associato al Festival di Sanremo, offrendo agli scommettitori la possibilit\u00e0 di votare la classifica finale della gara canora.\nGli anni '90 e 2000.\nNel 1991 la Tris, scommessa semplice sulle corse dei cavalli, \u00e8 entrata nelle ricevitorie Sisal; nel 1996 Il Ministero dell\u2019Economia ha affidato a Sisal la concessione per la gestione dell'Enalotto, che nel 1997, \u00e8 diventato SuperEnalotto affermandosi in poco tempo come il gioco pi\u00f9 popolare fra gli italiani; sempre nello stesso anno ha esordito il canale satellitare dedicato al mondo dei giochi, \"SisalTV\".\nNel 2003 Sisal \u00e8 entrata nel mercato dei servizi di pagamento attraverso Sisal Centro Servizi, offrendo ricariche telefoniche e successivamente servizi di pagamento per le principali utility nazionali e ricarica delle carte prepagate.\nNel 2004 Sisal ha acquisito la rete Matchpoint entrando nel mercato delle scommesse, di cui avvia anche la raccolta di gioco online; l'anno successivo effettua l'ingresso nel mercato degli apparecchi di intrattenimento.\nNel 2009 ha ottenuto la \"Concessione Giochi Numerici a Totalizzatore Nazionale (GNTN)\" che ha confermato la gestione di SuperEnalotto e offerto l'opportunit\u00e0 di introdurre nel mercato nuovi prodotti (in ricevitoria e online):\nNel 2019, Sisal ottiene la Concessione dei Giochi Numerici a Totalizzatore Nazionale per altri 9 anni.\nSempre nell\u2019ambito del settore, \"Sisal gestisce Tris, Totocalcio, Big Match, Sisal Poker, Sisal Bingo, Sisal Skill Games, Sisal Casin\u00f2, Sisal Quick Games.\"\nNel 2010 Sisal ha aperto dei punti vendita dedicati all\u2019intrattenimento, i Sisal Wincity.\nNel 2011, dietro autorizzazione della Banca d\u2019Italia, ha iniziato ad operare come istituto di pagamento; un anno dopo ha lanciato la piattaforma SisalPay, attraverso cui vengono gestiti i servizi di pagamento per articoli quali bollette, tributi, ricarica di carte di credito prepagate e ricariche telefoniche.\nNel 2014 ha introdotto nei punti vendita della sua rete POS NFC per i pagamenti elettronici.\nDal 2016, tramite un accordo con la pubblica amministrazione italiana, tra i servizi offerti viene aggiunta la possibilit\u00e0 di pagare attraverso la rete anche i principali servizi pubblici al cittadino (es. ticket sanitari).\nDue anni dopo, a settembre del 2018, SisalPay \u00e8 entrata nel mercato dei pagamenti digitali attraverso Bill, una app in grado di abilitare transazioni di denaro via smartphone negli esercizi convenzionati e tra gli utenti.. \nA partire da gennaio 2019, Sisal ha iniziato a gestire le lotterie in Marocco, dopo essersi aggiudicata la gara per concepire un nuovo sistema di giochi per la Societ\u00e0 di Gestione della Lotteria Nazionale in Marocco (SGLN) nel febbraio dell'anno precedente.\nDallo stesso anno \u00e8 presente sul mercato spagnolo, grazie alla licenza ottenuta sul mercato del gioco online, e in Turchia.\nA novembre 2020 SisalPay diventa Mooney, primo operatore nazionale per i servizi di pagamento di prossimit\u00e0, a seguito dell\u2019accordo con Banca 5 del Gruppo Intesa Sanpaolo.\nLe societ\u00e0 del Gruppo.\nLa capogruppo.\nSisal Group S.p.A. \u00e8 la societ\u00e0 soggetta all\u2019attivit\u00e0 di direzione e coordinamento di Schumann Investments S.A., esercita attivit\u00e0 di direzione e coordinamento delle societ\u00e0 del Gruppo Sisal.\nAttraverso la rete dei punti vendita di Sisal S.p.A, fornisce sulla base dell\u2019autorizzazione della Banca d\u2019Italia, servizi quali: il pagamento delle bollette delle societ\u00e0 di utility, nazionali e locali, e delle societ\u00e0 telefoniche; il pagamento delle multe e del canone rai; le ricariche delle carte di pagamento pre-pagate.\nLe altre societ\u00e0 operative.\nAttraverso i canali di distribuzione gestisce alcuni servizi pubblici a cui i cittadini possono accedere senza necessariamente far riferimento alla PA (rientrano nell\u2019accordo \u201cReti Amiche\u201d, siglato con la Pubblica Amministrazione nel 2010.\nOpera nel settore delle scommesse attraverso il marchio Sisal MatchPoint, e in quello dei giochi quali: Tris, Totocalcio, Totogol, Big Match.\nAttraverso i canali internet e mobile gestisce:"}
{"id": "1718662", "revid": "287204", "url": "https://it.wikipedia.org/wiki?curid=1718662", "title": "Clarence Acuna", "text": ""}
{"id": "1718663", "revid": "204012", "url": "https://it.wikipedia.org/wiki?curid=1718663", "title": "Sindrome di Waardemburg-Klein", "text": ""}
{"id": "1718667", "revid": "83531", "url": "https://it.wikipedia.org/wiki?curid=1718667", "title": "Palazzo Soestdijk", "text": "Palazzo Soestdijk, \u00e8 uno dei quattro palazzi ufficiali della famiglia reale olandese. \nDeve il suo nome al villaggio di Soestdijk, compreso nel comune di Soest; nella provincia di Utrecht dei Paesi Bassi. \nComposto da un blocco centrale e due ali, fu sede, per oltre sessant'anni, della Regina Madre Giuliana dei Paesi Bassi e di suo marito il principe Bernhard fino alle loro morti nel 2004.\nStoria e descrizione.\nIl palazzo sorse originalmente nel 1638 come casino di caccia per Cornelis de Graeff, e, successivamente, per lo Stadhouder Guglielmo III d'Orange che lo ampli\u00f2 tra il 1674 e 1678 affidandone il progetto a Maurits Post; gi\u00e0 autore di altri due palazzi per gli Orange, il Palazzo Huis ten Bosch e Palazzo Noordeinde. \nDurante l'invasione francese del 1795 il palazzo fu requisito come bottino di guerra e trasformato in alloggio per le truppe francesi. Luigi Bonaparte, divenuto re d'Olanda, se ne impossess\u00f2 e lo fece ampliare e rinnovare. Nel 1815 venne donato al futuro Guglielmo II dei Paesi Bassi come riconoscimento dei suoi servigi alla battaglia di Waterloo. Guglielmo II, nel 1842, arricch\u00ec il palazzo con l'arredamento neoclassico della sua precedente residenza di Bruxelles, oggi \"Palais des Acad\u00e9mies\".\nSoestdijk divenne una propriet\u00e0 statale nel 1971, bench\u00e9 fosse usato dalla Regina Giuliana (regina dei Paesi Bassi dal 1948 al 1980) e dal principe consorte Bernardo come loro residenza ufficiale fino alla loro morte nel 2004. Il palazzo Soestdjik allora rimase vuoto ed inutilizzato per circa un anno, prima della sua apertura al pubblico. \nDalla primavera 2006 \u00e8 possibile visitarlo, nell'attesa di una destinazione definitiva."}
{"id": "1718668", "revid": "1442080", "url": "https://it.wikipedia.org/wiki?curid=1718668", "title": "Karl Adamek", "text": "Carriera.\nDopo una carriera da calciatore spesa quasi interamente tra i confini nazionali (fanno eccezione due stagioni con la maglia dei francesi del Le Havre), comincia ad allenare nel campionato svizzero presso il Biel-Bienne, dove ottiene due secondi posti consecutivi. Viene successivamente chiamato dagli svedesi del Norrk\u00f6ping, dove resta per otto stagioni conquistando ben tre scudetti.\nTorna quindi in Austria, nell'Austria Vienna, dove non finisce il campionato a causa del passaggio all'Atalanta. I neroazzurri lo chiamano sotto indicazione del connazionale Bengt Gustavsson, per rimediare alla pessima situazione della squadra bergamasca. La salvezza in serie non riesce, ma Adamek l'anno successivo guida l'Atalanta ad un immediato ritorno nel massimo campionato.\nLe sue ultime esperienze su panchine riguardano l'\u00d6rgryte in Svezia, lo e lo Sportverein Stockerau in Austria e l'Hamarkameratene in Norvegia."}
{"id": "1718670", "revid": "287204", "url": "https://it.wikipedia.org/wiki?curid=1718670", "title": "Sandulesti", "text": ""}
{"id": "1718671", "revid": "1652635", "url": "https://it.wikipedia.org/wiki?curid=1718671", "title": "Chiesa Nuova (Delft)", "text": "La Chiesa Nuova (in olandese: \"Nieuwe Kerk\") \u00e8 il maggior edificio di culto, di confessione protestante, della citt\u00e0 di Delft, nei Paesi Bassi.\nSorge sul centrale \"Markt\", Piazza del Mercato, di fronte al municipio cittadino.\nNel 1584 Guglielmo il Taciturno fu qui sepolto in un mausoleo progettato da Hendrick e da Pieter de Keyser e da allora i membri della Casa d'Orange-Nassau vengono inumati nella cripta reale. Gli ultimi due sono stati nel 2004 la regina Giuliana dei Paesi Bassi regnante dal 1948 al 1980 e suo marito il principe consorte Bernardo. La cripta reale non \u00e8 aperta al pubblico.\nIl suo campanile, con i 108,75 metri d'altezza, \u00e8 la torre pi\u00f9 alta dei Paesi Bassi dopo quella del Duomo di Utrecht.\nStoria e descrizione.\nOrigini leggendarie.\nNel 1351 un mendicante di nome Symon sedeva al suo solito posto sul Markt quando un certo Jan Col gli offr\u00ec qualcosa da mangiare. In quel momento i due videro il cielo aprirsi in direzione del dell'allora presente patibolo, e videro apparire una chiesa dorata, dedicata a Maria. Simone mor\u00ec poco dopo, mentre Jan Col ebbe la stessa visione per trent'anni. Inizi\u00f2 subito a fare pressione sul Consiglio Comunale affinch\u00e9 costruisse una chiesa in quel punto del Markt, e infine, nel 1381 venne accolta la sua richiesta.\nPrima basilica.\nNel 1381 venne iniziata la costruzione della seconda chiesa parrocchiale di Delft, detta \"Chiesa Nuova\" poich\u00e9 lungo sul canale dell'Oude Delft vi era gi\u00e0 un\u2019altra chiesa, dedicata a Sant\u2019Ippolito, che da allora venne detta Chiesa Vecchia.\nL'edificio, con pianta basilicale, venne eretto in legno con tetto di paglia e dedicata a Maria.\nEdificio gotico.\nL'11 agosto 1384 venne posata la prima pietra per l'edificazione di una nuova, grande chiesa. L'edificio in stile gotico, questa volta in pietra, doveva avere una pianta a croce latina, e la sua costruzione inizi\u00f2 dal coro con deambulatorio. Nel 1393 si procedette all'elevazione del transetto; il 6 settembre 1396, quattro consiglieri della citt\u00e0 posarono la prima pietra per la costruzione della torre sulla facciata. Nel XV secolo, l'architetto Jacob van der Bosch, gi\u00e0 attivo nella costruzione del Duomo di Utrecht, lavor\u00f2 al piedicroce smantellando man mano la vecchia chiesa di legno. Nel 1420 le navate erano terminate, e nel 1496, esattamente 100 anni dopo l'inizio della costruzione, anche il campanile venne ultimato. Il nuovo edificio venne consacrato a Sant'Orsola. La chiesa gi\u00e0 si presentava nelle forme attuali con un interno diviso in tre navate su pilastri rotondi, finto triforio e cleristorio aperto da polifore. Secondo la tradizione olandese, tutte le volte, ad eccezione di quelle del deambulatorio, presentavano una copertura in legno.\nDevastazioni e restauri.\nQuando il 3 maggio 1536 un fulmine colp\u00ec la guglia del campanile, si svilupp\u00f2 un incendio di tale gravit\u00e0 che met\u00e0 della citt\u00e0 and\u00f2 in fiamme. L'incendio danneggi\u00f2 notevolmente la chiesa, che perse la punta della torre con le campane, l'organo e gran parte delle vetrate istoriate. \nL'edificio venne subito restaurato, ma nel 1566 e nel 1572 l'edificio sub\u00ec la furia dell'iconoclastia che distrusse tutti gli altari, le decorazioni e i mobili cattolici, e intonacarono le pareti in calce bianca. Solo il pulpito del 1548 venne risparmiato.\nIl 12 ottobre del 1654, a causa dello scoppio improvviso della polveriera sita nei pressi del \"Paardenmarkt\" (piazza del Mercato dei Cavalli), ove erano contenute circa 90.000 libbre di polvere da sparo, Delft fu devastata. La stessa Chiesa Nuova ne risent\u00ec, subendo ingenti danni alle strutture parietali e perdendo i tetti insieme a gran parte delle vetrate. La ricostruzione della citt\u00e0 e la risistemazione della chiesa furono resi possibili in tempi rapidi grazie a una colletta cui dettero il proprio contributo determinante i comuni limitrofi.\nUn altro grande restauro risale agli anni '30 del Novecento, quando venne rimosso l'intonaco e si rinforzarono le fondamenta con l'impianto di pali in cemento. \nL'ultimo intervento \u00e8 quello che venne eseguito a partire dal 2003.\nTorre.\nIl campanile, iniziato nel 1396, fu completato esattamente cento anni pi\u00f9 tardi, nell'anno 1496. Sulla sommit\u00e0 si install\u00f2 una gigantesca mela, simbolo dell'infinito.\nNel 1536 un fulmine distrusse tutta la parte alta della torre, causando un incendio che si propag\u00f2 nella chiesa e in gran parte della citt\u00e0. La punta fu sostituita con una nuova, stavolta senza mela.\nNel 1586 gli scienziati Simone Stevino e Jan Cornets de Groot (padre del giurista Ugo Grozio) effettuarono le famose prove di caduta. Con due palle di piombo, una dieci volte pi\u00f9 pesante dell'altra, gli scienziati dimostrarono che oggetti leggeri e pesanti di uguali dimensioni cadono alla stessa velocit\u00e0.\nNel 1660 si decise di installare nella Chiesa Nuova un Carillon di campane. Il fonditore Fran\u00e7ois Hemony realizz\u00f2 una serie di 36 campane, suddivise in tre ottave, la pi\u00f9 pesante delle quali \u00e8 di 3410\u00a0kg. Hemony utilizz\u00f2 il metallo del carillon del Municipio, gravemente danneggiato da un incendio nel 1618. In seguito lo strumento venne incrementato, una prima volta con l'aggiunta di due campane da parte del fratello di Fran\u00e7ois, Pieter, e, trecento anni pi\u00f9 tardi, con l'aggiunta di altre dieci, in occasione del restauro curato dalla Royal Eijsbouts, la pi\u00f9 grande fabbrica di campane del mondo. In tutto, oggi il carillon della Nieuwe Kerk conta 48 campane, divise in quattro ottave.\nAlla fine del XIX secolo un altro fulmine colp\u00ec la torre, che venne restaurata nel 1872, quando l'architetto Pierre Cuypers progett\u00f2 l'attuale guglia e la costru\u00ec utilizzando l'arenaria di Bentheimer. Questa pietra si scurisce a causa delle piogge acide.\nLa torre, con la sua altezza di 108,75 metri, \u00e8 la seconda del Paese dopo quella del Duomo di Utrecht.\nTombe degli Orange-Nassau.\nDurante la Guerra degli ottant'anni gli Orange-Nassau avevano fissato la loro base a Breda, feudo storico e necropoli del Casato di Nassau. Tuttavia quando Guglielmo il Taciturno venne assassinato a Delft il 10 luglio del 1584, Breda era nelle mani degli Spagnoli, cos\u00ec si dovette trovare un altro luogo di sepoltura e, siccome Delft era la residenza di Guglielmo, la scelta ricadde sulla locale Chiesa Nuova.\nDa allora, tutti i membri della Casa d'Orange e della Casa d'Orange-Nassau vennero sepolti nella cripta della Chiesa Nuova, mentre la maggior parte degli antenati erano stati inumati nella Chiesa Grande di Breda. La cripta, a tal fine notevolmente ampliata nel corso del tempo, accoglie il principe-consorte Bernhard van Lippe-Biesterfeld, qui posto l'11 dicembre 2004.\nTomba di Guglielmo il Taciturno.\nGli Stati Generali della Repubblica delle Sette Province Unite commissionarono un monumentale mausoleo per il principe e padre della patria, Guglielmo il Taciturno, al famoso architetto e scultore Hendrick de Keyser il Vecchio. \nIl De Keyser disegn\u00f2 e realizz\u00f2 una struttura a baldacchino in marmo bianco e nero da cui svettano quattro grandi obelischi sormontati da globi dorati. Nelle nicchie sugli angoli vi sono le quattro statue bronzee della Giustizia, della Fortezza, della \"Libert\u00e0\" e della \"Religione\". \nUna statua, anch'essa in bronzo, del principe seduto \u00e8 collocata nell'arcata davanti del monumento, mentre un'altra di lui giacente, in marmo bianco, si trova all'interno della struttura."}
{"id": "1718680", "revid": "767487", "url": "https://it.wikipedia.org/wiki?curid=1718680", "title": "Come ti ammazzo un killer", "text": "Come ti ammazzo un killer (\"The Survivors\") \u00e8 un film del 1983 diretto da Michael Ritchie.\nTrama.\nDonald Quinelle, dirigente, viene licenziato per una ristrutturazione aziendale. Fa accidentalmente perdere il lavoro anche a Sonny Paluso, gestore di un distributore di benzina. Mentre sono al bar, i due rimangono coinvolti in un tentativo di rapina da parte di un killer professionista, Jack Locke, il quale a volto coperto si finge nero. Riuscendo a sventare la rapina, Donald si becca un proiettile mentre Sonny riesce a vedere la faccia di Jack.\nQualche giorno dopo, per ribattere ad un editoriale televisivo che lo definiva \"gradasso\", Donald va in TV a raccontare la sua versione dei fatti, ma facendo il nome di Sonny Paluso lo mette in grave pericolo facendogli temere per la sua incolumit\u00e0.\nJack, infatti, si reca a casa di Sonny per ucciderlo, ma un intervento inaspettato di Donald porta alla cattura del malvivente ed al successivo arresto. Tuttavia, l'esperienza vissuta scuote talmente Donald al punto di portarlo a decidere di acquistare armi e seguire un corso di sopravvivenza.\nUn mese dopo, Jack esce su cauzione, e subito rintraccia Sonny per suggellare un patto di omert\u00e0, al quale per\u00f2 dovr\u00e0 aderire anche Donald. Sonny si reca con la figlia a trovare l'amico in mezzo alle montagne, ma quest'ultimo invece che accettare il patto, sfida Jack ad andarlo a prendere.\nAlla fine, durante una lotta per la vita contro altri fanatici del corso di sopravvivenza guidati da Wes Huntley, saranno costretti a collaborare e a restare uniti, scoprendosi meno nemici di quanto credevano."}
{"id": "1718682", "revid": "486946", "url": "https://it.wikipedia.org/wiki?curid=1718682", "title": "Skull Island (La maledizione di Monkey Island)", "text": ""}
{"id": "1718683", "revid": "986213", "url": "https://it.wikipedia.org/wiki?curid=1718683", "title": "Franz Anton von Harrach", "text": "Biografia.\nEra figlio del colonnello conte Ferdinand Bonaventura von Harrach e della contessa Johanna Theresia von Lamberg, nonch\u00e9 quindi fratello di Aloys Thomas Raimund von Harrach, celebre diplomatico e vicer\u00e9 di Napoli, e del generale Johann Philipp Harrach.\nCrebbe a Madrid e studi\u00f2 ambe leggi al \"Collegium Germanicum\" di Roma. Fu elevato dall'imperatore Leopoldo I alla condizione di principe dell'Impero.\nNel 1685 divenne canonico della Cattedrale di Passavia, nel 1687 divenne canonico a Salisburgo, dove nel 1692 divenne decano. L'imperatore Leopoldo I lo nomin\u00f2 nel luglio del 1701 vescovo coadiutore a Vienna, ottenendo la conferma pontificia il 1\u00ba dicembre dello stesso anno. Quando il principe-vescovo Ernest von Trautson mor\u00ec il 7 gennaio 1702, gli succedette e ottenne la consacrazione episcopale.\nIl 19 ottobre 1706 venne nominato arcivescovo coadiutore di Salisburgo e fu confermato nell'aprile del 1706 dal Papa. Dopo la morte di Thun ottenne il governo dell'arcivescovato, il 29 maggio 1709.\nFu ricordato come uomo dall'operato caritatevole e amato dal popolo, famoso per lo splendore che port\u00f2 a Salisburgo, in particolare con la ristrutturazione del Palazzo arcivescovile in forme rococ\u00f2, tra il 1710 ed il 1711, atto per cui chiam\u00f2 al proprio servizio famosi architetti quali Fischer von Erlach e Johann Lucas von Hildebrandt, scultori come Georg Raphael Donner e pittori come Johann Michael Rottmayr e Martino Altomonte.\nPromosse fortemente il commercio su tutte le rotte commerciali, in particolare verso Venezia e il Mediterraneo, e si occup\u00f2 anche della ristrutturazione delle vie postali esistenti e della ricerca di altre nuove.\nAlla sua morte, fu sepolto nella cripta della Cattedrale di Salisburgo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1718684", "revid": "287204", "url": "https://it.wikipedia.org/wiki?curid=1718684", "title": "Savadisla", "text": ""}
{"id": "1718685", "revid": "1926649", "url": "https://it.wikipedia.org/wiki?curid=1718685", "title": "Aljo\u0161a Asanovi\u0107", "text": "Biografia.\nAsanovi\u0107 \u00e8 nato a Spalato il 14 dicembre 1965, dal 1988 \u00e8 sposato con la moglie Katarina con la quale ha avuto due figli: Anamarija e Antonio.\nCarriera.\nGiocatore.\nClub.\nInizi\u00f2 la carriera nella citt\u00e0 natia giocando per il con il quale disput\u00f2 una sola stagione. La stagione seguente pass\u00f2 all' con il quale vinse il primo trofeo, la Coppa di Jugoslavia. Con i \"Bili\" debutt\u00f2 il 19 agosto 1984 subentrando al posto di D\u017eevad Prekazi in occasione del match casalingo di campionato vinto 5-1 ai danni del .\nFinito il primo ciclo spalatino si trasfer\u00ec in Francia dove milit\u00f2 tra le fila del , del e infine del dove concluse l'avventura francese.\nNella stagione 1994-1995 torn\u00f2 in Croazia dove con l'Hajduk Spalato vinse un campionato croato e una Coppa di Croazia segnando nella finale di andata il gol del 3-2 e nella finale di ritorno il gol del 1-0.\nPass\u00f2 una stagione in prestito al per poi approdare nel 1996 al con il quale gioc\u00f2 un totale di 43 partite (38 in Premier League) segnando 7 reti.\nL'anno seguente pass\u00f2 nel di Giovanni Galeone dove deluse le aspettative in una stagione piena di insidie per i partenopei.\nGioc\u00f2 due stagioni al per poi passare all', dove dopo un infortunio gli venne rescisso il contratto.\nPer un breve periodo gioc\u00f2 al per poi chiudere la carriera nella squadra dov'\u00e8 cresciuto, nell'Hajduk Spalato.\nNazionale.\nIl 25 marzo 1987 fece il suo debutto con la subentrando al posto di Dragan Stojkovi\u0107 nell'amichevole vinta contro l' (4-0). Indoss\u00f2 la maglia dei \"Plavi\" per un totale di tre partite.\nIl 21 ottobre 1990 segn\u00f2 il primo storico gol per la nel l'amichevole giocata contro gli .\nCon la Croazia ha partecipato all'Europeo di Inghilterra 1996 e al Mondiale di Francia 1998 dove vinse la medaglia di bronzo."}
{"id": "1718687", "revid": "1305772", "url": "https://it.wikipedia.org/wiki?curid=1718687", "title": "Luohanquan", "text": "Luohanquan (\u7f57\u6c49\u62f3, pugilato dei Luohan o Arhat) \u00e8 un termine molto comune nelle arti marziali cinesi, che si riferisce a delle movenze che imitano le posture dei Luohan, ovvero discepoli di Buddha, soggetto tipico dell'iconografia buddista in Cina.\nCon questo termine troviamo indicati uno stile o dei Taolu.\nOrigini.\nI Luohan o Arhat, nel buddismo indiano, sono persone che cercano e raggiungono l'illuminazione (Nirvana) per se stessi, al contrario dei Bodhisatva che rinunciano al Nirvana per aiutare gli altri. In Cina vengono conteggiati 16 Arhats che si suppone fossero i primi 16 discepoli di Buddha ed altri 2 che si suppone fossero i 2 primi discepoli di Bodhidharma. In tutto 18, un numero esoterico.\nVi sono molteplici scuole e molte forme che prendono questo nome, ma tutte sono riconducibili, anche solo teoricamente al Tempio Shaolin. Infatti La maggior parte di loro sono provenienti (o affermando di provenire da) dal tempio di Shaolin sul Songshan. Si racconta che i monaci del tempio o hanno tramandato la sequenza Shiba Luohan Shou, che assieme alla ginnastica Yijinjing (Classico della trasformazione dei muscoli e dei tendini) sarebbe stata insegnata da Bodhidarma (Damo) stesso; oppure avrebbero inventato questo esercizio, imitando le posizioni delle statue che ritraevano gli Arhats. Ma non ci sono prove storiche a confortare queste leggende.\nPi\u00f9 sicuramente, durante la dinastia Ming, dei monaci presso il tempio Shaolin, strutturarono alcune forme di Pugilato per conservare lo spirito Buddista all'interno del Wushu. Tra questi Taolu c'erano il Luohanquan, Jingangquan (il Pugilato del guerriero alle dipendenze di Buddha), Dabeiquan (il pugilato della grande compassione) ecc.\nPer un certo periodo il Luohanquan era insegnato a coloro che iniziavano la pratica delle arti marziali. Per molti il termine Luohanquan \u00e8 sinonimo di Shaolinquan. \nIl Luohanquan ha conosciuto moltissimi cambiamenti nel corso dei secoli, all'interno del tempio stesso, dove i maestri sperimentavano e raffinavano lo stile Luohan. Con l'orientamento dello Shaolin a insegnare diversi stili all'interno del tempio, vennero a crearsi differenti sistemi. Si ristrutturarono molti pugilati e si raggrupparono vari stili. Dallo Shiba Luohan Shou, con il passare dei secoli si svilupparono: \u201c27 Xiao Luohanquan\u201d; \u201c54 Da Luohanquan\u201d; \u201c36 Luohanquan\u201d; esercizi respiratori dei Luohan; le 108 tecniche di combattimento dei Luohan. Questa ultima forma include 108 tecniche di base, percosse, proiezioni, Qinna e studio dei Dianxue. In breve un arsenale completo per il praticante. Esso enfatizza l'uso del Fajing (forza esplosiva), dello Huajing (forza che trasforma) e Anjing (forza nascosta). Il Shiba Luohan Shou ed il 36 Luohanquan sono forme caratterizzate dall'uso interno dell'energia.\nGli stili.\n\u00c8 anche chiamato Luohanmen (\u7f57\u6c49\u95e8, scuola Luohan) o Luohanpai (\u7f57\u6c49\u6d3e). Si racconta che esso sia stato creato dallo stesso Damo (\u8fbe\u6469). Alla base di questo stile ci sono Shibashou (\u5341\u516b\u624b, 18 mani), un esercizio che prevede 9 figure ripetute a destra e a sinistra. Nel tempo sono venute a crearsi nuove forme pi\u00f9 complesse: Sanshiliushou (\u4e09\u5341\u516d\u624b, 36 mani), Qishiershou (\u4e03\u5341\u4e8c\u624b, 72 mani) e Yibailingbashou (\u4e00\u767e\u96f6\u516b\u624b, 108 mani).\nI suoi esercizi sono: Shiba luohangong (\u5341\u516b\u7f57\u6c49\u529f), Dali jingang zhang (\u5927\u529b\u91d1\u521a\u638c), un Dajia ed un Xiaojia Fohanchui (\u5927\u67b6e\u5c0f\u67b6\u4f5b\u6c49\u9524, Grande struttura e Piccola struttura dei colpi dei Luohan), Shiba tongren chui (\u5341\u516b\u94dc\u4eba\u9524), Jingang liulu duanda (\u91d1\u521a\u516d\u8def\u77ed\u6253), Hongquan Foshou (\u6d2a\u62f3\u4f5b\u624b).\nInoltre utilizza il Dianxue shu (\u70b9\u7a74\u672f)."}
{"id": "1718689", "revid": "2130303", "url": "https://it.wikipedia.org/wiki?curid=1718689", "title": "Monastero olivetano di Santa Maria Incoronata", "text": ""}
{"id": "1718690", "revid": "599013", "url": "https://it.wikipedia.org/wiki?curid=1718690", "title": "Ricardo Rojas (calciatore)", "text": ""}
{"id": "1718692", "revid": "1969723", "url": "https://it.wikipedia.org/wiki?curid=1718692", "title": "Monastero degli Olivetani (Nerviano)", "text": "Il monastero degli Olivetani \u00e8 un monastero di Nerviano. La sua costruzione inizi\u00f2 nel 1468 per volont\u00e0 del conte Ugolino Crivelli, componente di un'antica famiglia feudale, apparentata con i Visconti. \u00c8 sede del municipio del Comune.\nStoria.\nL'ordine degli Olivetani si form\u00f2 nel 1319 in Toscana grazie a san Bernardo Tolomei. Il primo priore dell'abbazia fu Alessandro da Sesto, incaricato dal 1468. La chiusura del monastero avvenne il 16 ottobre 1798 a causa di Napoleone. In base alla rivoluzione francese le propriet\u00e0 ecclesiastiche erano propriet\u00e0 dello Stato e, quindi, espropriabili. In seguito la chiesa del monastero fu destinata a culto dalla parrocchia di Santo Stefano. Non si conosce il nome dell'architetto del convento e dei suoi chiostri.\nIl restauro del complesso incominci\u00f2 nel 1974 grazie all'intervento del Comune di Nerviano e si \u00e8 concluso nel 2003, con il trasferimento degli uffici comunali e della Biblioteca.\nIl monastero.\nL'abbazia, oggi di propriet\u00e0 comunale, si sviluppa attorno al chiostro ed oltre agli edifici monastici possiede anche una chiesa sconsacrata, di cui rimane solamente la facciata in mattoni, un rosone in cotto ora murato. Il chiostro \u00e8 la parte meglio conservata del monastero.\nL'importanza dell'abbazia di Nerviano \u00e8 legata ad una famosa pala del Borgognone, oggi custodita presso la Pinacoteca di Brera a Milano, raffigurante l'Assunzione della Vergine, tra i santi Ambrogio, Agostino, Gervasio e Protasio e l'Incoronazione della Vergine, temi particolarmente cari alla devozione olivetana. Il dipinto \u00e8 datato 1522, ed \u00e8 l'ultima opera del pittore. Una sua riproduzione, a grandezza naturale, \u00e8 qui esposta. "}
{"id": "1718693", "revid": "1305772", "url": "https://it.wikipedia.org/wiki?curid=1718693", "title": "Nesta", "text": ""}
{"id": "1718695", "revid": "35804", "url": "https://it.wikipedia.org/wiki?curid=1718695", "title": "Chronicles of Riddick", "text": ""}
{"id": "1718698", "revid": "599013", "url": "https://it.wikipedia.org/wiki?curid=1718698", "title": "Arthur Numan", "text": "Ritiro.\nDal 22 ottobre 2008 diventa team manager della selezione B della nazionale olandese. Dal 26 ottobre con l'avvenuta di Johan Neeskens nel ruolo di allenatore, diventa vice insieme a Dennis Bergkamp. Il 18 maggio 2009 lascia il ruolo di team manager, rimanendo solo come vice.\nDal 1\u00ba luglio 2009 diventa team manager e vice allenatore dei Paesi Bassi Under-21, sotto la guida di Cor Pot.\nDal 26 febbraio 2010 diventa osservatore della nazionale olandese. Il 3 febbraio 2011 lascia il ruolo di vice degli Under-21. Il 30 giugno 2012 lascia anche il ruolo di osservatore sempre degli oranje.\nDal 24 luglio 2012 diventa osservatore dell'Aston Villa. Il 17 marzo 2013 lascia i \"The Villans\" per passare sempre nello stesso ruolo all'."}
{"id": "1718699", "revid": "1005847", "url": "https://it.wikipedia.org/wiki?curid=1718699", "title": "Elezioni amministrative in Italia del 2008", "text": "Le elezioni amministrative in Italia del 2008 si sono tenute il 13 e 14 aprile (primo turno) e il 27 e 28 aprile (secondo turno).\nIn Sicilia le elezioni si sono tenute il 15 e 16 giugno (primo turno) e il 29 e 30 giugno (secondo turno).\nElezioni comunali.\nFriuli-Venezia Giulia.\nUdine.\nFonti: Candidati - Liste - Ballottaggio - Seggi"}
{"id": "1718703", "revid": "367445", "url": "https://it.wikipedia.org/wiki?curid=1718703", "title": "Souad Sbai", "text": "Biografia.\nNata in Marocco ma cittadina italiana dal 1981, si \u00e8 laureata in Lettere e Filosofia presso l'Universit\u00e0 degli Studi di Roma \"La Sapienza\". Successivamente, nell'anno accademico 2004-2005, ha conseguito il dottorato di ricerca in alta formazione europea e del Mediterraneo con la tesi \"Diritti delle donne e associazionismo femminile nei Paesi del Maghreb\" presso la Universit\u00e0 degli Studi di Napoli \"L'Orientale\".\nNegli anni ha tenuto corsi master e seminari sui temi dei diritti delle donne, dell'infibulazione, dell'immigrazione e dell'integrazione.\nDal 2017 al 2018 \u00e8 stata docente per corsi di formazione sul fenomeno della radicalizzazione e de-radicalizzazione presso il Dipartimento Penitenziaria Ministero della Giustizia.\nDal 2017 \u00e8 vicepresidente dell'Istituto Armando Curcio (IAC).\nDal novembre 2021 con decreto del Ministro della Cultura, Dario Franceschini, nominata membro dell\u2019Osservatorio per la parit\u00e0 di genere del MiC; consulenza e supporto nell\u2019elaborazione e attuazione di politiche per la parit\u00e0 di genere, nonch\u00e9 attivit\u00e0 di ricerca e monitoraggio negli ambiti di competenza del Ministero.\nAttivit\u00e0 saggistica e culturale.\nDal 1990 al 1995 \u00e8 stata inviata speciale della rivista marocchina \"Urbain rurale\" e dal 1994 al 1998 \u00e8 stata responsabile delle relazioni pubbliche del mensile \"Oltre\", per poi diventare opinionista dei quotidiani \"Avvenire\" e \"L'Occidentale\" e negli anni 2004 e 2005 collaboratrice del programma televisivo sull'immigrazione \"Un Mondo a Colori\" di Rai Educational-Raitre. Souad Sbai \u00e8 caporedattore di \"Al Maghrebiya Italia\", portale in varie lingue. Ha anche scritto per \"Libero\", \"Il Sussidiario\" e \"La Nuova Bussola Quotidiana\", \"Il Tempo\", \"il Giornale\", \"La Verit\u00e0\". Dal 2008 \u00e8 componente della giuria Armando Curcio Editore per l'assegnazione dei premi alle scuole pubbliche di ogni ordine e grado su progetti scolastici indetti dalla stessa casa editrice.\nAttivit\u00e0 associazionistica.\nSouad Sbai si occupa principalmente della condizione delle donne musulmane nel contesto dell'immigrazione in Italia denunciando casi di soprusi ai loro danni. Come presidente dell\"'Associazione Donne Marocchine in Italia\", di cui \u00e8 presidente dal 1997, dal 2005 al 2006 \u00e8 stata chiamata a far parte della Consulta per l'islam italiano, istituita presso il Ministero dell'Interno, per il contrasto al fanatismo e all'estremismo jihadista. .\n\u00c8 promotrice e Presidente del Centro Alti Studi Averro\u00e8 per la diffusione delle culture del Mediterraneo.\nNel 1986, dopo un corso di volontariato, ha ottenuto l'Attestato dalla Croce Rossa Italiana come Volontario del Soccorso.\nNel 2006 ha partecipato al Programma Internazionale del Dipartimento di Stato degli Stati Uniti \"Inter-Religious Dialogue and Tolerance\". Sempre in quest'anno \u00e8 stata membro della Commissione Salute e Immigrazione Nazionale AIDS, istituita presso il Ministero della Salute, nonch\u00e9 docente per il master in Medicina Sociale organizzato dall'Universit\u00e0 S. Andrea di Roma (argomento trattato, l'infibulazione).\nDal 2014 \u00e8 componente dell'Osservatorio contro la violenza sulle donne presso la Regione Lazio. Nel 2016 \u00e8 stata relatrice al convegno presso la Camera dei deputati per l'Associazione Internazionale dei Parlamentari per la Pace.\nFa parte della Fondazione Italia USA.\nAttivit\u00e0 politica.\nAlle Elezioni politiche italiane del 2008 \u00e8 stata candidata nel Popolo della Libert\u00e0 ed eletta (XVI legislatura della Repubblica Italiana) nella circoscrizione Puglia.\nOltre ad essere in prima linea contro la violenza sulle donne, all'interno del movimento politico Pdl si \u00e8 spesa per promuovere temi legati alla cittadinanza, all'immigrazione e ai diritti civili.\nDal luglio 2021 \u00e8 responsabile del \"Dipartimento integrazione e rapporti con le comunit\u00e0 straniere presenti in Italia\" della Lega di Matteo Salvini."}
{"id": "1718706", "revid": "1305772", "url": "https://it.wikipedia.org/wiki?curid=1718706", "title": "Scacco al re - La cattura di Provenzano", "text": "Scacco al re - La cattura di Provenzano \u00e8 un film documentario trasmesso da Rai 3 nato da un'idea di Claudio Canepari e Piergiorgio Di Cara, scritto da Clelio Benevento, Mariano Cirino, Salvo Palazzolo, diretto da Claudio Canepari, Mariano Cirino, Paolo Santolini.\nIl re di Cosa nostra.\nIl documentario cerca di ripercorrere tutti i momenti salienti che hanno portato alla cattura del super boss di Cosa nostra, Bernardo Provenzano, l'ultimo rimasto dopo l'arresto di Salvatore Riina. I filmati mostrano passo passo le intercettazioni ambientali delle forze dell'ordine che tassello dopo tassello hanno condotto, passando da una fitta rete di collaboratori, alla masseria dove l'11 aprile 2006 fu arrestato Provenzano, dal procuratore antimafia Pietro Grasso."}
{"id": "1718708", "revid": "46291", "url": "https://it.wikipedia.org/wiki?curid=1718708", "title": "Ceiba speciosa", "text": "Ceiba speciosa , in passato nota come Chorisia speciosa, \u00e8 un albero della famiglia delle Malvacee .\nLa fibra bianca e lanosa contenuta nei frutti, nota come \"falso kapok\", viene utilizzata per realizzare imbottiture.\nDescrizione.\nLa caratteristica principale di \"C. speciosa\" \u00e8 nel tronco, rigonfio nella parte inferiore e munito di grosse spine coniche. In natura pu\u00f2 raggiungere i 20 m di altezza. I tessuti alla base del fusto accumulano acqua per i periodi di siccit\u00e0.\nHa foglie composte, formate da 5-7 foglioline glabre.\nI fiori, ermafroditi, sono grandi e appariscenti, con petali rosei o rossi nella parte superiore, screziati di bruno-giallognolo nella parte inferiore. Fiorisce da ottobre a novembre.\nIl frutto \u00e8 una grossa capsula ovoidale di colore verde-bruno, con un esocarpo molto spesso, contenente numerosi semi avvolti da una fitta lanugine bianca.\nDistribuzione e habitat.\nL'areale naturale di \"C. speciosa\" comprende la fascia del continente sudamericano compresa tra 12\u00b0S e 30\u00b0S di latitudine.\nLa specie \u00e8 presente in Bolivia, Brasile, Paraguay, ma \u00e8 soprattutto l'Argentina, ove \u00e8 nota come \"palo borracho\" (\u201calbero ubriaco\u201d), ad essere ricca di questi curiosi alberi.\n\u00c8 coltivata nelle regioni tropicali e subtropicali dell'emisfero nord, sino alle Antille e al sud degli Stati Uniti.\nSul finire del XIX secolo \u00e8 stata introdotta in Italia all'orto botanico di Palermo; da l\u00ec si \u00e8 diffusa come pianta ornamentale."}
{"id": "1718710", "revid": "1522738", "url": "https://it.wikipedia.org/wiki?curid=1718710", "title": "Augusta di Sassonia-Gotha-Altenburg", "text": "Biografia.\nAugusta fu la diciottesima dei diciannove figli del duca Federico II di Sassonia-Gotha-Altenburg, e di sua moglie, Maddalena Augusta di Anhalt-Zerbst. Suo nonno paterno era Federico I di Sassonia-Gotha-Altenburg, figlio primogenito di Ernesto I di Sassonia-Gotha-Altenburg.\nMatrimonio.\nNel 1736, le fu proposto di sposare Federico, principe del Galles, figlio maggiore di Giorgio II di Gran Bretagna. In origine, Federico doveva sposare la figlia maggiore del re di Prussia. \nIntorno al periodo in cui il progetto prussiano fu cancellato, si vociferava che Federico potesse sposare Lady Diana Spencer, nipote della duchessa di Marlborough, e che un simile matrimonio fosse stato proposto quando visitava la loggia della duchessa a Richmond. La regina Carolina sent\u00ec il bisogno di organizzare rapidamente un matrimonio per suo figlio, al fine di prevenire ogni possibilit\u00e0 di una simile unione. Pertanto sugger\u00ec al re che, quando in seguito avesse visitato Hannover, avrebbe dovuto visitare anche la Sassonia-Gotha. Il re lo fece e inform\u00f2 la regina che considerava Augusta adatta. Quando la faccenda fu discussa con Federico, rispose semplicemente che avrebbe accettato qualsiasi sposa che suo padre avesse deciso fosse adatta a lui. Il suo atteggiamento era nato dal desiderio di ottenere un'indennit\u00e0 aggiuntiva dal Parlamento per essere finanziariamente indipendente da suo padre. In ogni caso, il matrimonio tra Federico e Augusta fu deciso rapidamente.\nAugusta non parlava francese o inglese, e le fu suggerito di ricevere lezioni prima del matrimonio, ma sua madre non lo consider\u00f2 necessario poich\u00e9 la famiglia reale britannica proveniva dalla Germania. \nAugusta lasci\u00f2 Hellevoetsluis il 17 aprile 1736 e arriv\u00f2 a Greenwich sullo yacht reale \"William e Mary\" il 25, dove fu accolta dal suo sposo. Il 27 aprile 1736, fu scortata a St James's Palace, dove incontr\u00f2 il resto della famiglia reale. L'8 maggio 1736, nella cappella reale di St James's Palace, a Londra, venne celebrata la cerimonia di nozze. Quando fu presentata alla famiglia reale, fece un'impressione favorevole sul re e sulla regina gettandosi sul pavimento davanti a loro in un gesto di sottomissione.\nEssi ebbero nove figli, l'ultima dei quali nacque quattro mesi dopo la morte del padre:\nDurante il primo anno di matrimonio, Augusta poteva essere vista giocare con la sua bambola nelle finestre della sua residenza, fino a quando sua cognata, la principessa Carolina, le disse di smettere. Federico approfitt\u00f2 della sua inesperienza quando ebbe la sua allora amante, Lady Archibald Hamilton, impiegata come sua Lady of the Bedchamber dopo averla convinta che non c'erano verit\u00e0 nella voce della sua relazione.\nFederico dichiar\u00f2 che non si sarebbe mai lasciato influenzare dalla consorte com'era accaduto a suo padre. Tuttavia, le ordin\u00f2 di agire secondo i suoi desideri nella sua faida con i suoi genitori, e in diverse occasioni, secondo quanto riferito, Federico le ordin\u00f2 di snobbarli. Quando partecip\u00f2 al servizio della cappella luterana, per esempio, alla quale partecip\u00f2 anche la regina, Federico ordin\u00f2 ad Augusta di assicurarsi che arrivasse sempre dopo la regina, in modo che fosse costretta a spingere di fronte al regina per raggiungere il suo posto. Questo alla fine indusse la regina a insistere sul fatto che Augusta fosse diretta al suo posto da un altro ingresso, il che a sua volta indusse Federico a chiedere ad Augusta di rifiutare di entrare nella Cappella se la regina fosse arrivata prima di lei. \nQuando fu annunciata la prima gravidanza di Augusta, la regina dichiar\u00f2 che sarebbe stata sicura di assistere alla nascita, per essere certa che la gravidanza fosse davvero vera. Secondo quanto riferito, desiderava che la successione passasse al suo secondo figlio. La nascita della loro prima figlia, la principessa ebbe luogo a St James's Palace dopo che Augusta fu costretta da Federico a viaggiare da Hampton Court Palace durante il travaglio, al fine di impedire che i suoi odiati genitori fossero presenti alla nascita. Il parto fu traumatico: St James's Palace non era pronto a riceverli, non fu preparato alcun letto, non fu possibile trovare lenzuola e Augusta fu costretta a partorire su una tovaglia. \nLe circostanze della nascita della principessa Augusta portarono a una disputa tra il Principe e la Principessa di Galles e il re e la regina, i quali non furono riconciliati fino alla ribellione giacobita del 1745. Dopo la riconciliazione, la coppia divenne meno isolata dall'alta societ\u00e0, permettendo ai cortigiani di apparire in entrambe le corti. Augusta fece una buona impressione nella vita della societ\u00e0. In alcune occasioni, i bambini di Augusta furono costretti a offrire spettacoli teatrali amatoriali per i loro ospiti.\nPrincipessa vedova.\nIl 31 marzo 1751 Federico mor\u00ec inaspettatamente. Secondo quanto riferito, il re non mostr\u00f2 molto interesse per la morte di suo figlio e il funerale fu semplice. Ricevendo le condoglianze del re, Augusta rispose che aveva posto se stessa e i suoi figli alla sua misericordia e protezione. Dopo la morte di Federico, il suo ruolo di madre dell'erede apparente al trono divenne un ruolo di spicco e fu nominata potenziale reggente dal re e dal parlamento, qualora il re morisse durante la minoranza del figlio maggiore, il principe di Galles. Ci\u00f2 caus\u00f2 una controversia e un'opposizione da parte del principe Guglielmo, duca di Cumberland, che invece si aspettava di ricevere quel ruolo. Il ruolo di reggente designato divenne irrilevante quando suo figlio divenne maggiorenne al suo diciottesimo compleanno nel 1756.\nDurante i restanti anni del regno di Giorgio II, Augusta scelse di vivere in solitudine con i suoi figli, dedicandosi alle loro cure. Le poche occasioni in cui apparve in pubblico, il re le confer\u00ec lo stesso ruolo cerimoniale e gli onori precedentemente assegnati alla regina, e fu onorata allo stesso modo sia dal pubblico che dalla corte. \nTuttavia, Augusta sub\u00ec una perdita di popolarit\u00e0 come vedova. Fu criticata per il suo modo di crescere i suoi figli, mentre li isolava dal mondo esterno in un ambiente familiare appartato, incontrando raramente persone al di fuori della famiglia. Poco dopo essere rimasta vedova, cominci\u00f2 a essere influenzata da John Stuart, III conte di Bute, tutor di suo figlio, e si diffuse la voce che avevano una relazione. Entrambi furono messi alla gogna dalla stampa.\nQuando il figlio maggiore divenne maggiorenne, il re tent\u00f2 di organizzare un matrimonio. La sua scelta preferita fu una principessa di Brunswick-Wolffenb\u00fcttel o una principessa di Prussia, ma Augusta rifiut\u00f2, favorendo un membro della sua famiglia, la Casa di Sassonia-Gotha.\nIl 25 ottobre 1760, suo figlio succedette a suo nonno come Giorgio III. L'anno dopo la sua successione, spos\u00f2 Carlotta di Meclemburgo-Strelitz. La sua relazione con sua nuora non era buona. Secondo quanto riferito, Augusta ha reso difficile per Carlotta stabilire contatti sociali facendo riferimento all'etichetta di corte. Inoltre, inizialmente nomin\u00f2 gran parte del seguito di Carlotta, molti dei quali erano sospettati di riferire ad Augusta del suo comportamento. \nAugusta ebbe un'influenza politica su suo figlio. Secondo quanto riferito, fu a sua volta influenzata da Lord Bute, che fu nominato primo ministro con il suo sostegno nel 1762. La sua nomina caus\u00f2 una grave crisi ed espose sia Augusta che Bute a tale ostilit\u00e0 pubblica da cui Bute dovette rinunciare il suo posto l'anno successivo. \nQuando il re ebbe un primo, temporaneo, attacco di malattia mentale nel 1765, Augusta e Lord Bute mantennero la regina Carlotta inconsapevole della situazione. Il Regency Bill del 1765 affermava che se il Re dovesse diventare permanentemente incapace di governare, Carlotta sarebbe diventata reggente. Augusta si sugger\u00ec come reggente al posto della nuora, ma c'era una forte opposizione alla sua nomina, poich\u00e9 c'erano preoccupazioni per l'influenza di Lord Bute nella sua potenziale reggenza e timori che se dovesse diventare reggente, Bute avrebbe di fatto governato come \"Re\" . \nAugusta allarg\u00f2 e ampli\u00f2 notevolmente Kew Gardens dopo la morte del marito. Sir William Chambers costru\u00ec per lei diverse strutture da giardino. Uno di questi, l'elegante pagoda cinese costruita nel 1761, tuttora esistente.\nMorte.\nAugusta mor\u00ec l'8 febbraio 1772 a Carlton House per un cancro.\nDiversi luoghi dell'America britannica furono nominati in onore di Augusta:"}
{"id": "1718713", "revid": "1573940", "url": "https://it.wikipedia.org/wiki?curid=1718713", "title": "Palazzo Jacometti Ciofi", "text": "Palazzo Jacometti Ciofi, o Baldinucci o Troubetzkoy, si trova a Firenze in via Ghibellina 87. Attualmente l'edificio, noto per ospitare nei suoi spazi terreni il ristorante Enoteca Pinchiorri, \u00e8 sede di un hotel di lusso: il Baglioni Relais Santa Croce. \nStoria e descrizione.\nL'edificio occupa l'area dove in antico esistevano numerose case di propriet\u00e0 dei Da Verrazzano, poi acquistate dalle famiglie Libri, Pazzi e dalle monache di Santa Elisabetta del Capitolo. \nIl palazzo attuale risulta definito nel secondo decennio del Settecento su progetto di Giovannozzo Giovannozzi e commissione del marchese Giovanni Maria Baldinucci, tesoriere del papa, che acquis\u00ec i precedenti immobili unificandoli e trasformandoli in palazzo e fece appositamente trasportare da Roma le due colonne di granito orientale che reggono il balcone, collocate nel gennaio 1720, ripetutamente segnalate dalla letteratura quali elementi qualificanti il prospetto. Nella seconda met\u00e0 del Settecento la residenza fu affittata dal mecenate, collezionista e scienziato dilettante George Cowper, che vi prese alloggio dal 1772, raccogliendo negli ambienti sia una notevole collezione di dipinti e sculture sia una varia strumentazione per esperimenti di fisica, chimica e ottica, a formare un gabinetto scientifico che, per la qualit\u00e0 delle apparecchiature, fu visitato anche da Alessandro Volta. Successivamente la propriet\u00e0 pass\u00f2 agli Spinelli (1798) e quindi, in rapida successione, ai Bacci (1827), ai Pagliari (1829), agli Osterfeld (1834), ai Gordon Coeswelt (che lo possedevano al tempo di Federico Fantozzi), ai Troubetzkoy e ai Jacometti Ciofi. \nNel 1839 fu restaurato e abbellito internamente su progetto dell'architetto Francesco Leoni. Un ulteriore significativo intervento \u00e8 databile al 1870-1877, commissionato dai Jacometti Ciofi. \nLa letteratura riferisce della presenza sul fronte ora dello scudo con l'arme dei Baldinucci (accompagnato dal motto: \"In Deo spes mea\"), ora della presenza dell'arme dei Troubetzkoy. \u00c8 da supporre quindi che tali armi fossero dipinte sull'elaborato scudo posto sul finestrone che guarda al terrazzino di coronamento del portone, visto che oggi questo si presenta con il campo vuoto, per quanto arricchito da due bei puttini seduti. \nCos\u00ec Federico Fantozzi, a ricordare l'alterna fortuna critica riservata all'edificio: \"La sua facciata \u00e8 regolare e grandiosa, ma non bella; ed il portone non ha altro merito che il valore delle due colonne di granito che lo adornano, e sostengono un terrazzino con balaustri di marmo\". Per quanto riguarda lo stato attuale della fabbrica valga la puntuale descrizione redatta da Francesca Carrara: \"La facciata a tre piani, delimitata da paraste lisce e conclusa da cornicione a guscio, secondo modelli romani, \u00e8 scandita da ampie ed eleganti finestre modanate; al piano terra il portone ha tre finestre inginocchiate a timpano curvilineo per lato. Al piano nobile la finestra centrale si affaccia sul balcone di marmo balaustrato, incorniciato da timpano curvilineo ornato un tempo da stemma, ricordato dal Settimanni come opera di Giuseppe Broccetti; le altre finestre hanno cornice semplice con sovrastante brachettone, come le sette finestre del terzo piano. Al di l\u00e0 del portale ornato dallo stemma ottocentesco dei Troubetzkoy si accede nell'atrio suddiviso da doppia serliana, dove si innesta lo scalone, a doppia rampa con pianerottoli voltati a crociera, nicchie e stucchi, riferibile all'epoca del Baldinucci. Al piano nobile, imperniato sul grandioso salone da ballo, uno dei pi\u00f9 ampi di Firenze, con soffitto a botte sostenuto da un'ardita struttura lignea, la decorazione originaria \u00e8 stata interamente sostituita nel corso dell'Ottocento; rimane unicamente la volta di una sala affrescata con la \"Vergine con angeli e figure\"\". \nPer quanto riguarda le pi\u00f9 recenti vicende conservative si ricordano i danni seguiti all'alluvione del 4 novembre 1966 e i successivi restauri, un incendio occorso nel 1973 anche questo seguito da un cantiere di ripristino che peraltro interess\u00f2 il prospetto principale. Al 1991 si data il restauro dei prospetti prospicienti la corte interna, a al 1996 quello dei prospetti secondari su via del Fico e via Giovanni da Verrazzano (su quest'ultima strada il complesso presenta una pi\u00f9 tarda addizione). A partire dal 2002 il complesso fu interessato da un ancor pi\u00f9 impegnativo cantiere di restauro finalizzato ad accogliere nel palazzo attivit\u00e0 ricettive. \nAll'interno alcune sale monumentali ospitano affreschi e mobilio d'epoca, come la \"Sala della Musica\", piccolo teatro privato.\nAl n. 85 un edificio a quattro piani, originariamente a due assi (ma al primo piano \u00e8 ora un'unica grande finestra), \u00e8 una dipendenza del palazzo."}
{"id": "1718714", "revid": "765341", "url": "https://it.wikipedia.org/wiki?curid=1718714", "title": "Samarobriva", "text": "Samarobriva \u00e8 il nome della citt\u00e0 di Amiens in epoca gallo-romana. Dopo le distruzioni della seconda guerra mondiale, prima di procedere alla ricostruzione, furono intrapresi scavi archeologici nel centro cittadino che riportarono alla luce numerosi resti della citt\u00e0 romana. Grazie agli studi condotti su tali ritrovamenti, l'antica citt\u00e0 \u00e8 una delle meglio conosciute della Gallia Belgica.\nOrigine del nome.\nIl nome gallo-romano di \"Samarobriva\" deriva dal gallico \"ponte (\"briva\") sulla Somme (\"Samara\")\".\nIl nome del popolo gallico che abitava la regione, gli Ambiani, si sostitu\u00ec in seguito a quello della citt\u00e0 loro capitale, divenuto \"Amiens\", dove la \"s\" finale si spiega con una derivazione dall'accusativo plurale \"Ambianos\" o dall'ablativo-locativo plurale \"Ambianis\".\nStoria.\nIl sito della citt\u00e0, sulla terrazza fluviale che domina i fiumi Somme e Avre, fu occupato dal Paleolitico (circa 500.000 anni fa).\nAl momento dell'arrivo dei Romani, la regione era occupata, su entrambe le rive della Somme dalla trib\u00f9 gallica degli \"Ambiani\". Gli scavi archeologici hanno restituito la loro monetazione degli inizi del III secolo a.C., ispirata dagli stateri di Taranto, dimostrando l'importanza degli scambi commerciali per questa popolazione, ma non hanno riportato in luce alcun abitato sul sito di Amiens. Gaio Giulio Cesare, tuttavia, cita \"Samarobriva\" nel suo \"De bello gallico\": racconta infatti che dopo il suo primo tentativo di conquistare la \"Britannia\", stabil\u00ec i propri quartieri invernali dall'autunno del 54 a.C. alla primavera del 53 a.C. a \"Samarobriva\", dove convoc\u00f2 per due volte un consiglio dei rappresentanti delle trib\u00f9 galliche (\"concilium Galliae\").\nNascita della citt\u00e0.\nIl Castrum instaurato da Cesare dovette perdurare fino ai primi anni del governo di Augusto. Intorno a questo campo e a quelli forse successivi, probabilmente si svilupparono degli insediamenti civili (\"canabae\"), che spinsero i Romani a fondare in questo luogo il capoluogo degli \"Ambiani\".\nMarco Vipsanio Agrippa, governatore della Gallia nel 20-19 a.C., per volere di Augusto realizz\u00f2 una rete di citt\u00e0 e strade romane a partire da \"Lugdunum\" (Lione), con lo scopo di favorire la romanizzazione dei Galli e di controllarli.\nIl sito di \"Samobriva\" si trovava in corrispondenza di una doppia confluenza: della Avre, a monte, e della Selle, a valle, nella Somme. Nel punto in cui la via di Agrippa tra \"Lugdunum\" e \"Gesoriacum\" (Boulogne-sur-Mer) attraversava la Somme venne costruita la citt\u00e0. Con l'etichetta di \"Samarobriu\" (ovvero \"Samarobriva Ambianorum\") compare sulla Tavola Peutingeriana.\nLa citt\u00e0 pi\u00f9 antica, che sostitu\u00ec l'accampamento romano (di cui non sono finora stati rinvenuti resti), fu costruita con la tipica pianta regolare delle citt\u00e0 romane: le strade si intersecavano ad angolo retto per formare gli isolati di abitazioni. Del primo impianto, datato agli inizi del I secolo a.C., sono stati identificati quattro decumani e sei cardini, su una superficie di 20 ettari.\nSviluppo in et\u00e0 alto-imperiale.\nLa citt\u00e0 si svilupp\u00f2 quando l'imperatore Claudio decise la conquista della Britannia (43-47), fino a raggiungere una superficie di 150 ettari e 15.000 abitanti.\nLa posizione di Samarobriva all'incrocio di pi\u00f9 strade si era rafforzata con lo sviluppo della rete stradale:\nLa citt\u00e0 era sicuramente un crocevia commerciale, centro di ridistribuzione della produzione delle campagne circostanti e centro di diffusione della romanizzazione. Gli scavi hanno mostrato la presenza di luoghi di culto dedicati alle divinit\u00e0 del pantheon romano, come Giove, Mercurio, Bacco o Venere, ma anche la persistenza del culto degli dei gallici, come Cernunno o \"Gesacus\". Un'iscrizione di dedica ricorda il dio locale \"Veriugodumnus\".\nSub\u00ec due grandi incendi, identificati negli scavi archeologici: uno negli anni 80-95 e un secondo negli anni 160-180.\nOrganizzazione politica.\nLa citt\u00e0 era il centro della \"civitas\" degli Ambiani, sotto il controllo del legato imperiale, governatore della provincia della Gallia Belgica, che aveva sede a \"Durocortorum\" (Reims). Il potere locale era esercitato da un'assemblea di notabili, che costituivano l'ordine dei decurioni, il senato locale.\nUn'iscrizione rinvenuta in un santuario rurale della For\u00eat d'Eu, che dipendeva dalla \"civitas\" degli Ambiani, ci informa del \"cursus honorum\" di un notabile di Samarobriva, un certo Lucio Cerialo Retto, che aveva offerto al santuario un teatro. Questi era stato successivamente prefetto per la repressione del brigantaggio, questore incaricato delle finanze cittadine, quattuorviro, ovvero membro della suprema magistratura cittadina e sacerdote di Roma e di Augusto, presiedendo, in questa veste, le cerimonie del culto imperiale locali e rappresentando la citt\u00e0 nella festa provinciale di \"Lugdunum\". La carica sacerdotale costituiva il coronamento della carriera locale e costituiva talvolta il trampolino per passare all'amministrazione imperiale.\nDeclino e periodo tardo-imperiale.\nGli scavi archeologici hanno permesso di concludere che verso il 260 Samarobriva aveva perso circa la met\u00e0 della sua popolazione. La citt\u00e0 e le campagne vicine subirono diverse incursioni dei Sassoni e dei Franchi, come testimoniano i tesori monetari riportati alla luce.\nLa citt\u00e0 fu ulteriormente danneggiata dalle invasioni dei Franchi e degli Alemanni nel 275-276: la sua superficie si ridusse a 30 e poi a 20 ettari e la sua popolazione a 2.000 o 3.000 abitanti. Alla fine del III secolo si riorganizz\u00f2 circondandosi di mura (alte 10 m e spesse 3,68 m) che la proteggevano e occupando solo l'impianto primitivo. L'anfiteatro fu trasformato in una fortificazione. \nTra la fine del III e gli inizi del IV secolo, la citt\u00e0 prese il nome di \"Civitas Ambianensium\" o \"Ambianorum\" (\"citt\u00e0 degli Ambiani\"), poi divenuto Amiens. Rinforz\u00f2 il proprio ruolo militare e dalla \"Notitia dignitatum\" sappiamo che agli inizi del IV secolo vi fu formato un corpo di cavalleria catafratta (corazzata) e lo storico Ammiano Marcellino la descrive come \"eminente\". Vi ebbe inoltre sede il prefetto di un corpo di ausiliari sarmate, di stanza ad Amiens e a Reims. Dagli scavi provengono oggetti di origine germanica e delle fabbriche d'armi si installarono ad est del foro cittadino.\nL'usurpatore Magnenzio (350-353), nato ad Amiens nel 303, durante il suo dominio aveva creato in citt\u00e0 una zecca monetaria. Nel 367 l'imperatore Valentiniano I vi fece proclamare augusto suo figlio Graziano. La citt\u00e0 sub\u00ec ancora distruzioni in seguito alle incursioni barbariche nel 406.\nCristianesimo.\nIl primo vescovo della citt\u00e0 storicamente attestato \u00e8 forse un certo Eulogio, che avrebbe partecipato allo pseudoconcilio di Colonia nel 346. La tradizione agiografica, senza grande fondamento, riporta invece come primo vescovo della diocesi di Amiens Firmino, proveniente da Pamplona e martirizzato nel 303 nell'anfiteatro trasformato in fortezza.\nMartino di Tours, che era un legionario di stanza ad Amiens nel 334 o nel 354, avrebbe incontrato alle porte della citt\u00e0 un povero senza vestiti e avrebbe tagliato in due il suo mantello per darne una met\u00e0 al mendicante. La notte seguente gli sarebbe apparso in sogno il Cristo ed egli si sarebbe convertito al Cristianesimo. L'episodio \u00e8 raccontato da Sulpicio Severo (360 circa - 420) nella sua \"Vita Martini\".\nPrincipali monumenti.\nNumerosi oggetti archeologici provenienti dagli scavi sono esposti nel Museo di Piccardia (\"Mus\u00e9e de Picardie\") di Amiens. Tra questi la \"patera di Amiens\" (seconda met\u00e0 del II secolo), una coppa metallica su cui sono incisi i nomi di sei dei campi fortificati del vallo di Adriano."}
{"id": "1718716", "revid": "15442333", "url": "https://it.wikipedia.org/wiki?curid=1718716", "title": "Flavio Magno Magnenzio", "text": ""}
{"id": "1718721", "revid": "36426", "url": "https://it.wikipedia.org/wiki?curid=1718721", "title": "Enoteca Pinchiorri", "text": "L'Enoteca Pinchiorri \u00e8 un ristorante di Firenze, situato nel settecentesco palazzo Jacometti-Ciofi, in via Ghibellina 87. Si tratta di uno dei ristoranti pi\u00f9 prestigiosi d'Italia e d'Europa, insignito di numerosi riconoscimenti nel settore dell'alta ristorazione. \nIl locale \u00e8 nato come enoteca con il nome di \"Enoteca Nazionale\", iniziando a funzionare anche come vero e proprio ristorante a partire dal 1974. I proprietari sono l'enologo Giorgio Pinchiorri e sua moglie, la cuoca di origine francese Annie F\u00e9olde, i quali, dopo aver lavorato come dipendenti nel locale, lo hanno acquistato ed ampliato nel 1979. Oggi vanta una cantina con pi\u00f9 di 100.000 bottiglie e circa 3.500 referenze in carta, classificata a partire dal 1984 da \"Wine Spectator\" come una delle pi\u00f9 importanti al mondo.\nLa cucina \u00e8 curata dalla F\u00e9olde stessa, executive chef del locale, e dagli chef Riccardo Monco e Alessandro Della Tommasina; dal 1993 al 2015 \u00e8 stato presente anche lo chef Italo Bassi. Il ma\u00eetre e direttore di sala \u00e8 Alessandro Tomberli. All'Enoteca Pinchiorri ha lavorato anche, negli anni '90, lo chef Carlo Cracco, sotto la cui conduzione come primo chef il ristorante ha ottenuto per la prima volta le tre stelle della Guida Michelin. Tra il 1995 e il 2003 le stelle sono state ridotte a due a causa di un grave incendio che ha danneggiato il ristorante e la cantina; la terza stella verr\u00e0 riconquistata a partire dal 2004, costituendo, ad oggi, l'unico caso di ristorante italiano ad aver perso e riconquistato una stella Michelin."}
{"id": "1718722", "revid": "188116", "url": "https://it.wikipedia.org/wiki?curid=1718722", "title": "Aviazione navale", "text": ""}
{"id": "1718723", "revid": "767487", "url": "https://it.wikipedia.org/wiki?curid=1718723", "title": "R\u00e9gis Genaux", "text": "Biografia.\nMuore l'8 novembre 2008 per un'insufficienza cardiaca dovuta a una embolia polmonare. L'indomani, l'Udinese ha giocato con il lutto al braccio l'incontro con l' valevole per la Serie A 2008-2009.\nCarriera.\nGiocatore.\nClub.\nInizi\u00f2 la sua carriera professionistica allo : qui, tra il 1990 e il 1996, fece parte della cosiddetta generazione dei \"tre moschettieri\" dello Standard, con Philippe L\u00e9onard e Micha\u00ebl Goossens, in una squadra che negli stessi anni vedeva tra le sue fila anche Roberto Bisconti. Nella seconda met\u00e0 del 1996 si trasfer\u00ec brevemente al , in Inghilterra. Nel gennaio del 1997 si accas\u00f2 all', rimanendo in Italia per i successivi sei anni inframezzati da un breve ritorno allo Standard nel 2002. Ebbe diversi infortuni durante la carriera agonistica che lo costrinsero a ritirarsi nel 2003 all'et\u00e0 di soli 29 anni.\nNazionale.\nGenaux gioc\u00f2 22 volte con la maglia del su 27 convocazioni. Considerato l'erede di Eric Gerets in nazionale, non fu per\u00f2 convocato per il negli Stati Uniti d'America. Divenne un titolare fisso nel biennio seguente, ma il Belgio non riusc\u00ec a qualificarsi per il in Inghilterra. Con l'arrivo di Georges Leekens perse il posto in nazionale e non fu quindi convocato neanche per il in Francia, essendogli stati preferiti \u00c9ric Deflandre e Bertrand Crasson."}
{"id": "1718724", "revid": "729019", "url": "https://it.wikipedia.org/wiki?curid=1718724", "title": "Tremore essenziale", "text": "Il tremore essenziale \u00e8 uno dei pi\u00f9 comuni disordini del movimento e colpisce tra lo 0,5 al 5 o 6 % della popolazione al di sopra dei 40 anni, ma pu\u00f2 manifestarsi pi\u00f9 raramente anche in et\u00e0 giovanile o perfino nell'adolescenza e nell'infanzia. L'incidenza aumenta con l'aumentare dell'et\u00e0, senza prevalenza di sesso, arrivando nel 15 % delle persone sopra i 65 anni (tremore essenziale senile). Il 60 % dei casi ereditari inizia in giovane et\u00e0: circa il 5 % dei pazienti con inizio di tremore essenziale sono bambini o adolescenti (tremore essenziale giovanile).\nSi manifesta principalmente come tremore posturale, diffuso e cinetico (a differenza del tremore parkinsoniano), oltre che simmetrico (a differenza del tremore cerebellare) e le cause esatte sono sconosciute, ma si sospetta una predisposizione genetica o l'esposizione a tossine.\n\u00c8 sensibile all'alcool che diminuisce il tremore.\nEziologia.\nLa patologia non ha eziologia nota, anche se si pensa che tra le cause predisponenti siano implicati fondamentalmente fattori genetici (tremore essenziale famigliare o tremore ereditario), ma anche fattori ambientali non chiari, come sostanze assunte con la dieta - specie nel caso di consumo elevato di alcuni tipi di carne cotta, contenenti spesso armano, un'ammina eterociclica alcaloide \u03b2-carbolinica considerata anche cancerogena (la quale si forma con la cottura ad alte temperature di carne bovina (manzo) e suina, di pesce e pollame, inoltre \u00e8 presente in minima parte anche in caff\u00e8, alcune salse e nel fumo di tabacco) ed \u00e8 stata rinvenuta nel 50 % delle persone affette da TE \nIn alternativa anche intossicazione cronica a bassi livelli di piombo difficili da rilevare, ma sono state ipotizzate come innesco anche infezioni, reazioni autoimmunitarie o esposizione a neurotossine come l'armalina.\nAd inizio 2011 una ricerca pubblicata su Nature Genetics, condotta da Kari Stefansson (deCODE Genetics, Reykjavik, Islanda), che insieme a suoi colleghi ha svolto un'indagine genetica associativa su larga scala su individui con \u00abtremore essenziale\u00bb, ha mostrato che la presenza di una mutazione nel gene Lingo1 aumenta il rischio di contrarre la patologia.. Il tremore e i disordini da attivit\u00e0/intensit\u00e0 possono essere peggiorati da fatica, emozioni forti, ipoglicemia, caldo e freddo, caffeina, sali di litio, alcuni antidepressivi, antipsicotici, e altri fattori.\nDal punto di vista fisiopatologico, l'organo maggiormente coinvolto nella genesi del tremore \u00e8 il cervelletto, come dimostrato in studi condotti durante autopsia su persone decedute per altri motivi, che manifestavano anche il tremore essenziale o altri tipi di tremore.\nSegni e sintomi.\nClinicamente la malattia si manifesta con tremore posturale e cinetico, localizzato soprattutto alle estremit\u00e0 distali degli arti superiori, al capo (movimenti di affermazione o negazione), alla voce.\nPu\u00f2 essere presente contemporaneamente agli arti superiori e al capo, oppure si pu\u00f2 riscontrare un tremore isolato degli arti superiori, ma pu\u00f2 colpire ogni muscolo del corpo.\nDisfunzioni olfattive (anosmia) che sono comuni nella malattia di Parkinson sono state riportate anche nei pazienti con tremore essenziale. Un numero di pazienti con tremore essenziale riporta alcuni sintomi neuropsichiatrici del Parkinson (come depressione, apatia, ansia) senza avere tale malattia.\nIl tremore essenziale \u00e8 visibile durante il movimento o la tensione degli arti (specialmente nell'uso delle mani), e pu\u00f2 aumentare o diminuire a seconda della condizione emotiva di ansia, di stanchezza, freddo o caldo intenso, pur essendo sempre presente e superiore al normale tremore fisiologico. Non sono presenti debolezza muscolare oggettiva e persistente (ipostenia), parestesie evidenti (ad eccezione del coinvolgimento possibile del nervo mediano) o alterazioni del tono muscolare (ipotonia e ipertonia), che siano correlati alla sindrome.\nDiagnosi.\nLa diagnosi \u00e8 soprattutto clinica: la protensione degli arti superiori in estensione consente di evidenziare tremore posturale, mentre la prova indice-naso evidenzia il tremore cinetico.\nDiagnosi differenziale.\nIl principale problema diagnostico-differenziale \u00e8 quello di distinguere il tremore essenziale dalla malattia di Parkinson; quest'ultimo si manifesta con tremore a riposo, ad insorgenza monolaterale e a frequenza bassa (inferiore a 7\u00a0Hz), e non si riscontra di solito familiarit\u00e0, al contrario del tremore essenziale. Inoltre il tremore parkinsoniano tende a diminuire col movimento, mentre il tremore essenziale viene evidenziato da esso, ed aumenta dopo uno sforzo muscolare.\nL'utilizzo della SPECT con DATscan ha permesso di differenziare il tremore essenziale dalla malattia di Parkinson e parkinsonismo primario: nel Parkinson la suddetta metodica mostra una riduzione del trasportatore di membrana della dopamina (DAT) a livello striatale.\nOccorre anche escludere altre cause di tremore posturale-cinetico:\nIl tremore essenziale \u00e8 quindi posturale, cinetico, diffuso, simmetrico, e non ci sono marcatori specifici che siano caratteristici del tremore essenziale nel sangue o nel liquor cefalorachidiano, n\u00e9 tipiche lesioni cerebrali. Peggiora con sforzi, emozioni e diminuisce variamente con l'assunzione di alcol.\nComorbilit\u00e0.\nParkinsonismo moderato idiopatico (nel 20 %).\nCirca il 20 % degli affetti da tremore essenziale pu\u00f2 sviluppare statisticamente un moderato o leggero parkinsonismo, un gruppo di patologie simili alla malattia di Parkinson ma con diverso decorso e origine, che causano tremore a riposo, bradicinesia, rigidit\u00e0, ipertonia, disartria, ipomimia (scarsa mimica facciale), disturbi della deambulazione (presenti comunque in circa il 50 % dei pazienti con TE), spasmi, discinesia, facilit\u00e0 ai crampi, leggeri disordini dell'equilibrio e ipotensione ortostatica (nel 70 % degli affetti da parkinsonismo, quindi nel 14 % degli affetti da TE, con possibilit\u00e0 di cefalea, ipostenia, vertigini, acufeni, svenimenti e l'insonnia).\nDisturbi neurologici, psichiatrici e muscolo-scheletrici.\nNegli anziani dopo i 65 anni, il tremore essenziale pu\u00f2 invece accompagnarsi a inizio di demenza o deterioramento cognitivo lieve.\nIl tremore essenziale pu\u00f2 presentarsi anche nei pazienti che hanno gi\u00e0 lo stesso Parkinson, in questo caso il soggetto presenta entrambi i tipi di tremore, essenziale e parkinsoniano (occorre non confonderlo in questi casi con gli effetti collaterali dei farmaci antiparkinsoniani come la discinesia tardiva).\nUna percentuale di pazienti ha comorbilit\u00e0 con altri disturbi neurologici, muscolo-scheletrici o psichiatrici che non causano solitamente il tremore come sintomo fondamentale (disturbo bipolare, sindrome da crampi e fascicolazioni, ecc.); alcuni oltre al tremore possono presentare distonia, compresa distonia cervicale e craniale, crampo dello scrivano, disfonia spasmodica, sindrome delle gambe senza riposo, acatisia e mioclono essenziale idiopatico. \nMioclono essenziale.\nIl mioclono essenziale o sindrome mioclono-distonia, forse con predisposizione genetica, \u00e8 un disturbo del movimento raro caratterizzato da distonia lieve associata a scosse miocloniche/miochimie, fascicolazioni, crampi; si associa spesso a depressione, ansia, attacchi di panico, disturbo ossessivo-compulsivo, disturbi della personalit\u00e0 e alcolismo.\nTerapia.\nIl trattamento medico del tremore essenziale prevede solitamente la somministrazione di propranololo, un betabloccante, oppure di primidone, o di entrambi; altri farmaci come benzodiazepine, gabapentin, clozapina, flunarizina, clonidina e teofillina hanno dimostrato di essere efficaci nel trattamento del tremore essenziale, sebbene siano statisticamente meno efficaci del propranololo e del primidone. Nel caso in cui si soffra particolarmente di tremore alle mani o al capo, \u00e8 possibile la somministrazione di botulino per alleviare i sintomi bloccando alcuni muscoli. Pu\u00f2 essere usato l'antiepilettico e stabiizzante dell'umore valproato, nei casi di comorbilit\u00e0 con mioclono essenziale e disturbo bipolare.\nAi casi pi\u00f9 gravi e invalidanti \u00e8 invece riservato il trattamento chirurgico effettuato con stimolazione cerebrale profonda (DBS, \"deep brain stimulation\") dei nuclei del talamo.\nI medici suggeriscono inoltre al paziente di evitare o limitare caffeina ed eccitanti, e consigliano a volte l'assunzione moderata di alcolici a pasto."}
{"id": "1718729", "revid": "767487", "url": "https://it.wikipedia.org/wiki?curid=1718729", "title": "Espace Ind\u00e9cent", "text": "Espace Ind\u00e9cent \u00e8 un album di Ute Lemper pubblicato nel novembre 1993."}
{"id": "1718730", "revid": "729019", "url": "https://it.wikipedia.org/wiki?curid=1718730", "title": "Sindrome di Laurence-Moon", "text": "La sindrome di Laurence-Moon \u00e8 in campo medico, una condizione autosomica recessiva, in passato conglobata con la definizione di sindrome di Laurence-Moon-Biedl fino agl ultimi anni del XX secolo dove si sono scoperte piccole differenze, soprattutto per quanto riguarda le manifestazioni cliniche che hanno diviso i due gruppi, tuttavia ancora oggi alcuni studiosi lo nominano in tal modo.\nEpidemiologia.\nLa sua incidenza comprende i bambini di entrambi i sessi intorno alla prima decade di vita.\nSintomatologia.\nI sintomi e o segni clinici che si manifestano comprendono retinite pigmentosa, ritardo mentale, difficolt\u00e0 nel linguaggio, ipogenitalismo, si sono manifestati anche casi di atresia vaginale, atassia e paraplegia spastica. Ci\u00f2 che lo differenzia dall'altra sindrome \u00e8 l'assenza di altri sintomi come la polidattilia, obesit\u00e0 e anomalie ai reni.\nEziologia.\nLa malattia \u00e8 trasmessa geneticamente, fin dalla nascita si riscontra ipogenitalismo, dovuto ad ipogonadismo ipogonadotropo.\nTerapia.\nIl trattamento mira a curare i sintomi perch\u00e9 attualmente la malattia in s\u00e9 non \u00e8 curabile."}
{"id": "1718736", "revid": "15442613", "url": "https://it.wikipedia.org/wiki?curid=1718736", "title": "Kajak", "text": ""}
{"id": "1718738", "revid": "830939", "url": "https://it.wikipedia.org/wiki?curid=1718738", "title": "Forster Fitzgerald Arbuthnot", "text": "Arbuthnot fu un grande esperto di letteratura antica della Persia (attuale Iran) e India. Egli collabor\u00f2 con Sir Richard Burton nella traduzione del \"K\u0101ma S\u016btra of Vatsayana\" (1883), e scrisse i libri \"Arabic Authors\", \"The Mysteries of Chronology\", e \"The Ananga Ranga\". Egli cur\u00f2 \"The Rauza-Us-Safa\" (\"Raw\u1e0dat al-saf\u0101\u2019\"), o \"Giardino della Purezza\" (\"Garden of Purity\") di Muhammad Bin Khavendshah Bin Mahmud, tradotto da E. Rehatsek. \nPer merito del suo operato su diversi capolavori in lingua araba, la letteratura persiana e indiana inizi\u00f2 a essere conosciuta in Occidente."}
{"id": "1718739", "revid": "599013", "url": "https://it.wikipedia.org/wiki?curid=1718739", "title": "Robert \u0160pehar", "text": "Fu capocannoniere nella massima divisione belga nel 1997 e per due volte in quella croata nel 1995 e nel 2004.\nVanta 136 reti in 260 partite di campionato ad una media di 0,52 reti a partita. L'Osijek \u00e8 la societ\u00e0 che ha maggiormente rappresentato, siglando 55 reti in 96 presenze.\nCarriera.\nClub.\nIl suo primo gol nella stagione 1997-1998 \u00e8 realizzato all'Olympique Lione (0-3). In seguito realizza il definitivo 3-2 nella partita di Champions League contro la Juventus: la societ\u00e0 italiana passa il turno grazie al 4-1 rifilato ai monegaschi nell'incontro d'andata."}
{"id": "1718740", "revid": "110157", "url": "https://it.wikipedia.org/wiki?curid=1718740", "title": "Punishing Kiss", "text": "Punishing Kiss \u00e8 un album di Ute Lemper pubblicato nell'aprile 2000.\nIn questo album scrivono per la cantante tedesca Nick Cave, Neil Hannon dei Divine Comedy (che duetta con lei in \"Tango Ballad\" e \"Split\"), Elvis Costello, Philip Glass, Tom Waits, Scott Walker (Noel Scott Engel)."}
{"id": "1718741", "revid": "20090", "url": "https://it.wikipedia.org/wiki?curid=1718741", "title": "City and District of St Albans", "text": ""}
{"id": "1718745", "revid": "599013", "url": "https://it.wikipedia.org/wiki?curid=1718745", "title": "Claus Jensen", "text": ""}
{"id": "1718748", "revid": "204012", "url": "https://it.wikipedia.org/wiki?curid=1718748", "title": "Sindrome di Laurence-Moon-Biedl", "text": ""}
{"id": "1718750", "revid": "599013", "url": "https://it.wikipedia.org/wiki?curid=1718750", "title": "Daniel Jensen", "text": "Carriera.\nClub.\nInizia a giocare a calcio con il Boldklubben af 1893 compagine danese di seconda divisione.\nDal 1998 al 2003 Jensen gioca nel campionato olandese con la maglia dell'.\nNel 2003-2004 si accasa in Spagna al .\nDal 2004 al giugno 2011 gioca in Bundesliga con il .\nNel gennaio 2012 dopo un breve periodo di prova viene tesserato dal compagine di Serie A. Esordisce con la maglia del Novara alla 18\u00aa giornata di campionato disputata il 15 gennaio 2012 persa contro il per 3-1 in trasferta. Il 2 novembre successivo rescinde il contratto con la squadra piemontese, restando svincolato.\nNazionale.\nNel febbraio 2002 Morten Olsen, CT della Danimarca, lo convoca per la prima volta in nazionale maggiore."}
{"id": "1718751", "revid": "49022", "url": "https://it.wikipedia.org/wiki?curid=1718751", "title": "Camlann", "text": ""}
{"id": "1718753", "revid": "767487", "url": "https://it.wikipedia.org/wiki?curid=1718753", "title": "Blessthefall", "text": "I Blessthefall (stilizzato in blessthefall o BLESSTHEFALL) sono un gruppo metalcore statunitense formatosi a Phoenix, Arizona, nel 2002. La band \u00e8 stata fondata nel 2004 dal chitarrista Mike Frisby, dal batterista Matt Traynor e dal bassista e cantante Jared Warth. Il loro album di debutto, \"His Last Walk\", con il cantante originale Craig Mabbitt, \u00e8 stato rilasciato il 10 aprile 2007. Il loro secondo album in studio, \"Witness\", con l'attuale cantante Beau Bokan, \u00e8 stato rilasciato il 6 ottobre 2009. Il loro terzo album in studio, \"Awakening\", \u00e8 stato rilasciato il 4 ottobre 2011. Il loro quarto album in studio, \"Hollow Bodies\", \u00e8 stato rilasciato il 20 agosto 2013. \"To Those Left Behind\" \u00e8 il quinto album integrale della band, pubblicato il 18 settembre 2015. Il loro sesto l'album \"Hard Feelings\", uscito il 23 marzo 2018. Dopo la partenza del batterista Matt Traynor, Warth divenne l'unico membro originale rimasto della band.\nStoria del gruppo.\nLa band si forma nel 2002 quando Matt Traynor (batteria) e Mike Frisby (chitarra), amici di liceo, iniziano a frequentare lezioni di musica insieme. La band inizia a formarsi nel 2004 con l'arrivo di Craig Mabbitt (voce) e Jared Warth (basso). Dopo la realizzazione di 3 demo, nell'estate del 2005 il chitarrista Eric Lambert si unisce al gruppo. Gli eccezionali progressi nelle esibizioni live catturano l'attenzione della Science Records che nel 2006 mette sotto contratto i Blessthefall. L'album di debutto \"His Last Walk\" esce nell'aprile del 2007 negli USA e a fine agosto in Europa. La band ha condiviso il palco con diversi gruppi famosi come Alesana e Norma Jean nei tour americani e canadesi, inoltre ha partecipato al Warped Tour del 2007.\nNel dicembre dello stesso anno i Blessthefall sono sbarcati in Europa come gruppo spalla dei Silverstein. Durante il tour Craig (voce) decide di lasciare il gruppo per \"ragioni personali\" (da quello che si deduce dal blog su Myspace). La band per\u00f2 decide di proseguire il tour. Jared (basso) prende il posto di Craig e nei live il basso viene suonato da Aiden Louis dei Dear Whoever. Nel 2008 la band partecipa al Taste of chaos in Nord America dividendo il palco con Bullet for My Valentine, Atreyu e l'attrazione principale, gli Avenged Sevenfold. Dopo mesi di ricerche per un nuovo cantante, il 25 settembre del 2008 i Blessthefall annunciano il nome del loro nuovo vocalist, Beau Bokan.\nNel maggio 2009, dopo il tour con i Silverstein, Norma Jean e Before Their Eyes, la band si diresse in studio per registrare il loro secondo album, \"Witness\". Il 13 maggio la band ha firmato con la Fearless Records e ha lavorato all'album con il produttore Elvis Baskette. Il 3 giugno, la band ha annunciato tramite MySpace di aver ufficialmente finito la registrazione del nuovo album e che sarebbe stato rilasciato in autunno. Hanno anche fatto un tour di met\u00e0 anno con gli August Burns Red e Enter Shikari. A luglio, i Blessthefall hanno pubblicato un brano musicale sulla loro pagina MySpace intitolato \"God Wears Gucci\", pubblicato su iTunes per il download l'11 agosto 2009. Nel settembre 2009, la band ha caricato un'altra traccia sulla loro pagina MySpace intitolata \"What's Left of me\". \"Witness \u00e8\" stato rilasciato il 6 ottobre 2009.\nNel giugno 2010, i Blessthefall sono andato in tourn\u00e9e in Nuova Zelanda a sostegno dei Saosin e in Australia a supporto di Story of the Year e Saosin.\nDopo l'uscita di \"Witness\" , la band ha co-diretto l'Atticus Fall Tour con Finch , Drop Dead, Gorgeous e Vanna dal 10 ottobre 2009 al 19 novembre. Altre band del tour includevano Of Mice &amp; Men e Let's Get It.\nNell'ottobre 2009, la band ha annunciato su YouTube che stavano lavorando a un video musicale per \"What's Left of Me\", che \u00e8 stato rilasciato il 14 dicembre 2009 su MySpace.\nNel 2009, la band \u00e8 stata premiata per il \"Best Hardcore Band Award\" agli Arizona Ska Punk Awards 2009. Un anno dopo, la band \u00e8 stata nuovamente premiata come \"Best Hardcore Band Award\" alla cerimonia di premiazione del 2010.\nNell'aprile del 2010, la band \u00e8 stata inserita nell'album \"Punk Goes Classic Rock\", con \"Dream On\" degli Aerosmith.\nLa loro canzone \"To Hell and Back\", \u00e8 stata rilasciata per la colonna sonora di \"\". Il trailer del gioco \u00e8 stato rilasciato il 9 aprile 2010.\nIl 15 febbraio 2011, la band annunci\u00f2 che Mike Frisby aveva lasciato la band per seguire un'altra strada lasciando il bassista e cantante Jared Warth e il batterista Matt Traynor i restanti due membri fondatori della band. Elliott Gruenberg, precedentemente nei Before Their Eyes, Legacy e Settle the Sky, sarebbe stato alla chitarra. Bokan ha confermato che i Blessthefall non suoneranno al Warped Tour 2011, ma piuttosto registrerebbero il loro terzo album integrale, iniziato a Orlando, in Florida, il 17 maggio 2011. La band aveva sperato di presentare cantanti ospiti tra cui Ronnie Radke degli Falling in Reverse (precedentemente degli Escape the Fate) e Tim Lambesis dei As I Lay Dying, ma in seguito fu confermato che non ci sarebbero state voci ospiti.\nI Blessthefall si unirono a Emmure, Alesana, Motionless in White e ad altre band al All Stars Tour. La band ha guidato il tour dei Fearless Friends con The Word Alive, Motionless in White e Tonight Alive. Hanno pubblicato il video ufficiale di \"Promised Ones\" l'11 novembre 2011, che inizia con la canzone introduttiva dell'album intitolata \"Awakening\". Secondo una video intervista con Lambert e Bokan, i Blessthefall avevano in programma di entrare in studio a febbraio per registrare un EP con Tim Lambesis dei As I Lay Dying. Pi\u00f9 tardi Matt Traynor ha confermato che ci\u00f2 non era vero. A causa delle restrizioni temporali, hanno dovuto rimandare la registrazione dell'EP fino a dopo il Warped Tour. Da allora i piani per questo EP sono stati scartati secondo il chitarrista Eric Lambert in un'intervista con Bryan Stars.Il 4 ottobre 2012, la band ha confermato che stavano producendo un quarto album. La registrazione di questo album \u00e8 iniziata il 19 aprile 2013 e si \u00e8 conclusa il 21 maggio 2013. \"Hollow Bodies\" \u00e8 stato successivamente rilasciato il 20 agosto 2013, raggiungendo il numero 15 della \"Billboard\" 200 con 21.888 copie vendute nella sua prima settimana. L'intero album \u00e8 stato effettivamente trasmesso in streaming attraverso il sito Web di Billboard una settimana prima dell'uscita effettiva. Joey Sturgis ha prodotto l'album.\nSono stati pubblicati tre singoli, tra cui \"You Wear a Crown But You're No King\", \"D\u00e9j\u00e0 Vu\" e \"See You on the Outside\".\nLa band ha fatto un tour nel Warped Tour 2013, insieme a Motion City Soundtrack, Big D and the Kids Table e Echosmith.\nIl 17 gennaio 2014, la band ha annunciato il suo prossimo tour in Nord America per promuovere \"Hollow Bodies\".\nIl 10 dicembre 2014, la band \u00e8 stata annunciata come parte del Warped Tour 2015.\nIl 1\u00ba maggio 2015, la band ha annunciato che stavano lavorando a un nuovo album. L'11 giugno 2015 hanno annunciato che sarebbe stato intitolato \"To Those Left Behind\". \u00c8 stato rilasciato il 18 settembre 2015. Il 14 luglio, la band ha pubblicato l'audio ufficiale per la canzone \"Up in Flames\". Il 4 agosto, la band ha annunciato la data di uscita del loro secondo singolo, \"Walk on Water\", che \u00e8 stato rilasciato il 7 agosto insieme ai pre-ordini online.\nIl 28 settembre 2016, la band ha annunciato di essere in tourn\u00e9e con i Crown the Empire e New Years Day. La band \u00e8 stata annunciata il 22 marzo 2017 per suonare al Warped Tour 2017.\nIl 26 gennaio 2018, hanno annunciato di aver firmato un nuovo contratto discografico con Rise Records. Il loro sesto album in studio, \"Hard Feelings\", \u00e8 stato pubblicato da Rise Records, il 23 marzo.\nIl 17 agosto 2018, il batterista Matt Traynor ha annunciato che si allontaner\u00e0 dalla band, citando la sua famiglia come motivo principale, dopo il loro tour Hard Feelings con The Word Alive.\nFormazione.\nMembri attuali\nEx membri"}
{"id": "1718754", "revid": "767487", "url": "https://it.wikipedia.org/wiki?curid=1718754", "title": "Mario Iaquone", "text": "Biografia.\nDi famiglia originaria di Atina, si diploma nel Centro Sperimentale di Cinematografia nel 1990 come Tecnico del suono.\nContemporaneamente alla realizzazione di numerosi film \u00e8 Docente di tecnica del suono al corso di regia documentario nel biennio 1994-1996 presso il Centro Sperimentale di Cinematografia di Roma Cinecitt\u00e0.\nNel 2007 nel film \"Tutta la vita davanti\" sperimenta per la prima volta una nuova tecnica di ripresa degli ambienti Stealth audio fx."}
{"id": "1718755", "revid": "599013", "url": "https://it.wikipedia.org/wiki?curid=1718755", "title": "Joachim Fernandez", "text": "Biografia.\nViene trovato morto in un hangar abbandonato, a Domont 20 chilometri a nord di Parigi, la salma del giocatore \u00e8 stata rimpatriata in Senegal."}
{"id": "1718758", "revid": "599013", "url": "https://it.wikipedia.org/wiki?curid=1718758", "title": "Djibril Diawara", "text": "Carriera.\nHa giocato in Serie A nel Torino e in Serie B nel Cosenza. Ha giocato anche in Inghilterra nel Bolton e in Francia nel Monaco e nel Le Havre.\nQuando militava nel club monegasco, nella semifinale di ritorno della UEFA Champions League 1997-1998, si rese protagonista di uno scontro con lo juventino Filippo Inzaghi provocandogli una vistosa ferita al labbro superiore, suturata con 24 punti."}
{"id": "1718760", "revid": "767487", "url": "https://it.wikipedia.org/wiki?curid=1718760", "title": "HDfury", "text": "HDfury \u00e8 un convertitore da DVI-D a VGA, che tramite un processore Silicon permette di visualizzare segnali DVI o HDMI (da decoder o lettori DVD) sui vecchi monitor analogici, anche in alta definizione, ed ha il supporto HDCP (fino alla versione HDCP 2.2)."}
{"id": "1718761", "revid": "1654832", "url": "https://it.wikipedia.org/wiki?curid=1718761", "title": "Pina Menichelli", "text": "Biografia.\nAppartenente ad un'importante dinastia di attori teatrali, il cui capostipite fu Nicola Menichelli, apprezzato comico della met\u00e0 del Settecento, e della quale ignota rimane l'origine geografica precisa, Pina Menichelli, nacque da Cesare e Francesca Malvica, attori girovaghi, a Castroreale, antico comune della provincia di Messina, il 10 gennaio 1890.\nOltre alla stessa Pina, furono attori anche la sorella maggiore Lilla, la minore Dora e il fratello Alfredo.\nFu sposata due volte, la prima, dal 1909 con il napoletano Libero Pica dal quale ebbe due figli e si separ\u00f2 qualche anno pi\u00f9 tardi, la seconda dal 1924 (alla morte del primo marito) con il barone Carlo Amato.\nMor\u00ec a Milano il 28 agosto 1984, all'et\u00e0 di 94 anni.\nCarriera.\nEssendo figlia d'arte, la Menichelli incominci\u00f2 a recitare fin da bambina, ma la sua vera carriera artistica ebbe inizio nel 1907 quando fu scritturata come giovane amorosa nella compagnia teatrale di Irma Gramatica e Flavio And\u00f2.\nDopo alcune esperienze in varie compagnie teatrali, intraprese un cammino cinematografico grazie alla casa \"Cines\" di Roma, una delle pi\u00f9 importanti dell'epoca, dove, fra il 1913 e il 1914, recit\u00f2 in numerosi film. Fra essi spicca \"Scuola d'eroi\", in cui venne notata dal regista e produttore cinematografico Giovanni Pastrone (autore del celebre \"Cabiria\"), che la chiam\u00f2 poi all'\"Itala Film\" di Torino, dando cos\u00ec inizio alla sfolgorante \"avventura cinematografica\" dell'attrice.\nRealizz\u00f2 cos\u00ec il suo primo film per l'Itala, con la regia di Pastrone (che si firm\u00f2 Piero Fosco): \"Il fuoco\" del 1915. I protagonisti sono un'ammaliante ed enigmatica poetessa (la Menichelli) ed un giovane ed ignoto pittore (Febo Mari, autore del soggetto), i quali vivono una bruciante vicenda d'amore che si accende per una semplice \"favilla\", si esalta nella \"vampa\" per poi non lasciare che \"cenere\". Il film ebbe un enorme successo, e la Menichelli, perfetta (anche fisicamente: si pensi all'acconciatura da gufo) nel ruolo di crudele e sensuale maliarda, divenne una stella di prima grandezza, etichettata come la \"femme fatale\" per eccellenza del cinema italiano.\nL'anno seguente fu la protagonista di \"Tigre reale\" (sempre diretta da Pastrone), dove, interpretando la sinuosa e fatale contessa Natka, conferm\u00f2 le sue non comuni capacit\u00e0 d'attrice e di \"femme fatale\".\nTra gli altri film di successo che realizz\u00f2 per l'Itala, si possono ricordare \"La moglie di Claudio\", \"L'olocausto\" del 1918 e \"Il padrone delle ferriere\" del 1919.\nNel 1920 pass\u00f2 alla romana \"Rinascimento Film\" (fondata per lei dal barone Carlo Amato, suo futuro marito, e dove ebbe una breve parentesi due anni prima con \"Il giardino delle volutt\u00e0\"), continu\u00f2 ad affascinare le platee di mezzo mondo (nonostante la critica bacchettasse la sua recitazione manierata e forzata tipica dell'epoca) con pellicole come \"La storia di una donna\" e \"Il romanzo di un giovane povero\" (1920), \"La seconda moglie\" (1922), \"La donna e l'uomo\" e \"La biondina\" (1923). Sempre nel 1923, stanca di interpretare gli stessi personaggi di seduttrici voluttuose e tormentate eroine, lavor\u00f2 con brio e agilit\u00e0 a due commedie: \"La dama de chez Maxim's\" e \"Occupati d'Amelia\", che sbalordirono critica e pubblico.\nDopo questi due lavori, nel 1924, la Menichelli si ritir\u00f2 da ogni attivit\u00e0 artistica per dedicarsi ai suoi doveri di madre e moglie serena, e il \"dovere di dimenticare\" divenne la sua parola d'ordine. Anche la morte di questa conturbante e bravissima \"diva\" dalla bella figura (non alta, ma slanciata, capelli biondissimi, grandi occhi azzurri, bocca sensuale, naso un po' aquilino), avvenuta a Milano all'et\u00e0 di 94 anni, pass\u00f2 inosservata."}
{"id": "1718762", "revid": "15443029", "url": "https://it.wikipedia.org/wiki?curid=1718762", "title": "Pia Menichelli", "text": ""}
{"id": "1718763", "revid": "436907", "url": "https://it.wikipedia.org/wiki?curid=1718763", "title": "Chick Fit", "text": "Chick Fit \u00e8 il secondo e ultimo singolo estratto dal terzo album delle All Saints, \"Studio 1\". \u00c8 stato pubblicato il 26 febbraio 2007 solo come download digitale e ha avuto un successo molto limitato. Per la promozione del singolo, e del rispettivo album, \u00e8 stato prodotto un video, presentato nel gennaio del 2007."}
{"id": "1718764", "revid": "3082", "url": "https://it.wikipedia.org/wiki?curid=1718764", "title": "Mausoleo di Sant'Elena", "text": ""}
{"id": "1718767", "revid": "251174", "url": "https://it.wikipedia.org/wiki?curid=1718767", "title": "Augusta Bagiennorum", "text": "Augusta Bagiennorum \u00e8 una citt\u00e0 romana, fondata negli ultimi decenni del I secolo a.C., nella piana della Roncaglia, nelle vicinanze dell'attuale Bene Vagienna (CN). Il suo nome \u00e8 ricordato da Plinio il Vecchio tra i \"nobilia oppida\" della Regio IX - Liguria. Il toponimo ricorda il nome del popolo \"Bagienni\" (uno degli antichi popoli Liguri) stanziato nel territorio compreso tra il medio corso del Tanaro e lo Stura di Demonte, oggi compreso nell'attuale provincia di Cuneo. I resti archeologici della citt\u00e0 antica oggi visibili (l'area forense, il teatro, l'anfiteatro) sono compresi all'interno dell'Area archeologica di \"Augusta Bagiennorum\", gestita dalla Soprintendenza Archeologia, Belle Arti e Paesaggio per le Province di Alessandria, Asti e Cuneo. Nel 2016 l'Area archeologica ha fatto registrare 11 560 visitatori. L'ingresso \u00e8 gratuito.\nGeografia.\nLa citt\u00e0 antica era situata a circa 2 km da quella odierna e sorgeva nell'odierna frazione di Roncaglia, una zona pianeggiante delimitata a sud-est dalla valle del torrente Mondalavia, affluente del Tanaro, e a nord-ovest dalle colline che delimitano pi\u00f9 oltre la valle della Stura di Demonte.\nL'area archeologica della citt\u00e0 \u00e8 sottoposta a tutela fin dal 1933. Nel 1993 vi \u00e8 stata inoltre creata una riserva speciale di 243 ha, attualmente gestita dall'Ente di gestione del Parco naturale del Marguareis .\nStoria.\nI Bagienni avevano come capitale la zona della citt\u00e0 che, ai tempi dei Romani, fu chiamata \"Julia Augusta Bagiennorum\" (ora Bene Vagienna). . Furono conquistati dai Romani verso la met\u00e0 del II secolo a.C. e poi inglobati nell'impero romano.\nIn epoca romana quindi, si ebbe la rinascita del centro che fu caposaldo dell'urbanizzazione e dello sfruttamento agricolo del territorio insieme ai centri di \"Pollentia\" (Pollenzo) e di \"Alba Pompeia\" (Alba), collocati ai vertici di un triangolo e lungo i tracciati viari pi\u00f9 importanti. La fondazione romana, non sorta su un precedente insediamento, risale probabilmente all'epoca di Augusto, alla fine del I secolo a.C., insieme a quella di \"Augusta Taurinorum\" (Torino) e di \"Augusta Praetoria\" (Aosta). Nell'anno 2000 il Comune di Bene Vagienna festeggi\u00f2 il bimillenario dell'antica colonia romana di \"Augusta Bagiennorum\", poich\u00e9 la fondazione ufficiale fu fissata, per convenzione, proprio all'inizio del I secolo d.C.\nDescrizione.\nI limiti della citt\u00e0 erano segnati da torri situate agli angoli e alle porte di ingresso, mentre la cinta muraria doveva essere costituita da un semplice fossato (\"vallum\") su tre lati, essendo il quarto, a sud-est, gi\u00e0 difeso dal ripido pendio verso il torrente Mondalavia. Della citt\u00e0 romana \u00e8 noto a grandi linee l'impianto urbano (il sentiero che oggi percorre l'area sembra seguire il tracciato dell'antico decumano massimo) e resti di terme e abitazioni, oltre ad una parte del Foro cittadino. Il Foro aveva portici con botteghe dalle pareti intonacate sui due lati lunghi; su uno dei lati corti sorgeva una basilica civile a tre navate, mentre su quello opposto si apriva un secondo spazio porticato sui tre lati, dominato da un tempio su alto podio e ha permesso di riconoscere pi\u00f9 fasi costruttive tra il I e il IV secolo. Davanti al tempio \u00e8 stato rinvenuto un altare, ancora in ciottoli e malta, e resti di sepolture a inumazione di epoca altomedioevale, successive all'abbandono.\nA sud-est del Foro sono presenti un teatro con annesso quadriportico, al cui centro sono i resti di un basamento templare: sul podio fu edificata una piccola basilica paleocristiana con tre absidi (V-VI secolo), in seguito rimaneggiata (VII-VIII secolo).\nFuori dalla citt\u00e0 si trovava un anfiteatro, non ancora scavato: una parziale indagine ha permesso di riconoscere il muro perimetrale esterno, muri radiali, avancorpi ad U con tracce di scale che dovevano salire ai piani superiori, e un corridoio voltato che portava direttamente all'arena. La tecnica di costruzione in \"opus incertum\" con ricorsi in laterizi suggerisce una datazione entro la prima met\u00e0 del I secolo d.C.\nOltre l'attuale strada comunale per Roncaglia si conservano resti di una possibile struttura produttiva, costituita da pi\u00f9 ambienti affacciati su una corte centrale, pavimentati in cocciopesto e canalette e scarichi di fornace (I-II secolo d.C.). Emergono dal terreno anche le strutture dell'antico acquedotto, a cui si addossa una chiesetta campestre, e di un monumento funerario quadrangolare."}
{"id": "1718769", "revid": "3082", "url": "https://it.wikipedia.org/wiki?curid=1718769", "title": "Chiesa Santi Marcellino e Pietro ad Duas Lauros", "text": ""}
{"id": "1718773", "revid": "52076", "url": "https://it.wikipedia.org/wiki?curid=1718773", "title": "Mausoleo dei Gordiani", "text": ""}
{"id": "1718774", "revid": "217432", "url": "https://it.wikipedia.org/wiki?curid=1718774", "title": "Spondilosi cervicale", "text": ""}
{"id": "1718779", "revid": "599013", "url": "https://it.wikipedia.org/wiki?curid=1718779", "title": "Stanislav Varga", "text": "Carriera.\nClub.\nDifensore centrale, il Sunderland lo acquista una prima volta dallo Slovan Bratislava in cambio di \u20ac 1.250.000 e una seconda volta dal Celtic nel 2006, dopo averglielo ceduto tre anni prima, per \u20ac 1.650.000.\nNazionale.\nIl 5 febbraio 1997 esordisce in Nazionale contro la Costa Rica (2-2) e disputa il suo primo incontro da capitano il 9 giugno 1999 contro l'Ungheria (0-1). Gioca altri 18 incontri da capitano, non venendo pi\u00f9 chiamato in Nazionale dal 2006.\nAllenatore.\nInizia la carriera da allenatore nel 2014, sulla panchina del 1. FC Tatran Pre\u0161ov. Nel Settembre del 2018 si siede sulla panchina del Futbalov\u00fd Klub Dukla Bansk\u00e1 Bystrica."}
{"id": "1718782", "revid": "1924342", "url": "https://it.wikipedia.org/wiki?curid=1718782", "title": "Sweet Dreams (album La Bouche)", "text": "Sweet Dreams \u00e8 il primo album in studio del gruppo musicale tedesco La Bouche, pubblicato il 12 giugno 1995 in Europa e il 16 gennaio 1996 negli Stati Uniti.\nDescrizione.\nL'album \u00e8 stato promosso da singoli di successo \"Sweet Dreams\" e \"Be My Lover\"."}
{"id": "1718785", "revid": "767487", "url": "https://it.wikipedia.org/wiki?curid=1718785", "title": "All Mixed Up (La Bouche)", "text": "All Mixed Up \u00e8 il secondo album dei La Bouche. Si tratta di una raccolta di vari remix delle principali canzoni del fortunato album di debutto del gruppo, uscito l'anno precedente."}
{"id": "1718787", "revid": "767487", "url": "https://it.wikipedia.org/wiki?curid=1718787", "title": "A Moment of Love", "text": "A Moment of Love (conosciuto anche come SOS) \u00e8 il titolo del secondo e ultimo album di inediti dei La Bouche. L'album \u00e8 stato pubblicato nel 1997 in Europa e l'anno successivo in America ed \u00e8 stato trainato dalla hit \"You Won't Forget Me\"."}
{"id": "1718791", "revid": "767487", "url": "https://it.wikipedia.org/wiki?curid=1718791", "title": "The Best of La Bouche", "text": "The Best of La Bouche \u00e8 la seconda raccolta del gruppo musicale dance La Bouche. Pubblicata nel 2002, \u00e8 stata trainata nelle classifiche dal singolo \"In Your Life\". Questa era una traccia non realizzata dell'album di debutto della cantante del gruppo Melanie Thornton che \u00e8 stata ritoccata dal produttore del gruppo Farian che ne ha cos\u00ec aggiunto la parte vocale del resto della band, un anno dopo la morte della cantante. Il disco contiene anche il video del grande successo degli anni novanta \"Sweet Dreams\"."}
{"id": "1718795", "revid": "1748314", "url": "https://it.wikipedia.org/wiki?curid=1718795", "title": "Fioretto (disambigua)", "text": ""}
{"id": "1718796", "revid": "767487", "url": "https://it.wikipedia.org/wiki?curid=1718796", "title": "La Bouche - Greatest Hits", "text": "La Bouche - Greatest Hits \u00e8 la terza raccolta dei brani di maggior successo del gruppo musicale dance La Bouche. La raccolta \u00e8 stata pubblicata dalla Sony BMG solo in Australia."}
{"id": "1718799", "revid": "62748", "url": "https://it.wikipedia.org/wiki?curid=1718799", "title": "Naqsh-e Rostam", "text": "Naqsh-e Rostam (in persiano: \u0646\u0642\u0634 \u0631\u0633\u062a\u0645, \"Naq\u0161-e Rostam\") \u00e8 un sito archeologico sito a circa 12\u00a0km a nord-ovest di Persepoli, nella provincia di Fars, in Iran. Naqsh-i Rustam giace a poche centinaia di metri da Naqsh-e Rajab.\nIl sito.\nIl rilievo pi\u00f9 antico di Naqsh-e Rostam \u00e8 molto danneggiato e risale al 1000 a.C.; raffigura un uomo con uno strano copricapo e si ritiene essere di origine elamita. Tale rilievo \u00e8 parte di una raffigurazione pi\u00f9 grande, in gran parte rimossa per volere di Bahram II. L'uomo con il copricapo strano d\u00e0 il nome al sito, \"Naqsh-e Rostam\" significa infatti \"Immagine di Rostam\", in quanto una leggenda locale voleva raffigurato l'eroe mitico Rostam.\nIn questa localit\u00e0 a soli 5\u00a0km nord-ovest di Persepoli, si trovavano le tombe dei grandi re dei Persiani: da Dario I, a Serse, fino a quelle di Ardashir I e Sapore I, con ammirevoli rappresentazioni scultoree ed iscrizioni, come le cosiddette \"Res Gestae Divi Saporis\" (iscrizione trilingue in persiano, partico e greco).\nNel 2018 sono state scoperte nella tomba di Dario I delle iscrizioni in tre lingue che non erano mai state registrate.\nTombe achemenidi.\nQuattro sarebbero le tombe di re achemenidi, scavate nella roccia. Sono tutti a notevole altezza dal suolo. Le tombe sono conosciute come le \"quattro croci persiane\", per la forma della loro facciata. Il sito \u00e8 noto come \u1e62alib (), forse una traduzione dalla parola persiana \"chal\u012bp\u0101\" (= \"croce\"). L'ingresso di ogni tomba \u00e8 al centro di una croce, che si apre su di una piccola camera, dove il re giaceva in un sarcofago. La trave orizzontale di ciascuna delle facciate della tomba si crede fosse l'esatta replica dell'entrata del palazzo di Persepolis.\nUna delle tombe \u00e8 stata identificata da un'iscrizione che la accompagna e si tratterebbe della tomba di Dario I (522-486 a.C.). Le altre tre tombe si ritiene siano quelle di Serse I (486-465 a.C.), Artaserse I (465-424 a.C.), e Dario II (423-404 a.C.). Una quinta incompiuta, potrebbe appartenere ad Artaserse III, che regn\u00f2 solo due anni, ma \u00e8 pi\u00f9 probabile che si tratti di quella di Dario III (336-330 a.C.), ultimo della dinastia achemenide.\nLe tombe furono, infine, saccheggiate in seguito alla conquista dell'impero achemenide da parte di Alessandro Magno.\nNel 1934 la localit\u00e0 fu visitata dallo scrittore Robert Byron che si sofferm\u00f2 parecchio nella descrizione dei monumenti tra le pagine de \"La via per l'Oxiana\".\nTombe sasanidi.\nSette rilievi sulla roccia di grandi dimensioni raffiguravano alcuni re sasanidi:\nLa \"casa centrale\".\nAl centro del sito vi \u00e8 un edificio a base quadrata chiamato \"Bun Khanak\", per lungo tempo ritenuto un tempio del fuoco. Le moderne ricerche invece propendono per l'ipotesi che sia stata la sede del Tesoro di Stato.\nRobert Byron si sofferma particolarmente su questo edificio e sui suoi dettagli architettonici:"}
{"id": "1718800", "revid": "433605", "url": "https://it.wikipedia.org/wiki?curid=1718800", "title": "Aldo Masullo", "text": "Biografia.\nLaureato in Filosofia e in Giurisprudenza, \u00e8 stato dal 1955 libero docente e dal 1967 professore ordinario di filosofia teoretica. Successivamente, ha insegnato filosofia morale presso l'Universit\u00e0 di Napoli.\nHa trascorso vari periodi di ricerca e di insegnamento in Germania.\nDal 1984 al 1990 \u00e8 stato direttore del Dipartimento di Filosofia dell'Universit\u00e0 di Napoli.\n\u00c8 stato socio dell'Accademia Pontaniana, della Societ\u00e0 Nazionale di Scienze Lettere ed Arti di Napoli e dell'Accademia Pugliese delle Scienze.\n\u00c8 stato insignito della medaglia d'oro del Ministero per la Pubblica Istruzione.\nCandidato nelle liste del Partito Comunista Italiano prima e in quelle dei Democratici di Sinistra poi, dal 1972 al 1976 ha ricoperto la carica di Deputato, mentre dal 1976 al 1979 e dal 1994 al 2001 \u00e8 stato Senatore della Repubblica.\n\u00c8 scomparso il 24 aprile 2020; aveva compiuto 97 anni a Pasqua, il 12 dello stesso mese. \u00c8 stato attivo e operoso fino all'ultimo, e ha rilasciato la sua ultima intervista il 5 aprile del 2020.\nLa formazione.\nTrascorre i primi dieci anni della sua vita a Torino. Nel 1933 si trasferisce con la propria famiglia a Nola (NA), dove compie gli studi superiori frequentando il liceo classico statale Giosu\u00e8 Carducci.\nMasullo tra il 1940 e il 1944 frequenta il corso di laurea in Filosofia all'Universit\u00e0 di Napoli. Si laurea con Emilia Nobile discutendo una tesi sul filosofo francese Julien Benda. L'Universit\u00e0 di Napoli era dominata prevalentemente dal pensiero di Benedetto Croce; esistevano comunque altri personaggi capaci di una riflessione autonoma e originale come fu Antonio Aliotta che con il suo sperimentalismo offr\u00ec importanti stimoli al giovane Masullo.\nMasullo tra il 1945 e il 1947 prende una seconda laurea in Giurisprudenza con una tesi in Filosofia del diritto. Esercita la professione di avvocato penalista tra il 1947 e il 1951. Nel frattempo studia l'esistenzialismo che andava diffondendosi in Italia. Nello stesso periodo \u00e8 assistente volontario alle cattedre di filosofia e tiene seminari per Emilia Nobile, Antonio Aliotta, Guido Della Valle.\nMasullo compie la sua formazione filosofica a Napoli soprattutto con Cleto Carbonara. Carbonara era impegnato attraverso i suoi studi di estetica a ripensare l'attualismo gentiliano. La sua posizione prende il nome di materialismo critico. Tra il 1953 e il 1957, attraverso il confronto con Carbonara, Masullo si addestra al rigore concettuale e inizia ad elaborare una propria posizione originale.\nNella formazione e nella costruzione della prospettiva filosofica di Masullo si combinano diverse componenti. Il neoidealismo, crociano e gentiliano, lo sperimentalismo di Antonio Aliotta, e, tra idealismo e materialismo, il materialismo critico di Cleto Carbonara.\nMasullo per\u00f2, mosso dalle proprie inquietudini e dalle impressioni suscitate dai tragici eventi bellici, studia anche l'esistenzialismo e lo spiritualismo. Infine il bisogno di comprendere l'uomo concreto e le sue reali tribolazioni lo conducono ad avvicinarsi alla fenomenologia.\nIl soggiorno di studio a Friburgo del 1957-58 gli consente di approfondire lo studio della fenomenologia e di conoscere il pensiero del neurologo e filosofo tedesco Viktor von Weizs\u00e4cker, il quale aveva introdotto nel linguaggio filosofico e scientifico il concetto di \u00abpatico\u00bb.\nEsistenzialismo, spiritualismo, idealismo e fenomenologia sono correnti di pensiero variamente intrecciate tra di loro. Ci\u00f2 che attraversa trasversalmente questi movimenti di pensiero \u00e8 la radicale problematizzazione del rapporto tra pensiero e vita, tra il pensiero e il suo negativo, ci\u00f2 che pensiero non \u00e8.\nIl pensiero.\n\"Intuizione e discorso\" (1955) \u00e8 un testo in cui, avvalendosi degli stimoli che provenivano dalla epistemologia, Masullo si confronta con l'idealismo attualistico e storicistico per riflettere sul carattere \u201cdifettivo\u201d della coscienza e sul suo rapporto con la conoscenza.\nMasullo in \"Intuizione e discorso\" sostiene che i poli del fatto e dell'idea, del senso e della coscienza, della vita e delle forme dello spirito sono legati da un vincolo dialettico. Voler ridurre l'uno all'altro conduce ad un idealismo soggettivistico o ad un empirismo cieco alle dimensioni dello spirito. Bisogna comprendere le modalit\u00e0 del vincolo che lega spirito e corpo. Il pensiero che voglia essere critico, cio\u00e8 che non voglia ingannarsi, deve riconoscere che esso si fonda su processi biologici e fisiologici che gli sono irriducibili.\nNel 1957-58 Masullo approfondisce in Germania lo studio della fenomenologia, ancora poco diffusa in Italia. A Friburgo frequenta i circoli husserliani capeggiati dall'allievo di Husserl Eugen Fink e conosce l'opera del neurologo e filosofo Viktor Von Weizsacker del quale Masullo svilupper\u00e0 il concetto di \"patico\". Masullo stesso, tornato in Italia, traduce e commenta alcuni testi di Husserl in un piccolo libriccino ormai introvabile (\"Logica, psicologia, filosofia. Un'introduzione alla fenomenologia\", Napoli, Il Tripode, 1961) il cui contenuto in parte \u00e8 poi confluito nel successivo \"Struttura, soggetto, prassi\".\nMasullo considera Husserl un grande esploratore della coscienza. Husserl cerca di dare un fondamento filosofico alle scienze positive indagando il modo in cui la coscienza costituisce il mondo che la scienza prende ad oggetto delle proprie particolari ricerche. Masullo per\u00f2, elaborando gli stimoli dell'antropologia medica di Weizsacker, lavora al passaggio dalla fenomenologia alla patosofia.\n\"Struttura, soggetto, prassi\" (1962, 1994) \u00e8 il testo che documenta il rinnovamento della ricerca di Masullo. Egli fa riferimento alle scienze positive per mostrare che la coscienza \u00e8 qualcosa di vivo e concreto e non \u00e8 \u00abintellettualisticamente sofisticata\u00bb, trasparente a s\u00e9 stessa, come vorrebbero le filosofie speculative le quali riducono la vita psichica alla vita cosciente e non tengono conto o minimizzano il peso della dimensione psichica inconscia, svalutata come qualcosa di filosoficamente irrilevante.\nNon \u00e8 possibile una conoscenza diretta, per introspezione/riflessione\u00a0\u2013 come vorrebbero le filosofie speculative\u00a0\u2013 di ci\u00f2 che pensiero non \u00e8. Il pensiero come esperienza intersoggettiva, sociale (lo Spirito, il Soggetto) pu\u00f2 conoscere i suoi prodotti, i pensieri, il pensato, ma non pu\u00f2 conoscersi come processo, esperienza del pensare, atto, tempo, \u00abpaticit\u00e0\u00bb (cio\u00e8 il pensare come esperienza soggettiva, esistenza). D'altronde il pensiero come processo non pu\u00f2 essere conosciuto neanche per inferenza da parte delle scienze positivo-sperimentali. Queste possono misurare i processi, ma non possono misurarne i vissuti.\nLo scacco, il limite della conoscenza \u00e8 l'apertura alla prassi e all'etica: riconoscere il nesso operativo tra senso e significato, crisi e ordine, \u00abpatico\u00bb e cognitivo, corpo e mente.\nMasullo poi analizza i grandi modelli idealistici e fenomenologici della soggettivit\u00e0. In particolare, seguendo un'indicazione di Fichte, sviluppa la tesi secondo la quale il fondamento dell'uomo, cio\u00e8 la condizione per la quale l'uomo assume i caratteri della soggettivit\u00e0 (libert\u00e0, storia, ricerca, progetto, autodeterminazione) \u00e8 l'intersoggettivit\u00e0. Di questo fondamento Masullo analizza le modalit\u00e0 di funzionamento.\nMasullo, con i suoi studi sulla \u00abintersoggettivit\u00e0\u00bb e il \u00abfondamento\u00bb degli anni sessanta e settanta (\"Lezioni sull'intersoggettivit\u00e0. Fichte e Husserl\", Napoli, Libreria Scientifica Editrice, 1963; \"La storia e la morte\", Napoli, Libreria Scientifica Editrice, 1964; \"La comunit\u00e0 come fondamento. Fichte, Husserl, Sartre\", Napoli, Libreria Scientifica Editrice, 1965; \"Il senso del fondamento\", Napoli, Libreria Scientifica Editrice, 1967, 2007; \"Antimetafisica del fondamento\", Napoli, Guida, 1971), analizza le \u00aboperazioni nascoste\u00bb in base alle quali si costituisce l'io e in base alle quali si costituisce l'oggettivit\u00e0 del mondo e individua nella originaria struttura intersoggettiva il fondamento del mondo umano. Il fondamento \u00e8 la comunit\u00e0, ma essa funzionalmente rimane nascosta all'io per permettergli di istituirsi ed operare, come ben spiega nell'importante saggio \"Il fondamento perduto\" (1984), in cui rielabora e sviluppa spunti presenti negli ultimi capitoli di \"Il senso del fondamento\" (1967) e raccoglie in modo compiuto i risultati teoretici di due decenni di ricerche intorno al tema della comunit\u00e0-intersoggettivit\u00e0 come fondamento. Masullo pubblica inoltre il testo \"Fichte. L'intersoggettivit\u00e0 e l'originario\" (1986), in cui riprende e aggiorna il saggio su Fichte contenuto in \"La comunit\u00e0 come fondamento. Fichte, Husserl, Sartre\" (1965).\nNel 1980 pubblica \"Metafisica. Storia di un'idea\". Il capitolo finale, \"Il sentimento metafisico\", \u00e8 l'indicazione del passaggio a una nuova fase del pensiero di Masullo, una fase in cui il tema dell'intersoggettivit\u00e0 lascia il posto alla esplorazione delle dimensioni del vissuto del soggetto, quindi lascia il posto ai temi della paticit\u00e0, del senso, del tempo.\nIn effetti anche i suoi corsi universitari di quegli anni rivelano questo momento di transizione. Negli anni ottanta i corsi universitari di Masullo sono dedicati in parte ancora al tema dell'intersoggettivit\u00e0 (1981/82 e 1985/86) ma vengono trattati anche i temi caratteristici della seconda stagione della sua riflessione: nel corso universitario del 1982/83 Masullo tratta della \u201cdifettivit\u00e0 del soggetto\u201d; nel corso del 1984/85 invece si occupa di \u201ccomprensione del tempo e interpretazione morale\u201d; fino ad arrivare ai corsi dei primi anni novanta (Masullo termina il proprio insegnamento alla met\u00e0 del 1995) definitivamente centrati su \u201ci patemi della ragione e l'inter-esse etico\u201d (vedi il corso del 1993/94).\nNei successivi studi su \u00abtempo\u00bb, \u00absenso\u00bb, \u00abpaticit\u00e0\u00bb (\"Filosofie del soggetto e diritto del senso\", Genova, Marietti, 1990; \"Il tempo e la grazia. Per un'etica attiva della salvezza\", Roma, Donzelli, 1995; \"Paticit\u00e0 e indifferenza\", Genova, Il Melangolo, 2003) Masullo sostiene che il pensiero critico, nella sua incapacit\u00e0 di pensare il passaggio, il processo, la trasformazione, il cambiamento (come egli aveva sostenuto fin dal 1955 in \"La problematica del continuo in Aristotele e Zenone di Elea\", seppure solo sul piano logico) \u00e8 incapace anche di pensare la soggettivit\u00e0, la quale \u00e8 una forma particolare di cambiamento, \u00e8 tempo, prodursi delle differenze all'interno di un campo strutturato, fortemente centralizzato, l'organismo umano, portatore della coscienza di s\u00e9.\nIn questi studi degli anni ottanta e novanta Masullo considera le modalit\u00e0 affettive e psicobiologiche dell'esser soggetto. \"Filosofie del soggetto e diritto del senso\" (1990) raccoglie cinque saggi pubblicati tra il 1982 e il 1989, nei quali Masullo si confronta con Kant, Hegel, Dilthey, Heidegger e Merleau-Ponty, i quali storicamente hanno posto il tema della soggettivit\u00e0 non riconoscendo per\u00f2 la differenza tra \u00absignificato\u00bb e \u00absenso\u00bb. Masullo rivendica il \u00abdiritto del senso\u00bb ad essere riconosciuto nella sua radicale e irriducibile diversit\u00e0 dal significato.\nMolto pi\u00f9 rilevante nella costruzione della sua prospettiva filosofica \u00e8 invece il saggio intitolato \"Il tempo e la grazia. Per un'etica attiva della salvezza\" (1995), nel quale Masullo illustra la sua concezione della frammentazione della soggettivit\u00e0 a partire da alcune considerazioni sui concetti di esperienza e di tempo. I lessici delle lingue europee antiche e moderne consentono di distinguere la dimensione orizzontale dell'esperienza propriamente detta (\u03ad\u03bc\u03c4\u03c4\u03b5\u0140\u03c1\u03af\u03b1, experientia, Erfahrung) la quale ha un carattere prevalentemente cognitivo rispetto alla dimensione verticale dell'esperienza meno propriamente detta (\u03c0\u03ac\u03b8\u03bf\u03c2, affectio, Erlebnis), cio\u00e8 il vissuto, il quale ha invece un carattere affettivo anzich\u00e9 cognitivo. Da una parte abbiamo il giudizio su ci\u00f2 che abbiamo provato, dall'altra abbiamo il provare come avvertimento immediato dell'accadermi di qualcosa.\nCi\u00f2 introduce a un'ulteriore precisazione filologica che riguarda la differenza tra il cambiamento e il tempo. Il tempo non \u00e8 il cambiamento. Il cambiamento \u00e8 il continuo prodursi delle differenze nell'organizzazione delle forme della vita. Il tempo \u00e8 l'avvertimento interiore di questo cambiamento, cio\u00e8 l'avvertimento di s\u00e9 attraverso il cambiamento.\nL'uomo, a differenza degli altri viventi, \u00e8 intrinsecamente tempo. Egli istituisce il tempo nel senso che mette in relazione i cambiamenti a dei sistemi oggettivi di riferimento, ma ancor pi\u00f9 radicalmente l'uomo \u00e8 tempo in quanto avverte i cambiamenti del mondo esterno solo in relazione al proprio modificarsi. Questo avvertimento, il \u00absenso\u00bb, \u00e8 l'indice della soggettivit\u00e0. L'avvertimento della perdita, il senso del cambiamento, in una parola il tempo, accende l'allucinazione del s\u00e9, scatena il desiderio di permanenza.\nParallelamente alla esplorazione della soggettivit\u00e0, in \"Il tempo e la grazia\" Masullo segue gli sviluppi di un'emergente epistemologia caratterizzata anch'essa dalla contingenza e irreversibilit\u00e0 del tempo fisico cos\u00ec come la cosmogenetica ce lo illustra. Il versante umanistico e quello scientifico convergono nel disegnare un'antropologia la cui etica non \u00e8 pi\u00f9 la moderna e rassicurante etica reattiva che salva la societ\u00e0 con le sue formulazioni sull'ordine del mondo.\nL'etica che Masullo vede in prospettiva scaturire da questo nuovo contesto \u00e8 un'etica attiva che salva il tempo, cio\u00e8 il soggetto, dal vivere la perdita prodotta dal cambiamento come \u00abdisgrazia\u00bb, mutilazione. La perdita \u00e8 un momento necessario nella vita di un essere, l'umano, che non semplicemente cambia, ma si rinnova e costruisce intenzionalmente il proprio futuro.\nUna volta riconosciuto il diritto del senso ad essere inteso nella sua irriducibilit\u00e0 al cognitivo (1990); una volta esplorato il campo del senso-tempo-patico alla luce della psicanalisi, della letteratura e della filologia; una volta riconosciute le epocali trasformazioni degli scenari epistemologici, antropologici ed etici (1995), Masullo nel testo del 2003, \"Paticit\u00e0 e indifferenza\", si chiede quale pu\u00f2 essere ancora, in questo nuovo contesto, il ruolo della filosofia. La filosofia \u00e8 \u00absaper assaporare i sapori della vita, gustare a fondo i sensi vissuti, \u2026 elevare i sensi sensibili a sensi ideali e cogliere nei sensi ideali la possibilit\u00e0 dei sensibili, \u00e8 la \u201csapienza del patico\u201d ovvero, se si ricalca interamente l'etimo greco, \u00e8 la \u201cpatosofia\u201d\u00bb.\nDa un pensiero cos\u00ec articolato derivano alcune indicazioni e cautele etico-pedagogiche. Essendo l'uomo intrinsecamente temporale, essendo la temporalit\u00e0 umana irreversibile, l'uomo non pu\u00f2 essere fatto oggetto di conoscenza come un qualsiasi ente. Masullo distingue la conoscenza dalla cura. Egli inoltre distingue le esperienze (che sono comunicabili e sono i materiali sui quali si costruisce la conoscenza) dai vissuti (che sono invece costitutivamente \u00abincomunicativi\u00bb in quanto riguardano l'immediatezza del sentire individuale che non \u00e8 mai trasparente neanche all'individuo stesso che li vive). La conoscenza \u00e8 la dimensione orizzontale dell'esistenza. Essa guarda alla universalit\u00e0. Mentre la cura ne \u00e8 la dimensione verticale. Essa invece guarda alla unicit\u00e0-identit\u00e0, ai vissuti da assaporare e da sublimare in valori da condividere.\nMentre la ricerca di Masullo prosegue in questi anni curvando verso nuove direzioni, pubblica alcuni nuovi libri. Nel 2005 scrive \"Filosofia morale\" per una collana di libri che illustrano ciascuno il nucleo delle varie discipline filosofiche. In effetti Filosofia morale non \u00e8 un elenco di temi, personaggi, concetti ma un percorso molto personale all'interno delle questioni e dei nodi fondanti della disciplina: la specificit\u00e0 della filosofia morale e la distinzione tra morale ed etica; il bene quale orientamento dell'azione umana; il soggetto della vita morale, la persona; il dovere, la responsabilit\u00e0 e il vincolo che ci lega agli altri.\nNel 2008 invece scrive, intervistato dal giornalista de Il Mattino, Claudio Scamardella, \"Napoli siccome immobile\". Scamardella, in uno degli ennesimi momenti difficili per la citt\u00e0 di Napoli, cerca la figura di un saggio, di un'autorit\u00e0 morale capace di interpretare il presente e prefigurare il futuro di questa citt\u00e0 malata. Trova questa figura in Aldo Masullo, filosofo ma anche protagonista della vita civile e politica della citt\u00e0 con concrete iniziative quali, nel 2006, gli incontri con i giovani e la popolazione nell'ambito del \u201cManifesto per salvare Napoli\u201d. Il libro \u00e8 un lungo dialogo sulle tante debolezze della citt\u00e0 presente che si conclude con un'analisi delle risorse che danno speranza nel futuro.\nMasullo nel 2011 ha pubblicato \"La libert\u00e0 e le occasioni\", che sviluppa il tema del suo ultimo seminario all'Istituto Italiano per gli Studi Filosofici di Napoli.\nL'impegno politico.\nNegli anni sessanta e settanta la contestazione studentesca segnalava il bisogno di rinnovamento dell'universit\u00e0 italiana. Masullo, per i caratteri originali del proprio insegnamento, \u00e8 considerato dagli studenti uno dei professori progressisti. Egli in quegli anni (1972-1976) fu eletto deputato come indipendente nelle liste del Partito Comunista Italiano, ed in seguito (1994-1996, 1996-2001) come senatore, si occup\u00f2 sempre dei problemi del sistema scolastico. Inoltre come parlamentare europeo lavor\u00f2 al fianco di Nilde Iotti nella Commissione legale.\nAll'inizio degli anni ottanta alcuni importanti provvedimenti modificano l'organizzazione didattica e gestionale dell'universit\u00e0 (vengono istituiti i dottorati di ricerca, riordinate le scuole di specializzazione, creati i Dipartimenti). Terminato l'impegno parlamentare Masullo dirige per due mandati il nuovo Dipartimento di Studi Filosofici dell'Universit\u00e0 di Napoli intitolato ad Antonio Aliotta. Anche attraverso questo incarico egli incide sulle direzioni della ricerca filosofica a Napoli.\nMasullo si mette di nuovo al servizio della politica quando dopo la crisi politica e sociale degli anni ottanta, agli inizi degli anni novanta si verifica un generale risveglio della coscienza collettiva. A livello locale egli dapprima anima per oltre un anno, a partire dal 1991, le \u201cAssise di Palazzo Marigliano\u201d, un movimento che si opponeva al progetto NeoNapoli previsto dal preliminare di Piano Regolatore.l, del quale ottenne il rigetto, suggerendo la demolizione e il rifacimento integrale dei Quartieri Spagnoli.\nForte della popolarit\u00e0 acquistata con questa esperienza \u00e8 capolista del PDS nelle elezioni amministrative del giugno 1992 e poi, nel marzo del 1993, protagonista a Napoli della innovativa esperienza della \"giunta del sindaco\".\nA livello di politica nazionale Masullo dal 1994 al 2001 \u00e8 di nuovo impegnato per due legislature al Senato. Egli \u00e8 membro della Commissione di vigilanza dei servizi radiotelevisivi e, come negli anni settanta, della Commissione per l'istruzione pubblica e i beni culturali in anni nei quali i provvedimenti relativi a istruzione, universit\u00e0 e ricerca sono numerosi e importanti. Amante dei libri e della cultura dei bambini, lo spessore del Maestro filosofo emerge inoltre quando in aula si discutono disegni di legge relativi a temi quali l'ergastolo o la procreazione assistita."}
{"id": "1718807", "revid": "120275362", "url": "https://it.wikipedia.org/wiki?curid=1718807", "title": "Jean-Fr\u00e9d\u00e9ric Bazille", "text": "Biografia.\nFormazione.\nJean-Fr\u00e9d\u00e9ric Bazille nacque il 6 dicembre 1841 a Montpellier, in Francia, primogenito di Camille Vialars, ricca ereditiera di vasti domini agricoli a Lattes, e di Gaston Bazille, benestante vicesindaco di Montpellier, noto anche per essere stato senatore repubblicano dell'H\u00e9rault, presidente della Societ\u00e0 di agricoltura e viticoltore di tutto rispetto. Dopo il diploma di maturit\u00e0 si trasfer\u00ec a Parigi per intraprendere gli studi di medicina. Lui, tuttavia, aveva gi\u00e0 maturato un'esplosiva passione per la pittura, frequentando assiduamente il museo Fabre di Montpellier, dove scopr\u00ec i capolavori di Veronese, e attraverso la conoscenza del vicino Alfred Bruyas, collezionista con un gusto contagioso per l'arte contemporanea, in special modo Delacroix e Courbet. Gi\u00e0 da adolescente decise di coltivare la sua passione seguendo le lezioni di disegno e modellato di Auguste Baussan, sempre a Montpellier.\nUna volta giunto a Parigi, vera e propria capitale dell'arte mondiale in quel periodo, il giovane Jean-Fr\u00e9d\u00e9ric era fermo nel proposito di studiare medicina. Il contatto con il Louvre e con la vibrante scena artistica parigina, tuttavia, fecero naufragare definitivamente le sue primitive intenzioni: fu cos\u00ec che Bazille, nonostante i feroci dissensi della famiglia, decise di consacrare la propria carriera alle Belle Arti. Poco pi\u00f9 che ventenne, Bazille inizi\u00f2 a frequentare i corsi tenuti da Charles Gleyre, un modesto pittore accademico che in un suo studio privato preparava gratuitamente un gruppo ristretto di allievi in modo da sopperire alle vistose carenze del sistema scolastico.\nQui Bazille ebbe modo di perfezionare la sua tecnica pittorica, esercitandosi nel disegno, nella copia dei nudi e in tutte quelle varie discipline previste dagli studi accademici. Ma, fatto ancora pi\u00f9 importante, nella classe di Gleyre avvenne l'incontro - cruciale per la maturazione pittorica di Bazille - con Renoir, Sisley e Monet, altri artisti che come lui avevano maturato una spiccata insofferenza alla claustrofobia degli \"atelier\", confortevoli ma assolutamente anonimi, e alla sterilit\u00e0 dei principi accademici. Palpabile era invece l'entusiasmo per Delacroix, Corot e soprattutto per i pittori di Barbizon, un gruppo di artisti che nel 1848 avevano fondato una colonia nella foresta di Fontainebleau per lavorare a contatto diretto con la natura, considerata l'unico, vero esempio da seguire.\nPittura \"en plein air\".\nFu proprio seguendo l'esempio dei \"Barbisonniers\" che nell'aprile 1863 Bazille intraprese con i suoi amici un breve viaggio a Chailly-en-Bi\u00e8re, un piccolo villaggio al limitare della foresta di Fontainebleau, in modo da rifugiarsi nella natura selvaggia con tela, cavalletto e colori, proprio come i loro predecessori: di questo secondo soggiorno ci rimane un olio su tela denominato proprio \"Paesaggio a Chailly\". Successivamente si sarebbe recato anche a M\u00e9ric, sulle rive del Lez, ritornandovi ogni anno e a Aigues-Mortes (estate 1866). Nonostante i severi ammonimenti del padre, scettico verso la sua \u00abgrande calura di agosto\u00bb e del fatto che non ci fossero mai stati \u00abdipinti che raffigurino Aigues-Mortes\u00bb, Bazille vi individu\u00f2 uno scenario ideale per assimilare e interiorizzare gli insegnamenti dell'amico Monet:\nNonostante le varie fughe dalla capitale Bazille fu sempre molto attento a ci\u00f2 che accadeva nella scena principale dell'arte e, insieme agli amici, fu immensamente stimolato dalla comparsa della \"Colazione sull'erba\" di \u00c9douard Manet, tela che rinnegava l'ipocrita sostegno del pretesto mitologico e allegorico e affrontava invece un'ordinaria scena borghese tratta dalla vita quotidiana. Lo stesso Bazille pos\u00f2 per una \"Colazione sull'erba\" dell'amico Monet, purtroppo mai portata a termine essendo stata bersaglio di dure critiche di Gustave Courbet, caposcuola del realismo e altro nume tutelare del gruppo.\nL'amicizia che legava Bazille e i suoi colleghi si era nel frattempo consolidata, dando vita a un rapporto simbiotico e di grande produttivit\u00e0. Con loro condivise non solo le prime, fondamentali esperienze di pittura \"en plein air\" ma anche le interminabili discussioni al Caf\u00e9 Guerbois, locale al n. 11 di rue des Batignolles, dove la \"bande\" si riuniva per scambiare esperienze comuni e per vagliare nuove teorie estetiche. La fisionomia del movimento impressionista, ben esemplificata nella seguente spiegazione dell'Enciclopedia Treccani, si era ormai quasi consolidata:\nLo stesso Bazille era animato dall'ardente proposito di distaccarsi dai canali artistici ufficiali e di organizzare una mostra collettiva, preludendo cos\u00ec alla futura inaugurazione della mostra Impressionista del 1874. Frattanto lavor\u00f2 alacremente e dipinse diversi quadri, fra i quali vale la pena citare \"I pesci\", quadro con cui ha debuttato al Salon del 1866, \"L'atelier di Bazille\", \"Scena d'estate\", \"La riunione di famiglia\", \"Veduta del villaggio\", \"La toilette\". D'altronde egli non era affatto turbato da preoccupazioni di natura economica, ricevendo mensilmente una pensione dei genitori, debitamente sfruttata per l'acquisto di diversi \"atelier\", sei in tutto.\nDavanti a lui, dunque, si prospettava quella che sembrava una delle carriere pittoriche pi\u00f9 promettenti dell'Ottocento: fu la guerra franco-prussiana, tuttavia, a stroncarne il cammino. Nell'agosto 1870, infatti, Bazille pos\u00f2 i pennelli e si arruol\u00f2 volontario in un reggimento di Zuavi per combattere al conflitto, malgrado il forte dissenso manifestato dagli amici (\u00abReale slancio patriottico o gesto suicidario? Volont\u00e0 di dimostrare ai suoi cari \u2013 e a s\u00e9 stesso \u2013 il suo valore o mero \"passatempo\"?\u00bb si chiedono i curatori del museo d'Orsay, faticando a individuare la motivazione di un simile gesto). Nominato sergente maggiore nel settembre dello stesso anno, Bazille and\u00f2 a combattere valorosamente dapprima a Besan\u00e7on, poi a Beaune-la-Rolande, nei pressi di Orleans, dove per\u00ec il 28 novembre 1870 trafitto da due pallottole. Non aveva neanche trent'anni, e fu sinceramente pianto da Renoir e Monet, che mai smisero di ricordare nostalgicamente colui che affettuosamente soprannominavano \u00abcavaliere puro\u00bb, in riferimento al suo carattere disinteressato, gentile e amabile.\nStile.\nSebbene venga generalmente annoverato tra i massimi interpreti della pittura impressionista, Bazille \u00e8 in realt\u00e0 dotato di una personalit\u00e0 artistica decisamente complessa: \u00abspero proprio, se mai faccio qualcosa, di avere almeno il merito di non copiare nessuno\u00bb, avrebbe ammesso lo stesso pittore. Ci\u00f2 malgrado, nella sua \"oeuvre\" sono riconoscibili evidenti influssi realisti e impressionisti.\nDal realismo courbettiano Bazille desume l'insofferenza verso i temi storici e mitologici e la volont\u00e0 di superarne le sterili idealizzazioni, nel segno di una pittura diretta, sincera e raffinatissima nella verit\u00e0 di rappresentazione. Da Delacroix, di cui ammirava \u00abpressoch\u00e9 tutto\u00bb, trasse invece un carattere romantico e passionale, il quale non affiora nei suoi dipinti (consacrati, come si \u00e8 detto, a un vigoroso realismo) ma che \u00e8 meglio espresso nel suo amore per la musica. Appena aveva l'opportunit\u00e0, infatti, Bazille (che, d'altronde, era un rimarchevole suonatore di pianoforte) frequentava i teatri, i concerti del Conservatorio o l\u2019Opera, apprezzando in particolar modo \"I pescatori di perle\" di Bizet, \"Les Troyens\" di Berlioz e \"Rienzi\" di Wagner, da lui definita \u00abl'opera di giovent\u00f9 di un uomo di genio\u00bb. Le seguenti parole sono le sue:\nDecisamente pi\u00f9 complesso \u00e8 invece il rapporto con l'Impressionismo. Cos\u00ec come gli amici Renoir e Manet, Bazille amava rifugiarsi nella natura per dipingerne le bellezze ed era animato dalla volont\u00e0 di cogliere con freschezza e immediatezza tutti gli effetti luministici forniti dalla visione diretta. Questa problematica in particolare viene risolta da Bazille con un magistrale uso del colore, mezzo espressivo con cui egli riesce a restituire una buona leggibilit\u00e0 sia delle volumetrie complessive sia dei dettagli pi\u00f9 minuti.\nSe la pittura di Bazille \u00e8 impressionista per i motivi appena enunciati \u00e8 anche chiaramente costruttiva: dipingeva s\u00ec \"en plein air\", ma operava con lentezza e ponderazione, nel tentativo di \u00abrestituire ad ogni cosa il suo peso e il suo volume, e non soltanto di dipingere l\u2019apparenza delle cose\u00bb, come ha spiegato egli stesso. \nPur nell'assenza di contorni netti, dunque, Bazille conferisce una solida costruttivit\u00e0 alle proprie figure, preludendo in questo modo ai futuri indirizzi dell'arte di C\u00e9zanne. Se, inoltre, gli impressionisti canonici (si pensi a Monet) erano poco attratti dalle fisionomie, Bazille non esitava a \u00abcollocare una figura in un paesaggio \"en plein air\"\u00bb e a \u00abdipingere figure al sole\u00bb, per usare le sue stesse parole, dando cos\u00ec vita a quadri che conciliano le esigenze dell'Impressionismo con quelle della ritrattistica. Gli Impressionisti, inoltre, avevano soppresso del tutto la pratica del disegno, siccome la realt\u00e0 veniva concepita come una pura esplosione di colore: in aperta controtendenza con l'impostazione impressionista, invece, Bazille dedic\u00f2 molto tempo ai disegni e agli schizzi preparatori, tratteggiandoli con la matita nera e la mina di piombo e concependoli gi\u00e0 in funzione di una trasposizione pittorica. Bazille applica queste precise scelte esecutive in pitture che coprono un ampio spettro tematico, dove affiorano non solo paesaggi all'aria aperta, ma anche nature morte, ritratti, nudi e composizioni floreali."}
{"id": "1718808", "revid": "101768", "url": "https://it.wikipedia.org/wiki?curid=1718808", "title": "Sun City (Texas)", "text": "Sun City Texas \u00e8 una comunit\u00e0 ristretta (per et\u00e0) di 5300 acri (21\u00a0km\u00b2) a Georgetown, un sobborgo a nord di Austin vicino alla I-35. Essa \u00e8 parte di una catena di comunit\u00e0 \"Sun City\" partite da Del Webb. La residenza \u00e8 permessa unicamente alle persona sopra i 55 anni e generalmente \u00e8 orientata ai pensionati.\nSun City Texas \u00e8 costituito per la maggior da parte abitazioni per famiglie singole, ma anche bifamiliari, \"townhome\" e residence. Durante le ore di luce \u00e8 possibile girare per le strade con i caddy (vetture usate solitamente per spostarsi sui campi da golf) e in pi\u00f9 comprandolo si ha diritto a un parcheggio. Ci sono corsi di golf, negozi che vendono intrattenimenti e passatempi, piscine, laghi per la pesca, e molte altre attivit\u00e0 di ricreazione. Ci sono molti gruppi per interessi o hobby, inclusa arte, computer, cucito, carte, investimenti, e danza. La vicinanza della comunit\u00e0 alla Southwestern University permette a essa di disporre di una variet\u00e0 di attivit\u00e0 culturali aggiuntive. E, ovviamente, la prosperosa citt\u00e0 di Austin essendo vicina fornisce una variet\u00e0 di attivit\u00e0 urbane, la regione che circonda il Contea di Hill prevede anche molte opportunit\u00e0 per attivit\u00e0 all'aperto.\nSebbene la comunit\u00e0 attiri persone da tutta la nazione essa si \u00e8 dimostrata gratificante specialmente con i pensionati provenienti dal Upper Midwest a causa del pi\u00f9 basso costo della vita (e il relativo clima mite)."}
{"id": "1718810", "revid": "287204", "url": "https://it.wikipedia.org/wiki?curid=1718810", "title": "Contratto (disambigua)", "text": ""}
{"id": "1718820", "revid": "1573940", "url": "https://it.wikipedia.org/wiki?curid=1718820", "title": "Al-Bayan al-Mughrib", "text": "Kit\u0101b al-bay\u0101n al-mughrib f\u012b \u0101khb\u0101r mul\u016bk al-andalus wa'l-maghrib (\ufedb\ufe98\ufe8e\ufe8f \ufe8d\ufedf\ufe92\ufef4\ufe8e\ufee5 \ufe8d\ufedf\ufee4\ufed0\ufeae\ufe8f \ufed3\ufef2 \ufe8d\ufea7\ufe92\ufe8e\ufeae \ufee3\ufee0\ufeee\ufeda \ufe8d\u0644\u0627\ufee7\ufea9\ufedf\ufeb2 \ufeed\ufe8d\ufedf\ufee4\ufed0\ufeae\ufe8f, \"Libro della dilettevole esposizione della storia dei re di al-Andalus e Marocco\") \u00e8 il titolo di un'importante opera storiografica medievale sulla storia del Marocco e di al-Andalus (la penisola iberica sotto dominio islamico), composto in arabo a Marrakech intorno al 1312 da Ibn Idhari. Il valore di quest'opera, secondo gli studiosi contemporanei, sta nel fatto che essa contiene importanti informazioni assenti da altre fonti, e in particolare include materiale estratto da opere anteriori oggi andate perdute. Di solito questo testo \u00e8 noto con il titolo abbreviato \"al-Bay\u0101n al-Mughrib\" (\u0627\u0644\u0628\u064a\u0627\u0646 \u0627\u0644\u0645\u063a\u0631\u0628) (\"La dilettevole esposizione\") o, semplicemente \"il Bay\u0101n\".\nL'opera \u00e8 stata divisa dallo stesso autore in 3 parti:\nMentre il testo delle prime due parti \u00e8 noto da parecchio tempo, solo nel XX secolo sono venute alla luce porzioni della terza parte. Questa parte \u00e8 ancor oggi conosciuta solo in modo incompleto a causa sia della mancanza di un certo numero pagine (tra cui il principio e la fine), sia dei danni che gli insetti hanno provocato nei manoscritti. Ciononostante, i frammenti sono importanti per correggere errori e colmare lacune dell'altro testo medievale sulla storia del Marocco, il pi\u00f9 noto \"Rawd al-Qirtas\".\nl testo arabo delle prime due parti venne pubblicato per la prima volta nel XIX secolo da Dozy; una seconda edizione, corretta, di queste parti, \u00e8 stata pubblicata da Colin e Levi-Provencal nel 1948. L'edizione pubblicata nel 1983 a Beirut a cura di Ihsan Abbas comprende anche la terza parte incompleta.\nLe traduzioni in lingue europee non sono molte. La traduzione in francese di Fagnan del 1901, basata sul testo edito da Dozy, non viene di solito tenuta in grande considerazione. Esistono diverse traduzioni in spagnolo, tra cui spiccano quelle di Huici Miranda."}
{"id": "1718823", "revid": "76069", "url": "https://it.wikipedia.org/wiki?curid=1718823", "title": "Henry Monnier", "text": ""}
{"id": "1718824", "revid": "1745361", "url": "https://it.wikipedia.org/wiki?curid=1718824", "title": "Belisma", "text": "Belisma (dal protoindoeuropeo \"bel\", \"luce\") era la divinit\u00e0 protoceltica preposta alle arti correlate al fuoco. Un'iscrizione latina trovata a Saint-Lizier, in Aquitania, la accosta alla dea Minerva della cultura mediterranea. Il suo compagno era Belanu, dio della \"luce\", uno dei maggiori e pi\u00f9 influenti tra gli antichi dei europei. \u00c8 l'equivalente di Brigid, Brigit e Brigantia.\nCulto.\nAdorata dai Liguri, Iberi, Celti continentali e insulari era nota per la sua influenza sulle arti e mestieri legati al fuoco e di conseguenza sull'artigianato. Faceva doverosamente parte del pantheon degli dei europei, dacch\u00e9 in quell'epoca il fuoco rivestiva un'importanza cruciale per le principali attivit\u00e0 umane. Iscrizioni con il suo nome sono state rinvenute dalla Gallia Cisalpina e Transalpina, a sud, sino alle isole britanniche, a nord.\nTradizioni.\nAlla dea era consacrato il biancospino, e con questo, secondo una leggenda, avrebbe segnalato a Belloveso la locazione di fondazione di Milano. I Romani identificheranno Belisama con Minerva. Il tempio romano dedicato a Minerva i cui resti sono stati rinvenuti sotto l'attuale Duomo, potrebbe essere sorto su un santuario dedicato alla celtica Belisama. A sua volta Minerva verr\u00e0 in epoca cristiana sostituita dalla Madonna, che ancora oggi \u00e8 il simbolo di Milano."}
{"id": "1718830", "revid": "124120490", "url": "https://it.wikipedia.org/wiki?curid=1718830", "title": "Fulica americana", "text": "La folaga americana (Fulica americana ) \u00e8 un uccello gruiforme della famiglia dei Rallidi originario del continente americano.\nDescrizione.\nDimensioni.\nMisura 34-43 cm di lunghezza, per un peso di 576-848 g nel maschio e di 427-628 g nella femmina; ha un'apertura alare di 60-70 cm.\nAspetto.\nLa folaga americana \u00e8 l'unica specie di folaga presente in America del Nord. Pertanto, diversamente da quanto accade in America del Sud, dove convivono diverse specie relativamente simili tra loro, l'identificazione della folaga americana non pone particolari problemi. Essa \u00e8 di dimensioni simili a quelle della folaga comune. Ha il piumaggio molto scuro, praticamente nero, come quello di tutte le specie di folaga. La testa e il collo sono di un nero intenso, mentre il corpo grigio antracite presenta dei riflessi grigio ardesia. Le copritrici laterali del sottocoda sono bianche, cos\u00ec come l'estremit\u00e0 delle remiganti secondarie, ma quest'ultimo carattere \u00e8 visibile solo quando le ali sono distese. Il becco bianco, sormontato da una placca frontale altrettanto bianca in continuit\u00e0 con il becco, contrasta fortemente con il nero della testa e il rosso vivo degli occhi. Negli esemplari che vivono sul continente, due macchie marrone subterminali ornano i rami del becco e la parte superiore della placca presenta un leggero rigonfiamento dello stesso colore. Solo raramente la placca \u00e8 interamente bianca. La folaga dei Caraibi, presente nelle Antille, un tempo considerata una specie a s\u00e9, \u00e8 oggi considerata una semplice variante della folaga americana. In questa forma, la placca frontale \u00e8 interamente bianca. La folaga americana possiede zampe grigio-verdastre dalle dita provviste di falangi lobate natatorie (sebbene meno sviluppate di quelle della folaga comune) che la rendono un'ottima nuotatrice. I pulcini sono molto simili a quelli della folaga comune: queste piccole palline di piumino nero sono sormontate da una testa variopinta, prevalentemente rossa, e ricoperte da un'ispida peluria gialla sparsa che conferisce loro un'aria comica. I giovani sono quasi uniformemente di colore grigio, scuro sopra e pi\u00f9 chiaro sotto. Il becco grigio-rosato e gli occhi marrone contrastano poco con il piumaggio.\nVoce.\nLa folaga americana non emette un vero e proprio canto, ma \u00e8 tuttavia molto rumorosa. I suoi richiami servono per comunicare con i congeneri, una necessit\u00e0 per un uccello molto gregario al di fuori della stagione riproduttiva e piuttosto territoriale al momento della nidificazione. I richiami servono anche per minacciare i predatori e tutti gli animali che osano avvicinarsi troppo al nido. Essa emette un'intera variet\u00e0 di richiami, grugniti e gridolini, nonch\u00e9 un \"krrp\" o \"keek\" acuto, leggermente pi\u00f9 basso del richiamo delle gallinelle d'acqua.\nBiologia.\nLa folaga americana \u00e8 un uccello gregario: non \u00e8 raro incontrare gruppi di diverse centinaia o addirittura diverse migliaia di individui sopra gli specchi d'acqua preferiti e ai loro margini, soprattutto in inverno. Quando sopraggiunge la primavera e la nidificazione, diventa territoriale e aggressiva verso chiunque si avvicini troppo al nido. Pur essendo un'ottima nuotatrice, la folaga americana ha invece difficolt\u00e0 a decollare: per farlo deve correre sull'acqua sbattendo le ali. Gli spostamenti in volo vengono effettuati principalmente di notte. La folaga americana \u00e8 una migratrice parziale: gli esemplari che nidificano nella parte settentrionale dell'areale si spostano verso sud e verso le zone costiere per trascorrere l'inverno.\nAlimentazione.\nLa folaga americana ha una dieta essenzialmente vegetariana, composta da piante acquatiche e alghe, che raggiunge facilmente immergendosi fino a diversi metri di profondit\u00e0. Si nutre anche di erba e semi (in particolare si pu\u00f2 osservare in gruppi considerevoli sui prati dei parchi e sui campi da golf). Infine, la folaga americana integra il pasto con molluschi, crostacei, insetti e altri invertebrati, piccoli pesci e persino carogne.\nRiproduzione.\nLe coppie si formano alla fine dell'inverno, prima o subito dopo l'arrivo nei siti di nidificazione. Questi ultimi sono costituiti da ambienti di acqua dolce (paludi, specchi d'acqua naturali o artificiali), generalmente forniti di vegetazione piuttosto abbondante. La folaga americana, infatti, costruisce un nido galleggiante fatto di detriti vegetali, ancorato alla vegetazione circostante. Inoltre, la copertura vegetale servir\u00e0 da rifugio ai pulcini durante il periodo di allevamento fuori dal nido. Il nido, piuttosto grande (circa 30 cm di diametro), viene costruito principalmente dalla femmina. Quest'ultima depone in media da 8 a 12 uova. L'incubazione, effettuata da entrambi i genitori, inizia solitamente prima della fine della deposizione. Si protrae per circa 25 giorni (la sua durata \u00e8 difficile da determinare esattamente, perch\u00e9 le uova non si schiudono tutte contemporaneamente). I pulcini sono nidifugi: appena asciutti, possono scendere dal nido e nuotare, per poi risalirvi per ripararsi. Molto spesso, una volta che le prime uova si sono schiuse, la femmina costruisce una piattaforma che servir\u00e0 da rifugio per i primogeniti mentre il maschio continua a covare le uova rimanenti. Ricerche specifiche hanno dimostrato che il colore vivace della testa dei pulcini funge da stimolo per i genitori e li incita a nutrirli. I giovani imparano rapidamente a trovare il nutrimento da soli. Divengono autonomi all'et\u00e0 di uno o due mesi. Nelle regioni caratterizzate da un clima mite, si possono osservare due nidiate all'anno.\nDistribuzione e habitat.\nDurante la bella stagione, \u00e8 possibile trovare questa specie nelle paludi d'acqua dolce, nelle zone umide, in laghi e stagni e negli impianti di trattamento delle acque reflue. In inverno si pu\u00f2 trovare indifferentemente in zone umide sia di acqua dolce sia di acqua salmastra. Ama anche i campi da golf e i prati, dove si nutre sui tappeti erbosi.\nLa folaga americana \u00e8 specie stanziale in una vasta zona che si estende dal Canada sud-occidentale alla Costa Rica settentrionale, attraverso gli Stati Uniti occidentali e meridionali, il Messico e i Paesi dell'America centrale. Troviamo popolazioni sedentarie anche in tutte le Antille, nel nord del Venezuela e nella regione di Bogot\u00e0 in Colombia. Le folaghe americane che nidificano pi\u00f9 a nord (Canada, Stati Uniti settentrionali) migrano verso le zone costiere (Columbia Britannica, costa orientale degli Stati Uniti) o verso gli Stati Uniti meridionali e il Messico per passare l'inverno.\nTassonomia.\nNe vengono riconosciute due sottospecie:\nConservazione.\nLa specie varia da comune ad abbondante a seconda della regione. Nonostante il numero di esemplari sia generalmente in calo, essa non \u00e8 minacciata, dal momento che il suo areale \u00e8 molto vasto."}
{"id": "1718832", "revid": "94647", "url": "https://it.wikipedia.org/wiki?curid=1718832", "title": "Pierre Mac-Orlan", "text": ""}
{"id": "1718833", "revid": "339392", "url": "https://it.wikipedia.org/wiki?curid=1718833", "title": "CCNL", "text": ""}
{"id": "1718835", "revid": "339392", "url": "https://it.wikipedia.org/wiki?curid=1718835", "title": "Contratto Collettivo Nazionale del Lavoro", "text": ""}
{"id": "1718839", "revid": "261054", "url": "https://it.wikipedia.org/wiki?curid=1718839", "title": "ARAN", "text": ""}
{"id": "1718843", "revid": "31092", "url": "https://it.wikipedia.org/wiki?curid=1718843", "title": "Belesama", "text": ""}
{"id": "1718846", "revid": "21880", "url": "https://it.wikipedia.org/wiki?curid=1718846", "title": "Fulica caribaea", "text": ""}
{"id": "1718847", "revid": "1573940", "url": "https://it.wikipedia.org/wiki?curid=1718847", "title": "Fulica leucoptera", "text": "La folaga alibianche (Fulica leucoptera ) \u00e8 un uccello gruiforme della famiglia dei Rallidi originario dell'America del Sud.\nDescrizione.\nDimensioni.\nMisura circa di lunghezza.\nAspetto.\nLa folaga alibianche \u00e8 una folaga sudamericana di dimensioni simili alla nostra folaga comune, anche se un po' pi\u00f9 piccola. \u00c8 la pi\u00f9 piccola delle folaghe dell'America latina. La differenza di dimensioni \u00e8 sorprendente nel caso venga osservata in compagnia della folaga armillata, pi\u00f9 grande e tozza.\nIl dimorfismo sessuale \u00e8 assente. Il piumaggio grigio antracite, quasi nero, \u00e8 pi\u00f9 scuro di quello delle altre specie di folaga della regione, la folaga armillata e la folaga fronterossa. L'estremit\u00e0 delle remiganti \u00e8 bianca, da cui il nome, ma questa caratteristica \u00e8 visibile solo in volo. Al contrario, le penne laterali bianche del sottocoda sono facili da vedere quando la folaga nuota con la coda sollevata. La testa \u00e8 rotonda. \u00c8 soprattutto grazie al becco e alla placca frontale che \u00e8 possibile distinguere questa folaga dalle altre specie presenti nella regione: la folaga alibianche ha il becco giallo chiaro, a volte quasi bianco, con una sfumatura leggermente pi\u00f9 scura sulla punta, e una placca frontale in genere poco sviluppata, arrotondata e di colore variabile dal giallo paglierino all'arancio vivo. Le zampe vanno dal grigio-verde al giallo-verdastro; le dita grigie sono munite di lobi natatori. Gli occhi sono di colore rosso scuro.\nI giovani sono di colore grigio scuro, talvolta con la gola pi\u00f9 chiara. I pulcini sono nidifugi e di aspetto grottesco come quelli delle altre folaghe: sono piccole palline di piumino nero sormontate da una testa rossa e glabra, ravvivate da qualche ispido ciuffo di piumino giallo.\nVoce.\nIl richiamo ricorda l'abbaiare di un cagnolino poco strutturato, \"wit wu wu wit-wut wu\", o una risata nervosa, \"prrp-qua'qua'qua'qua'qua qua\". Emette anche risatine e sussurri.\nBiologia.\n\u00c8 una specie gregaria che pu\u00f2 formare gruppi di dimensioni moderate. Coabita frequentemente con la folaga armillata. \u00c8 una buona nuotatrice che sembra immergersi meno frequentemente delle altre folaghe. Come tutte le folaghe, \u00e8 costretta a correre sull'acqua sbattendo le ali per alzarsi in volo. Per coprire lunghe distanze (spostamenti da uno specchio d'acqua all'altro, migrazioni), la specie si sposta generalmente di notte.\nAlimentazione.\nGeneralmente la folaga alibianche si nutre mentre nuota. Si allontana molto di pi\u00f9 dalle rive rispetto ad altre specie di folaga. Il menu \u00e8 composto principalmente da piante acquatiche e viene integrato con semi raccolti sulle rive. Se ne ha l'occasione, pu\u00f2 mangiare anche insetti, chiocciole e piccoli pesci.\nRiproduzione.\nLa folaga alibianche \u00e8 monogama e territoriale durante la stagione riproduttiva. Per costruire il nido, una larga piattaforma fatta di vegetazione, si adatta all'ambiente in cui vive: nelle zone di pianura il nido viene nascosto tra la vegetazione, mentre sui laghi di alta quota dove non ci sono canneti il nido galleggiante, ancorato al fondo del lago con l'ausilio della vegetazione acquatica sommersa, \u00e8 posto bene in vista. La covata comprende da 4 a 12 uova. Entrambi i genitori si prendono cura dei piccoli, che sono nidifugi.\nDistribuzione e habitat.\nLa folaga alibianche apprezza le zone umide con abbondanti piante acquatiche, sommerse o galleggianti, e delimitate da rive con vegetazione erbosa bassa, le paludi, gli stagni e i laghi. A volte viene avvistata anche in mare vicino alle coste. La specie d\u00e0 prova di una grande adattabilit\u00e0. Infatti, la troviamo dal livello del mare fino a 2500 m di altitudine e dai climi caldi e secchi del nord del Cile a quelli freddi e ventosi della Patagonia e della Terra del Fuoco, dalle acque dolci dei laghi e delle lagune di altitudine alle acque salate delle zone costiere e delle lagune del deserto dell'Atacama.\nL'areale della folaga alibianche \u00e8 diviso in due dalla Cordigliera delle Ande, con un punto di congiunzione nell'estremit\u00e0 meridionale del continente. Una parte si trova in Cile, dal nord al sud del paese. L'altra, pi\u00f9 grande, parte dalla Terra del Fuoco e copre le zone di bassa quota dell'Argentina fino al nord del paese, il Paraguay occidentale, la Bolivia sud-orientale, tutto l'Uruguay e il Rio Grande do Sul in Brasile. La specie \u00e8 presente anche nelle isole Falkland.\nConservazione.\nLa specie \u00e8 comune in Argentina ed \u00e8 la folaga pi\u00f9 comune in Cile, dove si trova praticamente su tutto il territorio, cos\u00ec come in Paraguay. Le sue capacit\u00e0 di adattamento agli ambienti e climi diversi della sua vasta area di distribuzione sono un vantaggio per la sua conservazione. Nel complesso, la popolazione \u00e8 considerata stabile."}
{"id": "1718849", "revid": "1573940", "url": "https://it.wikipedia.org/wiki?curid=1718849", "title": "Fulica ardesiaca", "text": "La folaga delle Ande (Fulica ardesiaca ) \u00e8 un uccello gruiforme della famiglia dei Rallidi originario dell'America meridionale.\nDescrizione.\nDimensioni.\nMisura circa di lunghezza.\nAspetto.\nLa folaga delle Ande \u00e8 una folaga sudamericana leggermente pi\u00f9 grande e robusta della nostra folaga comune. \u00c8 comunque molto pi\u00f9 piccola delle altre due folaghe che si possono trovare sull'Altiplano, la folaga gigante e la folaga cornuta. \u00c8 un uccello compatto, che assomiglia un po' a un'anatra quando nuota. Ha il piumaggio grigio ardesia, con la testa e il collo pi\u00f9 scuri, quasi neri. Il sottocoda in parte bianco non \u00e8 sempre visibile, cos\u00ec come la sottile bordatura bianca sulle secondarie, che \u00e8 possibile vedere quando l'uccello \u00e8 in volo. La parte posteriore della testa \u00e8 un po' appiattita rispetto a quella della folaga gigante. Il becco \u00e8 sormontato da una placca frontale ovale e arrotondata, il cui colore varia a seconda degli individui e della regione: la combinazione becco bianco/placca frontale bianca (o talvolta gialla) \u00e8 pi\u00f9 frequente in Ecuador e nella parte centrale delle Ande peruviane, mentre la combinazione becco giallo/placca frontale rossa o marrone \u00e8 la pi\u00f9 comune nel nord-ovest dell'Argentina, in Cile, sulle coste del Per\u00f9 e nella parte meridionale delle Ande peruviane, in particolare sul lago Titicaca. In Per\u00f9, \u00e8 possibile osservare le diverse combinazioni di colori nello stesso sito. Le fonti consultate non sono molto chiare riguardo alla corrispondenza tra il colore del becco e della placca frontale e l'appartenenza ad una delle due sottospecie (che non sono riconosciute da tutti gli autori). In genere la punta del becco \u00e8 grigia. Gli occhi sono rossi. Le zampe sono grigio-verdastre o grigio-bluastre (la sfumatura delle zampe \u00e8 variabile e sembra essere correlata al colore del becco e della placca frontale). Le dita sono munite di lobi natatori come le altre specie di folaga. Gli esemplari immaturi sono di colore marrone, pi\u00f9 scuro sopra che sotto, con il becco grigio e lo stesso sottocoda bianco degli adulti. Non c'\u00e8 dimorfismo sessuale.\nVoce.\nIl richiamo ricorda un abbaiare rauco, costituito da \"kituuk-kituuk\" ripetuti e \"chrrr-chrrr\" decrescenti.\nBiologia.\nLa folaga delle Ande \u00e8 una buona nuotatrice, in grado di immergersi con facilit\u00e0. Per alzarsi in volo, \u00e8 costretta a correre sull'acqua, sbattendo le ali per acquistare slancio. Ama riposarsi sulle rive dei laghi o al riparo dei canneti. Territoriale e aggressiva durante il periodo di nidificazione, conduce un'esistenza gregaria per il resto dell'anno. La specie \u00e8 generalmente sedentaria, sebbene siano stati segnalati movimenti stagionali.\nAlimentazione.\nLa folaga delle Ande si nutre essenzialmente di vegetazione acquatica. Pu\u00f2 immergersi fino a 2-5 m di profondit\u00e0 per cercare il cibo. \u00c8 in grado di camminare sulla vegetazione galleggiante, abilit\u00e0 che le consente di avere accesso ad ulteriori fonti di cibo vegetale. Pu\u00f2 anche pascolare lungo le rive.\nRiproduzione.\nIn Per\u00f9 la riproduzione avviene in aprile e tra giugno e settembre, in Bolivia in luglio-agosto (stagione secca), in Cile tra novembre e gennaio (estate australe). Nelle zone in cui coesistono esemplari dalla placca frontale rossa e dalla placca frontale gialla o bianca possono esservi coppie miste, sebbene le coppie costituite da esemplari con la placca frontale dello stesso colore siano pi\u00f9 frequenti. La specie \u00e8 monogama. Il nido viene costruito tra i canneti o sulla vegetazione galleggiante. In genere ciascuna covata \u00e8 costituita da 4 o 5 pulcini, nidifugi e dall'aspetto grottesco come quelli delle altre specie di folaga.\nDistribuzione e habitat.\nLa specie \u00e8 presente in due distinti tipi di ambiente: le paludi e i laghi con abbondante vegetazione della Cordigliera delle Ande, tra 2200 e 4700 m di altitudine, e le zone costiere, principalmente in Per\u00f9 (in Ecuador e Cile, a bassa quota, si incontrano per lo pi\u00f9 rari esemplari erratici).\nL'areale della specie copre essenzialmente le zone di alta quota della Cordigliera delle Ande, dall'estremit\u00e0 meridionale della Colombia al nord dell'Argentina, passando per l'Ecuador, il Per\u00f9, la Bolivia e il nord del Cile. \u00c8 possibile trovare la folaga delle Ande anche sulle coste del Per\u00f9, nella regione di Lima, e pi\u00f9 a sud fino al confine cileno.\nTassonomia.\nNe vengono riconosciute due sottospecie:\nConservazione.\nLa specie non \u00e8 minacciata, sebbene non si conoscano con precisione l'entit\u00e0 delle popolazioni e la loro evoluzione. L'areale occupato \u00e8 vasto. Pur essendo poco comune in Ecuador, \u00e8 al contrario la pi\u00f9 comune tra le folaghe peruviane."}
{"id": "1718850", "revid": "1573940", "url": "https://it.wikipedia.org/wiki?curid=1718850", "title": "Fulica armillata", "text": "La folaga armillata (Fulica armillata ) \u00e8 un uccello gruiforme della famiglia dei Rallidi originario dell'America meridionale.\nDescrizione.\nDimensioni.\nMisura circa di lunghezza.\nAspetto.\nLa folaga armillata \u00e8 una folaga sudamericana piuttosto grande rispetto alle altre folaghe della regione, ad eccezione della folaga gigante e della folaga cornuta, che la superano per dimensioni. Non presenta dimorfismo sessuale. La testa e il collo sono neri. L'aspetto del becco e della placca frontale giallo paglierino, di un giallo spesso pi\u00f9 marcato sul becco con un motivo marrone tra i due, \u00e8 un carattere diagnostico per distinguere la specie. La placca ha la forma di una foglia ovale, che si restringe in un \u00abpicciolo\u00bb a contatto con il becco e termina a punta sulla fronte. La testa, in questo punto, appare spesso \u00abspigolosa\u00bb se vista di profilo. Gli occhi sono rossi, talvolta gialli. Il corpo color grigio antracite \u00e8 un po' pi\u00f9 chiaro sulla regione inferiore. Il bordo esterno bianco delle primarie \u00e8 visibile solo in volo. Non vi \u00e8 invece nessuna zona bianca sulle secondarie, contrariamente a quanto si osserva nelle folaga alibianche, nella folaga delle Ande e nella folaga americana. La regione sottocaudale \u00e8 contrassegnata di bianco. La base delle zampe \u00e8 di colore rosso vivo. \u00c8 proprio a questa sorta di \u00abgiarrettiera\u00bb, che ricorda gli antichi braccialetti ornamentali dell'antica Roma (le \"armille\"), che la specie deve il nome. Il tallone \u00e8 grigiastro e il tarso giallo-arancio. Le dita giallo-verdastre presentano dei lobi natatori notevolmente sviluppati.\nVoce.\nIl richiamo di allarme del maschio somiglia a un \"whit\" breve o a un \"chuck\" rapido e sonoro. Un \"wurt't'wurt't'wurt't'wurt'the\" pi\u00f9 lento, dolce e nasale viene emesso in caso di aggressione. Il richiamo di allarme della femmina somiglia piuttosto a un \"yec\". Essa emette anche dei \"terr\" forti e ripetuti.\nBiologia.\nTranne che nel periodo riproduttivo, la folaga armillata \u00e8 una specie gregaria. Pu\u00f2 radunarsi in stormi anche piuttosto numerosi, spesso in compagnia di altre specie (altre folaghe, anatre, ecc.). \u00c8 un uccello abbastanza fiducioso. Ottima nuotatrice e buona subacquea, grazie alle dita provviste di grandi lobi, cammina e vola poco. Per alzarsi in volo, deve correre sull'acqua sbattendo le ali. In caso di pericolo si nasconde nella vegetazione acquatica o nuota verso le zone di acque aperte lontane dalla riva. Gli spostamenti sulle grandi distanze (migrazioni, spostamenti da uno specchio d'acqua all'altro) avvengono soprattutto di notte.\nAlimentazione.\nLa folaga armillata ha una dieta essenzialmente vegetariana (graminacee, alghe, piante acquatiche), ma consuma anche insetti, chiocciole e altri piccoli animali se ne ha l'occasione. Si nutre principalmente immergendosi per raggiungere la vegetazione acquatica e talvolta pascolando lungo le rive.\nRiproduzione.\nLa riproduzione ha luogo durante la primavera australe, tra settembre e novembre a seconda delle regioni. La specie \u00e8 monogama e molto territoriale durante la nidificazione. La coppia costruisce, con canne e altri vegetali, un grande nido munito di una rampa di accesso. Il nido pu\u00f2 anche essere galleggiante. La covata comprende da 2 a 8 uova. I pulcini sono precoci e hanno un aspetto grottesco: ricoperti di piumino nero, hanno la testa rossa e blu parzialmente glabra, il becco nero e arancio e del piumino arancio a livello del collo. Vengono nutriti da entrambi i genitori, ma possono essere in grado di immergersi poco dopo la schiusa.\nDistribuzione e habitat.\nLa folaga armillata \u00e8 essenzialmente un uccello di bassa quota, che frequenta tuttavia gli aridi altopiani della Patagonia centrale fino a 1200 m, i laghi delle Ande fino a 1000 m e pu\u00f2 spingersi fino a 2500 m di altitudine, in casi eccezionali anche a 4000 m. Vive nelle zone umide ricche di vegetazione nelle acque che circondano le sponde, con una zona di acqua libera al centro: paludi, stagni e laghi d'acqua dolce, corsi d'acqua tranquilli. La troviamo pi\u00f9 raramente negli specchi di acque salmastre. In inverno \u00e8 possibile trovarla in grandi gruppi sulla costa, nelle baie riparate.\nL'areale della specie copre la punta meridionale dell'America latina, dalla Terra del Fuoco fino a nord di Santiago del Cile sul versante pacifico e alla regione di San Paolo, in Brasile, su quello atlantico. La folaga armillata \u00e8 presente nella maggior parte del territorio argentino, ad eccezione di alcune regioni dell'estremit\u00e0 settentrionale del Paese, e dell'Uruguay. Al contrario, in Brasile occupa solo una zona vicina all'oceano. La specie \u00e8 considerata occasionale nelle isole Falkland e rara in Paraguay.\nConservazione.\nLa folaga armillata \u00e8 comune in Argentina ed \u00e8 la folaga pi\u00f9 comune nelle regioni centrali e meridionali del Cile. La specie non \u00e8 minacciata a livello globale. Tuttavia, i pochi dati disponibili non consentono di comprendere l'andamento della popolazione."}
{"id": "1718853", "revid": "1573940", "url": "https://it.wikipedia.org/wiki?curid=1718853", "title": "Fulica rufifrons", "text": "La folaga fronterossa (Fulica rufifrons ) \u00e8 un uccello acquatico della famiglia dei Rallidi.\nDistribuzione e habitat.\nVive nelle paludi di Argentina, Brasile, Cile, isole Falkland, Paraguay, Per\u00f9, Georgia del Sud e isole Sandwich meridionali ed Uruguay."}
{"id": "1718854", "revid": "1573940", "url": "https://it.wikipedia.org/wiki?curid=1718854", "title": "Fulica cornuta", "text": "La folaga cornuta (Fulica cornuta ) \u00e8 un uccello acquatico della famiglia Rallidae.\nDistribuzione e habitat.\nVive nei laghi d'acqua dolce e nelle paludi saline di Argentina, Bolivia e Cile. \u00c8 minacciata dalla distruzione dell'habitat."}
{"id": "1718856", "revid": "122459852", "url": "https://it.wikipedia.org/wiki?curid=1718856", "title": "Bee Hive", "text": "I Bee Hive sono un gruppo musicale presente all'interno della serie animata \"Kiss Me Licia\" (prodotta in Giappone nel 1983 e arrivata in Italia nel 1985) e, successivamente, anche nei suoi 4 seguiti di produzione italiana (con attori in carne ed ossa che ne richiamano le fattezze) intitolati \"Love Me Licia\" del 1986, \"Licia dolce Licia\" del 1987, \"Teneramente Licia\" del 1987 e \"Balliamo e cantiamo con Licia\" del 1988.\nLe canzoni del gruppo presenti nel cartone animato sono di origine giapponese e furono adattate in lingua italiana da Alessandra Valeri Manera. Quelle presenti nelle serie in carne e ossa sono sempre scritte dalla Valeri Manera, su musiche per\u00f2 composte dai maestri Giordano Bruno Martelli, per la prima serie e Ninni Carucci per le 3 serie successive. In entrambi i casi la voce solista maschile \u00e8 quella di Enzo Draghi.\nLa decisione di tenere Draghi come voce venne presa da Valeri Manera e i produttori della serie per mantenere le stesse voci precedentemente presenti nel cartone animato, nonostante Pasquale Finicelli sapesse cantare realmente.\nLa formazione e lo stile musicale dei Bee Hive sono strettamente legati a precise scelte narrative, ma a partire dalla terza serie, viene introdotto all'interno della band anche il personaggio di Licia interpretato da Cristina D'Avena che, diversamente da tutti gli altri attori, al suo personaggio presta non solo il volto ma, a livello di canto, anche la voce.\nNel 2008, a distanza di 20 anni dalla conclusione della saga di Licia, 4 membri originali della band, vista la grande richiesta dei fan, decidono di riunirsi col nuovo nome \"Bee Hive Reunion\". Per l'occasione realizzano un singolo inedito dal titolo \"Don't say goodbye\" dove nello stesso anno e nel 2011, tengono diversi concerti sold out per la prima volta al di fuori della finzione televisiva.\nDati di vendita.\nLe colonne sonore di serie animata e telefilm, contenenti le canzoni di questa band tutta televisiva, vendettero complessivamente circa 400.000 copie.\nIl primo album con la colonna sonora italiana del cartone animato venne certificato Disco di platino nel 1986.\nFormazione.\nBee Hive (telefilm).\nIn \"Love Me Licia\" e \"Licia dolce Licia\":\nIn \"Teneramente Licia\":\nIn \"Balliamo e cantiamo con Licia\":"}
{"id": "1718868", "revid": "125447668", "url": "https://it.wikipedia.org/wiki?curid=1718868", "title": "Piccolo idroelettrico", "text": "Il termine piccolo idroelettrico (dall'inglese small hydro) si riferisce a centrali elettriche, che oltre a sfruttare l'energia idroelettrica, sono caratterizzate dal fatto di avere una potenza installata ridotta, che comporta l'utilizzo di strutture di dimensioni molto minori rispetto ad una diga normale, pi\u00f9 sicure, grazie al minore volume d'acqua nel bacino, e che inoltre hanno un basso impatto ambientale e paesaggistico.\nNon esiste un limite mondialmente accettato per cui una centrale idroelettrica venga definita \"piccolo idroelettrico\". Secondo l'ESHA (\"European Small Hydropower Association\") tale limite \u00e8 considerato pari a 10MW di potenza installata.\nLa definizione quantitativa di un progetto piccolo idroelettrico varia molto, ma di solito, per convenzione, in Italia, una capacit\u00e0 di generazione che arriva fino ai 3 megawatt (MW) \u00e8 generalmente accettata come il limite superiore di quello che si definisce mini-idroelettrico. In nazioni abituate ai grandi impianti e ad alti consumi elettrici, come il Canada o gli Stati Uniti, si definisce mini-idroelettrici, impianti di potenza inferiore ai 30 MW.\nIl piccolo idroelettrico ha delle peculiarit\u00e0 rispetto alle centrali idroelettriche di grande taglia, oltre ai vantaggi dell'uso di un'energia rinnovabile.\nCome ogni centrale idroelettrica, la realizzazione di un piccolo idroelettrico richiede naturalmente un opportuno studio di fattibilit\u00e0.\nUno dei dati pi\u00f9 rilevanti \u00e8 la curva di durata del flusso d'acqua.\nIntroduzione.\nMolti impianti idroelettrici hanno grandi dimensioni, come ad esempio una delle prime dighe al mondo, la Hoover Dam (2,074 megawatt) nei pressi di Las Vegas; oppure la diga di Assuan in Egitto o la Diga delle Tre Gole (supera i 18.000 MW) in Cina. I grandi invasi forniscono energia elettrica per grandi comunit\u00e0 che vanno da 10.000 a 10-20 milioni di abitanti ed oltre, formando laghi artificiali, visibili dallo spazio, e possono cambiare l'orografia e addirittura il clima regionale.\nCalcolo dell'EROEI.\nI piccoli impianti idroelettrici possono essere collegati alle reti di distribuzione elettrica convenzionali come fonte di energia rinnovabile a basso costo. Alternativamente, i progetti possono essere sviluppati nelle zone isolate che sarebbero poco economiche da servire da una rete, o nelle zone dove non arriva la rete di distribuzione elettrica nazionale. Poich\u00e9 questi progetti hanno solitamente un bacino idrico ridotto e lavori di costruzione civili minimali, sono propagandati come aventi un impatto ambientale relativamente basso se confrontato alle grandi dighe. La diminuzione dell'impatto ambientale dipende fortemente dall'equilibrio fra la costanza di flusso idrico e la produzione di energia totale. Un calcolo che aiuta a valutare la convenienza edizione \u00e8 la curva FDC (Flow Duration Curve). La FDC \u00e8 una curva di Pareto che confronta la portata quotidiana di un fiume rispetto alla frequenza. La riduzione della quantit\u00e0 di acqua deviata dal flusso naturale del torrente pu\u00f2 aiutare l'ecosistema fluviale in condizioni di \"magra\", ma riduce l'EROEI complessiva del sistema piccolo idro. Il progettista del sistema piccolo idro e il curatore dell'ecologia del fiume e della qualit\u00e0 complessiva del luogo devono elaborare un progetto che mantenga sia la salute del fiume o torrente che l'economia dell'impianto.\nMini idroelettrico, micro idroelettrico e pico idroelettrico.\nIl piccolo idroelettrico pu\u00f2 essere ulteriormente suddiviso in sub classificazioni: mini idroelettrico, per impianti di meno di 15 MW di potenza; micro idroelettrico, che comprende impianti di potenza inferiore ai 100\u00a0kW; pico idroelettrico, che comprende impianti di potenza inferiore a 5\u00a0kW, con utilizzi di salti di pochi metri d'acqua e con un minimo di 0,5 litri d'acqua al secondo. Il micro idroelettrico \u00e8 abitualmente la produzione di una potenza idroelettrica adeguata alle necessit\u00e0 di piccole comunit\u00e0, fattorie, singole famiglie, o piccole imprese. Per quanto riguarda il micro idroelettrico, spiccano soprattutto le ruote idrauliche e le viti idrodinamiche .\nLe piccole centrali idroelettriche possono essere connesse alla distribuzione elettrica convenzionale come sorgenti di energia rinnovabile a basso costo per l'immissione in griglia. Alternativamente, piccoli progetti idroelettrici possono essere costruiti in aree isolate che potrebbe essere antieconomico servire con una linea elettrica ad alta tensione, oppure in aree dove non esiste una rete di distribuzione elettrica nazionale. Dal momento che i piccoli progetti idro-elettrici abitualmente hanno dei bacini d'acqua minimi e poche ed economiche opere civili di costruzione, sono percepiti dalle popolazioni come progetti a basso impatto ambientale e paesaggistico, e si dimostrano particolarmente adatte a paesi poveri senza grandi risorse economiche, senza grande capacit\u00e0 produttiva di cemento o di tondini di acciaio.\nSviluppo mondiale del piccolo idroelettrico.\nNel corso del 2005 il numero di installazioni di piccolo idroelettrico sono cresciute dell'8% per aumentare la capacit\u00e0 mondiale a 66 Gigawatt. Circa il 50% di questi impianti erano localizzati in Cina (con 38,5 GW), seguito dal Giappone (3,5 GW) e dagli Stati Uniti (3 GW). La Cina ha piani per fornire elettricit\u00e0 a ulteriori 10.000 villaggi per l'anno 2010, nell'ambito del \"China Village Electrification Program\" utilizzando energia rinnovabile, includendo ulteriori investimenti nello \"small hydro\" e nel fotovoltaico.\nGenerazione di energia.\nUna centrale idroelettrica o generatore idroelettrico richiede un flusso d'acqua piuttosto costante ed un salto d'acqua ragionevole (minimo 2\u20133 m di dislivello), noto come altezza geodetica (in inglese \"head\"). Esistono turbine ottimali per ciascuna altezza del salto e per la (portata) della massa d'acqua in movimento (torrente o fiume). In un'installazione piccolo idroelettrico tipica, l'acqua proviene da un bacino (lago, deviazione da un fiume, da un canale, chiusa) attraverso un canale o condotta verso una turbina idraulica. L'azione del flusso d'acqua sulle pale delle turbine permette la rotazione dell'albero del generatore, che converte il movimento dell'asse in energia elettrica.\nIl piccolo idroelettrico viene spesso sviluppato utilizzando le dighe esistenti oppure con lo sviluppo di nuove piccole dighe che hanno come scopo primario il controllo del livello dei fiumi o dei laghi, oppure l'irrigazione. Occasionalmente possono essere acquistati siti di vecchie centrali idroelettriche, per essere risviluppati, a volte salvando parti importanti dell'installazione come bacini di captazione, condotte e turbine, oppure semplicemente riutilizzando i diritti idrici associati al sito abbandonato."}
{"id": "1718869", "revid": "366434", "url": "https://it.wikipedia.org/wiki?curid=1718869", "title": "Mini-idroelettrico", "text": ""}
{"id": "1718873", "revid": "339392", "url": "https://it.wikipedia.org/wiki?curid=1718873", "title": "Constantin Costa-Gavras", "text": ""}
{"id": "1718874", "revid": "15445134", "url": "https://it.wikipedia.org/wiki?curid=1718874", "title": "Bacino idrografico artificiale", "text": ""}
{"id": "1718876", "revid": "383478", "url": "https://it.wikipedia.org/wiki?curid=1718876", "title": "Giri veloci", "text": ""}
{"id": "1718877", "revid": "15445153", "url": "https://it.wikipedia.org/wiki?curid=1718877", "title": "Campione del mondo", "text": ""}
{"id": "1718878", "revid": "6923", "url": "https://it.wikipedia.org/wiki?curid=1718878", "title": "Campione del mondo di Formula 1", "text": ""}
{"id": "1718879", "revid": "36426", "url": "https://it.wikipedia.org/wiki?curid=1718879", "title": "Palazzo Busini-Bardi", "text": ""}
{"id": "1718883", "revid": "125823292", "url": "https://it.wikipedia.org/wiki?curid=1718883", "title": "TED (conferenza)", "text": "TED (Technology Entertainment Design) \u00e8 una serie di conferenze, chiamate anche TED talks, gestite dall'organizzazione privata non-profit statunitense Sapling Foundation.\nTED, che \u00e8 nato nel febbraio 1984 come evento singolo e nel 1990 si \u00e8 trasformato in una conferenza annuale, era inizialmente dedicato a tecnologia e design, coerentemente con la sua origine nella Silicon Valley, ma in seguito ha esteso il suo raggio di competenza al mondo scientifico, culturale e accademico.\nStoria.\nIl TED \u00e8 stato fondato da Richard Saul Wurman e Harry Marks nel 1984 e si svolge con cadenza annuale dal 1990. Wurman si \u00e8 ritirato dopo la conferenza del 2002; l'evento adesso \u00e8 curato da Chris Anderson e gestito dalla sua fondazione non-profit, The Sapling Foundation, che cerca di \"attivare il potere delle idee di cambiare il mondo\". Nel 2006 la partecipazione costava $4.400 ed era solo su invito. Nel gennaio del 2007, la modalit\u00e0 di associazione \u00e8 stata trasformata in quota annuale di $6.000, che comprendono partecipazione alla conferenza, comunicazioni postali del club, strumenti di network e DVD delle conferenze.\nLa sua missione \u00e8 riassunta nella formula \"ideas worth spreading\" (idee che val la pena diffondere). Oggi la sede centrale del personale del TED \u00e8 a New York e a Vancouver, ma gli eventi TED si svolgono in tutto il Nord America, in Europa e in Asia, con conferenze che vengono diffuse in live streaming. Le lezioni abbracciano una vasta gamma di argomenti che comprendono scienza, arte, politica, temi globali, architettura, musica e altro. I relatori stessi provengono da molte comunit\u00e0 e discipline diverse. Tra gli speaker pi\u00f9 celebri, TED ha ospitato l'ex presidente degli USA Bill Clinton, il Premio Nobel James Dewey Watson, il produttore televisivo e attivista politico Norman Lear, il fisico Murray Gell-Mann, il cofondatore di Wikipedia Jimmy Wales, i cofondatori di Google Sergey Brin e Larry Page e il fondatore di Microsoft Bill Gates. Al TED Conference si \u00e8 aggiunto il TED Global, che si svolge in varie localit\u00e0. Ancora, esistono i TEDx, eventi organizzati in modo autonomo ma basati sulla filosofia TED, e nel pieno rispetto delle linee guida TED.\nA marzo 2016 si contavano circa 2400 conferenze TED disponibili gratuitamente sul sito ufficiale, sotto licenza CreativeCommons, con il supporto di traduzione automatica dei sottotitoli in pi\u00f9 di cento lingue, basato sulla piattaforma dotSUB. Dal mese di settembre 2011, una selezione delle conferenze viene trasmessa settimanalmente da Rai 5, all'interno del programma televisivo \"TED Talks\". Si riporta che nel 2012 i TED Talks abbiano raggiunto un miliardo di visualizzazioni in tutto il mondo.\nA marzo 2017 Papa Francesco ha partecipato a sorpresa a un TED a Vancouver avente come tema il futuro, inviando un video.\nLe conferenze.\nI TEDx sono conferenze organizzate in maniera indipendente ma su approvazione di TED.com purch\u00e9 vengano rispettate determinate condizioni:\nItalia.\nIl primo TEDx organizzato in Italia \u00e8 stato TEDxLakeComo nel 2009. Negli anni, si sono poi susseguiti molti TEDx in diverse citt\u00e0 italiane.\nPremio TED.\nNel 2005 \u00e8 stato creato il TED Prize. Ogni anno tre persone ricevono 100.000 $ ciascuna e la possibilit\u00e0 di esprimere un desiderio per cambiare il mondo, desiderio che esse rivelano al TED.\nI primi vincitori del Premio sono stati Bono, Edward Burtynsky a sostegno del Worldchanging e Robert Fischell. Il desiderio di Bono era che pi\u00f9 di un milione di persone firmassero a sostegno della ONE Campaign per sconfiggere la povert\u00e0. I vincitori del 2006 sono stati Larry Brilliant, Jehane Noujaim e Cameron Sinclair.\nNel marzo del 2007 il Premio \u00e8 stato assegnato a Bill Clinton, Edward O. Wilson e James Nachtwey. Nel 2007 il TED ha caricato una serie di conferenze nel suo sito web, visibile anche su YouTube con la username TEDtalksDirector e su iTunes, in formato sia audio sia video podcast. I vincitori del 2008 sono Neil Turok, Dave Eggers e Karen Armstrong."}
{"id": "1718885", "revid": "224230", "url": "https://it.wikipedia.org/wiki?curid=1718885", "title": "Palazzo Nori", "text": "Palazzo Nori (\"Palazzo di Alberto di Zanobi\") \u00e8 un edificio storico di Firenze, situato in via de' Neri 6, angolo via de' Rustici 2r-4r-6r-8r-10r.\nStoria e descrizione.\nLa fabbrica, di notevole estensione, presenta caratteri che consentono di ricondurne l'edificazione tra la fine del Trecento e i primi del Quattrocento, quando formava un unico corpo con l'altrettanto notevole edificio ora segnato con il n. 4, palazzo Grifoni-Libri. Dell'antico palazzo, mercante Alberto di Zanobi, attestano il piano terreno, segnato da cinque fornici pi\u00f9 mezzanino in pietra a bozze rustiche (che oggi accedono ai locali di varie attivit\u00e0 commerciali), e il primo piano. Successivamente l'edificio \u00e8 stato soprelevato di ulteriori due piani.\nGi\u00e0 reputato di propriet\u00e0 della famiglia Rustici, \u00e8 indicato dalla letteratura come passato nel 1427 ai Davanzati, quindi, nel 1450, diviso tra questi, i Capponi e i Rucellai. Nel 1469, con altre case e una piazzola interna, pass\u00f2 alla famiglia Nori, nella persona di quel Francesco Nori che, facendo scudo col proprio corpo a Lorenzo de' Medici, lo salv\u00f2 dalla congiura ordita dai Pazzi il 26 aprile 1478.\nDei Rinuccini nel corso del Cinquecento, apparteneva nel 1766 alla signora Ortensia Berardi Nelli, come risulta da un cabreo pubblicato da Gian Luigi Maffei ma relativo al vicino palazzo Grifoni.\nIl paramento esterno presenta il bugnato al pian terreno, dove si aprono ampi portali per fondaci (ancora oggi occupati da negozi), mentre i piani superiori hanno grosse bozze regolari in pietraforte, dove si aprivano delle monofore (oggi tamponate e sostituite da finestre rettangolari, ma ancora visibili), con cornici marcapiano. La presenza di tre piani \u00e8 un indizio della struttura medievale, derivato dallo sviluppo verticale delle case-torri e dei \"palagi\" prima della standardizzazione verso i canonici due piani.\nSull'angolo di via de' Rustici \u00e8 un bellissimo scudo con l'arme tradizionalmente interpretata come dei Rustici (d'azzurro, al grifone d'oro e al capo dell'Impero). Sul lato di via de' Rustici la fabbrica presenta il semplice disegno risultante dai rifacimenti ottocenteschi, con il piano terreno che si qualifica per gli intonaci lavorati che alludono a un paramento in pietra. Sempre su questo lato \u00e8 presente una memoria che ricorda come il patrizio fiorentino Ottavio Rinuccini (1562-1621) negli anni in cui era proprietario della casa, fornisse, scrivendo la favola pastorale \"Dafne\" (1594), il primo modello di melodramma."}
{"id": "1718886", "revid": "287204", "url": "https://it.wikipedia.org/wiki?curid=1718886", "title": "Robert Spehar", "text": ""}
{"id": "1718888", "revid": "287204", "url": "https://it.wikipedia.org/wiki?curid=1718888", "title": "Regis Genaux", "text": ""}
{"id": "1718889", "revid": "287204", "url": "https://it.wikipedia.org/wiki?curid=1718889", "title": "Aljosa Asanovi\u0107", "text": ""}
{"id": "1718890", "revid": "287204", "url": "https://it.wikipedia.org/wiki?curid=1718890", "title": "Aljosa Asanovic", "text": ""}
{"id": "1718891", "revid": "599013", "url": "https://it.wikipedia.org/wiki?curid=1718891", "title": "Aljo\u0161a Asanovic", "text": ""}
{"id": "1718892", "revid": "287204", "url": "https://it.wikipedia.org/wiki?curid=1718892", "title": "Jeremy Morel", "text": ""}
{"id": "1718894", "revid": "287204", "url": "https://it.wikipedia.org/wiki?curid=1718894", "title": "Rafik Saifi", "text": ""}
{"id": "1718895", "revid": "287204", "url": "https://it.wikipedia.org/wiki?curid=1718895", "title": "Michael Ciani", "text": ""}
{"id": "1718896", "revid": "287204", "url": "https://it.wikipedia.org/wiki?curid=1718896", "title": "Stephane Dumont", "text": ""}
{"id": "1718897", "revid": "287204", "url": "https://it.wikipedia.org/wiki?curid=1718897", "title": "Marko Maric", "text": ""}
{"id": "1718898", "revid": "287204", "url": "https://it.wikipedia.org/wiki?curid=1718898", "title": "Gregory Tafforeau", "text": ""}
{"id": "1718899", "revid": "287204", "url": "https://it.wikipedia.org/wiki?curid=1718899", "title": "Gregory Malicki", "text": ""}
{"id": "1718900", "revid": "1345938", "url": "https://it.wikipedia.org/wiki?curid=1718900", "title": "Norman Lear", "text": "Biografia.\nHa fondato la Tandem Productions con la quale ha prodotto numerose sitcom di successo (di cui a volte \u00e8 stato anche il creatore), come \"Arcibaldo\", \"Sanford and Son\", \"Giorno per giorno\", \"I Jefferson\", \"Good Times\" e \"Maude\"."}
{"id": "1718901", "revid": "113775000", "url": "https://it.wikipedia.org/wiki?curid=1718901", "title": "Rex (manga)", "text": " \u00e8 un manga del quartetto CLAMP, basato sull'omonimo romanzo di Masanori Hata. In Giappone \u00e8 stato pubblicato nel 1993 a cura della Kadokawa Shoten, sulla rivista \"Asuka\", mentre in Italia nel 2005 dalla Star Comics.\nLe CLAMP non lo considerano come un lavoro proprio, probabilmente perch\u00e9 \u00e8 l'adattamento di un romanzo, e non compare nella lista delle loro opere sul sito ufficiale.\nTrama.\nLa giovane figlia di un paleontologo, Chie Tateno, trova in un luogo misterioso un uovo di dinosauro, che con le sue cure e quelle del padre, si schiuder\u00e0, rivelando un cucciolo di tirannosauro, soprannominato Rex."}
{"id": "1718904", "revid": "36426", "url": "https://it.wikipedia.org/wiki?curid=1718904", "title": "Palazzo Salviati dell'Isola delle Stinche", "text": ""}
{"id": "1718906", "revid": "219355", "url": "https://it.wikipedia.org/wiki?curid=1718906", "title": "Edward Burtynsky", "text": "Nato nel 1955 a St. Catharines, Ontario, ha studiato al Ryerson Polytechnic University, dove si \u00e8 diplomato in arti grafiche, e al Niagara College, dove ha ottenuto una laurea in arti grafiche. Fotografo tra i pi\u00f9 importanti del mondo, sue opere sono esposte in musei, collezioni e libri. Un suo tema importante \u00e8 quello della distruzione dell'ambiente da parte dell'uomo, esposto nel film da lui diretto \"Antropocene - L'epoca umana\". Nel documentario vengono presentati 43 tra i peggiori disastri ambientali del mondo, tra i quali uno in Italia: la devastazione delle Alpi Apuane, nel nord della Toscana, causata dall'estrazione intensiva del marmo, oggi impiegato in larga parte per ricavare carbonato di calcio."}
{"id": "1718907", "revid": "287204", "url": "https://it.wikipedia.org/wiki?curid=1718907", "title": "Monti Sant'Elia", "text": "I Monti Sant'Elia sono una catena montuosa, che fa parte della Catena Costiera Pacifica, situata tra le regioni sud-est dell'Alaska, le regioni occidentali del territorio canadese dello Yukon, e le regioni Nord-Occidentali della Columbia Britannica. Al suo interno si trovano i parchi del Wrangell-St. Elias National Park and Preserve e il Glacier Bay National Park in Alaska, e il Kluane National Park and Reserve in Canada."}
{"id": "1718910", "revid": "287204", "url": "https://it.wikipedia.org/wiki?curid=1718910", "title": "Robert Fischell", "text": "Proprietario di pi\u00f9 di 200 brevetti medici, americani e stranieri, le sue invenzioni hanno portato alla creazione di numerose compagnie biomediche.\nNel 2005 ha vinto il Premio TED, per il quale ha ricevuto 100.000 $ e tre desideri da esprimere, tra cui una commissione sull'affidabilit\u00e0 medica e un dispositivo per curare l'emicrania.\nIl Dr. Fischell ha 3 figli, David, Tim e Scott Fischell. \u00c8 sposato con Susan R. Fischell e vivono in Maryland."}
{"id": "1718911", "revid": "1573940", "url": "https://it.wikipedia.org/wiki?curid=1718911", "title": "Subaru Sumeragi", "text": " \u00e8 un personaggio ideato dalle CLAMP per la serie di manga e anime \"Tokyo Babylon\", presente in seguito in \"X\". Un altro Subaru appare anche come crossover nella serie \"Tsubasa RESERVoir CHRoNiCLE\". Uno dei pi\u00f9 potenti onmyoji del Giappone, in \"X\" diventa uno dei Draghi del Cielo, coloro che sono destinati a salvare l'umanit\u00e0 dalla distruzione voluta dai Draghi della Terra.\nNel set di tarocchi di \"X\", Subaru rappresenta \"L'Appeso\".\nCarattere.\nTranquillo e amichevole, suo malgrado coinvolto dalla sorella gemella Hokuto e da Seishiro Sakurazukamori nei loro continui scherzi su un possibile matrimonio fra lui e Seishiro, che pi\u00f9 volte si dichiara innamorato; nel corso del manga lo vediamo spesso soffrire per gli altri. Quando Seishiro viene ferito per proteggerlo, Subaru si rende conto che l'amicizia che nutriva per lui \u00e8 diventata pi\u00f9 profonda, riscoprendosene innamorato.\nIl tradimento di Seishiro e il trauma da lui causatogli lo portano a chiudersi al mondo, rendendo il suo carattere freddo e, apparentemente, mosso solo dalla vendetta. In realt\u00e0, nei pensieri di Subaru c'\u00e8 solo Seishiro, di cui \u00e8 ancora innamorato, nonostante ci\u00f2 che questi gli ha fatto; cerca quindi in ogni modo di assomigliargli, anche cominciando a fumare.\nIn X, pur non instaurando un legame particolarmente profondo con qualcuno, lo si vede aprirsi e confidarsi con Kamui Shiro, forse anche a causa dei loro destini similari.\nStoria.\nTokyo Babylon.\nTredicesimo capofamiglia della pi\u00f9 importante stirpe di onmyoji del Giappone, secondo Hokuto, in \"Tokyo Babylon\" Subaru \u00e8 il pi\u00f9 potente tra tutti i suoi antenati. Grazie alle sue arti sciamaniche, Subaru lavora come esorcista e, in generale, con casi che hanno a che fare con eventi paranormali. \u00c8 amico di Seishiro, un veterinario dai modi affabili che pi\u00f9 volte, con suo imbarazzo, si dichiara innamorato di lui; Seishiro si scopre dotato di poteri simili ai suoi, cosa che porta Subaru a credere che egli possa essere un discendente dei Sakurazukamori, stirpe di onmyoji opposta a quella dei Sumeragi, che solitamente vengono chiamati per compiere delitti politici.\nDurante la storia, Subaru cerca di ricordare l'identit\u00e0 del ragazzo da lui incontrato quando era un bambino, sotto un albero di ciliegio: quel ragazzo gli aveva raccontato che il colore rosa dei fiori di ciliegio era dovuto al fatto che sotto l'albero vi erano seppelliti dei cadaveri, che con il loro sangue donavano ai petali tale colore; subito dopo, quel ragazzo aveva stretto un patto con lui, che Subaru, per\u00f2, non ricorda: ogni volta che riesce a comprendere, per\u00f2, a causa di un incantesimo postogli da Seishiro dimentica ci\u00f2 che ha scoperto.\nA causa di un'aggressione che vede coinvolto Seishiro, che in tale occasione perde la vista ad un occhio, Subaru ha modo di riflettere su ci\u00f2 che prova per lui, capendo di essersene innamorato. \u00c8 proprio in quel momento, per\u00f2, che Seishiro gli rivela di essere il discendente dei Sakurazukamori e di essere lui il ragazzo incontrato da Subaru anni prima, sotto un ciliegio. Fa quindi in modo che Subaru ricordi il patto: se si fossero reincontrati, Seishiro, che non ha mai provato nulla per nessuno, avrebbe cercato di instaurare un qualsiasi legame con Subaru. Se Subaru si fosse dimostrato capace di suscitargli qualche emozione, lo avrebbe lasciato in vita; in caso contrario, lo avrebbe ucciso. Subaru, difatti, aveva assistito all'omicidio di una bambina da parte dello stesso Seishiro, che per\u00f2, invece di ucciderlo, strinse con lui tale patto, marchiandogli i dorsi delle mani con dei pentacoli rovesciati, in modo da poterlo riconoscere in futuro e designandolo come sua \"preda\": per tale motivo la nonna di Subaru, precedente capofamiglia dei Sumeragi, aveva imposto al nipote di indossare sempre dei guanti e di non toglierli mai in presenza di qualcuno.\nSeishiro confessa di non provare nulla per Subaru e di aver quindi vinto la scommessa: cerca quindi di ucciderlo, ma viene fermato dallo shikigami inviato dalla nonna del ragazzo, che per salvarlo dal Sakurazukamori perde l'uso delle gambe e della vista. In seguito al trauma, Subaru entra in uno stato catatonico da cui nessuno riesce a risvegliarlo; Hokuto decide quindi di intervenire e, indossati gli abiti di Subaru, si presenta da Seishiro, spronandolo ad ucciderla, cosa che Seishiro non esita a fare. Subaru assiste alla scena in sogno e, risvegliatosi dalla catatonia, decide di diventare pi\u00f9 potente per poter vendicare la morte della sorella.\nX.\nManga.\nNel manga \"X\" Subaru riappare, otto anni dopo, nella Tokyo prossima all'Apocalisse: \u00e8 suo destino, infatti, essere un Drago del Cielo, cos\u00ec come \u00e8 destino di Seishiro essere un Drago della Terra. I due, quindi, sono nuovamente avversari. Subaru ha modo di scontrarsi con Seishiro, che per\u00f2 riesce a sconfiggerlo, per poi andarsene. Viene dunque contattato da Sorata Arisugawa e Arashi Kishu, che gli rivelano di essere anche loro Draghi del Cielo.\nSuccessivamente, grazie ai suoi poteri, riesce ad entrare nella psiche di Kamui Shiro, rinchiusosi in uno stato catatonico in seguito alla scoperta della verit\u00e0 sul suo amico Fuuma Mono, sua \"stella gemella\", e alla morte dell'amica Kotori. Subaru si sente molto vicino a Kamui, riconoscendosi in lui, e lo sprona a tornare a vivere: ha perso Kotori, ma gli \u00e8 rimasto ancora Fuuma. Grazie a lui, Kamui riesce a tornare in s\u00e9. In seguito, Subaru e Kamui si confideranno spesso l'un l'altro, cercando di sostenersi a vicenda.\n\u00c8 proprio cercando di salvare Kamui che Subaru perde la vista ad un occhio: Subaru, infatti, si scontra con Fuuma e, per un attimo, vede in lui Seishiro; desideroso di diventare sempre pi\u00f9 simile al Sakurazukamori, Fuuma esaudisce il suo desiderio di perdere un occhio, come accaduto all'altro.\nIn seguito, viene spinto da Hinoto (che non sa essere mossa dal suo lato oscuro) ad andare sul Rainbow Bridge, dove incontra Seishiro. Giunge quindi il momento della resa dei conti. Subaru, allora, confessa di non curarsi minimamente del destino dell'umanit\u00e0 e rivela il suo vero desiderio: voleva diventare pi\u00f9 forte per poter apparire agli occhi di Seishiro almeno come una persona degna di essere uccisa. Secondo Subaru, infatti, Seishiro avrebbe potuto ucciderlo in ogni momento, in quegli otto anni, ma non l'ha fatto: questo non poteva che significare che Seishiro non lo considerava degno neppure di essere ucciso. Lo scontro tra i due si risolve con la morte di Seishiro, ucciso da Subaru: quest'ultimo, per\u00f2, non aveva alcuna intenzione di ucciderlo e non riesce a spiegarsi cosa sia accaduto. Seishiro, allora, gli rivela che Hokuto, facendosi uccidere da lui, gli aveva posto una maledizione: se avesse cercato di uccidere Subaru, sarebbe morto per mano del ragazzo. Seishiro, pur sapendo ci\u00f2, ha deciso di cercare di uccidere Subaru, forse proprio per farsi uccidere da lui; prima di morire, gli sussurra: \"Io ti...\", ma essendo il terzo baloon bianco, non \u00e8 dato di sapere cosa abbia detto a Subaru.\nDopo la morte di Seishiro, Subaru diventa incapace di innalzare la propria barriera e perde ogni motivo per continuare ad essere un Drago del Cielo: parlando di lui, Hinoto afferma che Subaru \u00e8 ormai morto, anche se non fisicamente. Fugge e viene raggiunto da Fuuma, che gli consegna l'occhio integro di Seishiro, l'unica parte rimasta del corpo del Sakurazukamori in seguito al crollo del Rainbow Bridge, avvenuto in quanto Subaru aveva fatto cadere la barriera. Subaru si vede quindi porgere l'occhio, ma Fuuma lo avvisa: se se lo impianter\u00e0, erediter\u00e0 la forza di Seishiro, diverr\u00e0 un Sakurazukamori e quindi un Drago della Terra. Gli rivela, inoltre, che il desiderio di Seishiro era quello di cancellare la ferita all'occhio di Subaru, in quanto procuratagli da un altro uomo. Subaru accetta.\nImpiantatosi l'occhio di Seishiro, Subaru resta per\u00f2 in disparte e rimane neutrale ad ogni conflitto; lo si vede pi\u00f9 volte parlare con Fuuma, che segue al momento della battaglia finale, rivelando a Kamui di non essere pi\u00f9 un Drago del Cielo e spronandolo a rendersi conto del suo vero desiderio.\nAnime.\nL'anime si differenzia con il manga in quanto, sebbene prosegua fino ad un'ipotetica fine, \u00e8 stata omessa la consegna dell'occhio di Seishiro a Subaru e, di conseguenza, quest'ultimo non diventa un Drago della Terra.\nNella battaglia finale, Subaru accorre in aiuto di Kamui, rimanendo ferito per difenderlo da Fuuma. Alla fine, per\u00f2, lo si vede passeggiare malinconicamente sotto dei ciliegi in fiore.\nNell'anime \u00e8 doppiato da Tomokazu Sugita nella versione originale e, nella versione italiana, da Flavio Arras nella prima parte e da Diego Sabre nella seconda.\nFilm.\nIl film \"X\" inizia con l'epilogo della vendetta di Subaru contro Seishiro, il suo nemico di sempre, e i due finiscono per uccidersi a vicenda.\nNon viene mostrato alcun suo interesse per gli altri componenti della sua fazione. Nel film, Subaru sembra mosso soltanto dalla vendetta per la morte di sua sorella e non si evidenzia nessun legame profondo fra lui e Seishiro.\nNel film \u00e8 doppiato da Issei Miyazaki nella versione originale e da Flavio Arras nella versione italiana.\nCrossover.\nIn \"Tsubasa RESERVoir CHRoNiCLE\", un altro Subaru appare con le fattezze del Subaru di Tokyo Babylon: fa la sua apparizione nell'arco di Acid Tokyo, dove \u00e8 un vampiro e fratello gemello di Kamui; era gi\u00e0 stato precedentemente nominato da un altro Seishiro nel mondo di Outo. Il Subaru vampiro, infatti, fugge per le varie dimensioni per scappare dal Seishiro cacciatore sebbene, anche in questo caso, sembra volergli bene. Non \u00e8 dato di sapere per quale motivo Seishiro cerchi Subaru."}
{"id": "1718915", "revid": "1568601", "url": "https://it.wikipedia.org/wiki?curid=1718915", "title": "Monte Fairweather", "text": "Il Monte Fairweather (ufficialmente \"Fairweather Mountain\" in Canada) \u00e8 una montagna situata a 20\u00a0km dalle coste dell'Oceano Pacifico, posta al confine tra lo Stato dell'Alaska e la provincia canadese della Columbia Britannica. Si trova all'interno di due parchi, il Glacier Bay National Park in Alaska e il Tatshenshini-Alsek Park in Columbia Britannica.\nCon i suoi 4.671 metri sul livello del mare \u00e8 la cima pi\u00f9 elevata della Columbia Britannica.\nFu cos\u00ec nominata il 3 maggio 1778 dal Capitano James Cook, apparentemente per le buone condizioni meteorologiche incontrate in quel momento.\nIl Fairweather venne scalato per la prima volta nel 1931 da Allen Carp\u00e9 e Terris Moore."}
{"id": "1718918", "revid": "1568601", "url": "https://it.wikipedia.org/wiki?curid=1718918", "title": "Monte Hubbard", "text": "Il Monte Hubbard \u00e8 una delle grandi montagne della catena dei Monti Sant'Elia. \u00c8 situato sul confine tra Alaska e Yukon. Nel versante canadese \u00e8 contenuto nel Kluane National Park and Reserve, nel versante americano \u00e8 parte del Parco nazionale e riserva di Wrangell-St. Elias. La montagna venne cos\u00ec nominata nel 1890 dal geologo Israel Russell in onore di Gardiner Greene Hubbard, il primo presidente della National Geographic Society, che co-sponsorizz\u00f2 la spedizione. \nIl Monte Hubbard, con i suoi 4.557 metri, \u00e8 il punto pi\u00f9 elevato di un grande massiccio che comprende anche altre due importanti vette: il Monte Alverstone e il Monte Kennedy. Alverstone e Hubbard costituiscono parte del confine canadese e americano.\nIl Monte Hubbard \u00e8 la decima vetta pi\u00f9 alta degli Stati Uniti, e la dodicesima del Canada. \nLa sua prima ascesa risale al 1951 ad opera di Walter Wood.\nVoci correlate.\nMontagne del Canada"}
{"id": "1718923", "revid": "1568601", "url": "https://it.wikipedia.org/wiki?curid=1718923", "title": "Monte Walsh (Canada)", "text": "Il Monte Walsh \u00e8 una montagna del territorio canadese dello Yukon. \u00c8 situata all'interno dei confini del Kluane National Park and Reserve. Appartiene alla catena montuosa dei Monti Sant'Elia.\nLa sua cima tocca i 4.507 metri sul livello del mare.\nVoci correlate.\nMontagne del Canada"}
{"id": "1718924", "revid": "149587", "url": "https://it.wikipedia.org/wiki?curid=1718924", "title": "Palatupparello", "text": ""}
{"id": "1718928", "revid": "567560", "url": "https://it.wikipedia.org/wiki?curid=1718928", "title": "Monte Alverstone", "text": "Il monte Alverstone (o Boundary Peak 180) \u00e8 una montagna appartenente alla catena dei monti Sant'Elia, posta al confine tra Alaska e il territorio dello Yukon. All'interno del suo massiccio si trova il pi\u00f9 alto monte Hubbard a sud e il monte Kennedy a est.\nHa un'altezza di 4.420 metri sul livello del mare.\nLa prima scalata risale al 1951 ad opera di Walter Wood, Peter Wood, Robert Bates, Nicholas Clifford.\nVoci correlate.\nMontagne del Canada"}
{"id": "1718930", "revid": "1812835", "url": "https://it.wikipedia.org/wiki?curid=1718930", "title": "Neil Turok", "text": "Biografia.\n\u00c8 figlio di Mary Butcher e Ben Turok (di origine lettone), attivisti bianchi del movimento anti-\"apartheid\" e militanti dell'\"African National Congress\".\nHa ricoperto la cattedra di Fisica matematica alla Cambridge University dal 1997 al 2008. Attualmente ricopre il ruolo di direttore del Perimeter Institute for Theoretical Physics a Waterloo (Ontario).\nNel 2008 ha ricevuto il TED Prize per il suo lavoro nella fisica matematica all'African Institute for Mathematical Sciences a Muizenberg, Sudafrica.\nI suoi lavori riguardano l'universo ciclico ecpirotico, il Big Bounce e il Mondo-brana."}
{"id": "1718931", "revid": "14691", "url": "https://it.wikipedia.org/wiki?curid=1718931", "title": "Trattato di Heligoland-Zanzibar", "text": ""}
{"id": "1718935", "revid": "834", "url": "https://it.wikipedia.org/wiki?curid=1718935", "title": "Common sense", "text": ""}
{"id": "1718939", "revid": "152584", "url": "https://it.wikipedia.org/wiki?curid=1718939", "title": "Augusta di Sassonia-Gotha", "text": ""}
{"id": "1718944", "revid": "93556", "url": "https://it.wikipedia.org/wiki?curid=1718944", "title": "Karen Armstrong", "text": "Biografia.\nEx suora della Societ\u00e0 del Santo Bambino Ges\u00f9, Karen Armstrong afferma che \u00abTutte le grandi tradizioni dicono la stessa cosa nello stesso modo, nonostante le differenze di superficie\u00bb. Tutte hanno in comune \u2013 sostiene la Armstrong \u2013 un'enfasi sull'importanza preponderante della compassione, espressa attraverso la regola d'oro: \u00abNon fare agli altri quello che non vorresti fosse fatto a te\u00bb.\nAutrice di molti libri sulla tradizione musulmana, a partire dall'11 settembre 2001 \u00e8 diventata molto richiesta nel circuito delle conferenze negli Stati Uniti. Nel febbraio del 2008, la Armstrong ha fatto un appello per la realizzazione di una Carta della Compassione, una iniziativa di dialogo interreligioso globale, un'iniziativa che \u2013 ha detto la Armstrong \u2013 ha gi\u00e0 il sostegno dell'arcivescovo Desmond Tutu e delle Nazioni Unite."}
{"id": "1718947", "revid": "599013", "url": "https://it.wikipedia.org/wiki?curid=1718947", "title": "Cindy Nelson", "text": "Vincitrice di medaglie olimpiche e iridate, fu portabandiera degli Stati Uniti durante la cerimonia di apertura dei XII Giochi olimpici invernali di .\nBiografia.\nStagioni 1974-1977.\nSciatrice eclettica in attivit\u00e0 negli anni settanta e ottanta, Cindy Nelson ottenne il suo primo piazzamento in Coppa del Mondo il 5 gennaio 1974 a Pfronten, quando si classific\u00f2 6\u00aa in discesa libera. Nella medesima specialit\u00e0 pochi giorni dopo, il 13 gennaio, colse a Grindelwald la sua prima vittoria, nonch\u00e9 primo podio, nel circuito; ai successivi Mondiali di Sankt Moritz 1974 fu 11\u00aa nello slalom speciale.\nDue stagioni dopo esord\u00ec ai Giochi olimpici invernali: a , dopo essere stata portabandiera degli Stati Uniti durante la cerimonia di apertura, vinse la medaglia di bronzo nella discesa libera e si classific\u00f2 21\u00aa nello slalom gigante e 13\u00aa nello slalom speciale; fu inoltre 4\u00aa nella prova di combinata, disputata in sede olimpica ma valida soltanto ai fini dei Mondiali del 1976.\nStagioni 1978-1985.\nAI Mondiali di Garmisch-Partenkirchen 1978 fu 5\u00aa nella discesa libera, 15\u00aa nello slalom gigante e 6\u00aa nella combinata, mentre ai XIII Giochi olimpici invernali di si classific\u00f2 7\u00aa nella discesa libera, 13\u00aa nello slalom gigante e 11\u00aa nello slalom speciale; anche in quell'occasione durante le Olimpiadi fu disputata la gara di combinata valida soltanto ai fini dei Mondiali del 1980, nella quale la Nelson vinse la medaglia d'argento.\nVinse un altro argento ai Mondiali di Schladming 1982, nella discesa libera, mentre nella combinata fu 4\u00aa. In Coppa del Mondo nella stagione 1982-1983 ottenne l'ultima vittoria (il 10 gennaio a Verbier in supergigante) e l'ultimo podio (il 12 marzo a Vail in slalom gigante, 2\u00aa) della sua carriera. Si conged\u00f2 dai Giochi olimpici a (18\u00aa nello slalom gigante) e dai Campionati mondiali a Bormio 1985 (15\u00aa nella combinata); il suo ultimo piazzamento in carriera fu il 10\u00ba posto nel supergigante di Coppa del Mondo disputato a Banff il 10 marzo di quello stesso 1985.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nGS = slalom gigante\nKB = combinata"}
{"id": "1718952", "revid": "712828", "url": "https://it.wikipedia.org/wiki?curid=1718952", "title": "Ran (Lam\u00f9)", "text": ""}
{"id": "1718953", "revid": "1543377", "url": "https://it.wikipedia.org/wiki?curid=1718953", "title": "Etica della reciprocit\u00e0", "text": "L'etica della reciprocit\u00e0 o regola d'oro \u00e8 un valore morale fondamentale che \"si riferisce all'equilibrio in un sistema interattivo tale che ciascuna parte ha diritti e doveri; la norma secondaria della complementarit\u00e0 afferma che i diritti di ciascuno sono un dovere per l'altro\". \nEssenzialmente si tratta di un codice etico in base al quale ciascuno ha diritto a un trattamento giusto e il dovere e la responsabilit\u00e0 di assicurare la giustizia agli altri. L'etica della reciprocit\u00e0 tra individui \u00e8 il fondamento della dignit\u00e0, della convivenza pacifica, della legittimit\u00e0, della giustizia, del riconoscimento e del rispetto tra individui, delle religioni civili. La reciprocit\u00e0 \u00e8 la base essenziale per il moderno concetto di diritti umani.\nLa \"reciprocit\u00e0\" sintetizza con viva autenticit\u00e0 in s\u00e9 le parole \"libert\u00e0\" e \"uguaglianza\". Le dottrine sulla libert\u00e0 considerano l'etica della reciprocit\u00e0 tra individui un fondamento ovvio. Ogni ingiustizia avrebbe origine da qualche precisa violazione del principio di reciprocit\u00e0 tra gli individui.\nSecondo l'antropologia, l'etica della reciprocit\u00e0 \u00e8 l'unica regola universalmente accettata, pur con notevoli varianti.\nLa regola d'oro ha radici in molte culture diverse. Spesso si considerano equivalenti la sua forma positiva (\"Fai agli altri quello che vorresti fosse fatto a te\") e quella negativa (\"Non fare agli altri quello che vuoi non sia fatto a te\"). Si pu\u00f2 vedere facilmente, tuttavia, che la forma negativa cos\u00ec presentata permette, perlomeno a livello logico-sintattico, comportamenti di indifferenza verso l'altro che non sono compatibili con la forma positiva.\nLa forma negativa riassume un'etica in cui l'altro \u00e8 visto come proprio limite, mentre per la positiva l'altro \u00e8 il proprio completamento. \nLa prima \u00e8 un'etica da pastori, per cui gli individui non si attaccano per paura di perdere o di ritorsioni, ma non si disperano alla morte dell'avversario, perch\u00e9 magari l'individuo sopravvissuto ha l'occasione di impossessarsi del gregge e dei pascoli del defunto.\nLa seconda \u00e8 un'etica da cittadini, i quali cominciano ad accorgersi dei vantaggi della divisione del lavoro e quindi del valore di ciascuno per tutti gli altri.\nQuesto rende evidente l'incompatibilit\u00e0 delle due etiche nella medesima societ\u00e0, in quanto pu\u00f2 accadere che i seguaci della prima sfruttino la \"bont\u00e0\" dei seguaci della seconda senza ricambiare e senza che ci\u00f2 contrasti con la loro etica.\nA partire da queste semplici osservazioni bisogna riconoscere che le civilt\u00e0, anche raffinate, in cui l'etica prevalente era la forma negativa, non hanno mai dato vita a quell'insieme di strutture sociali che gi\u00e0 caratterizzavano l'occidente prima che questo si imponesse come civilt\u00e0 globale: gli ospedali, la scuola, le istituzioni democratiche. E che sono il frutto di un'etica iniziata solo con i primi cristiani.\nI vantaggi della forma positiva sono illustrati anche dalla diffusione dei comportamenti di reciprocit\u00e0 fra le altre specie sociali -ed anche fra specie diverse- e dagli studi compiuti nell'ambito della teoria dei giochi. \nImportanti filosofi e personaggi religiosi l'hanno formulata in modi diversi, quasi tutti nella forma negativa. Un elemento chiave della regola nella forma positiva \u00e8 che chi cerca di vivere in base ad essa dovrebbe trattare con rispetto tutte le persone e non solo i membri della propria comunit\u00e0 di appartenenza, come purtroppo \u00e8 spesso avvenuto storicamente.\nFilosofia.\nGrecia antica.\nLa regola d'oro, nella sua forma negativa, era un principio comune nella filosofia dell'Antica Grecia. Alcuni esempi:\nUn detto analogo si trova anche nelle Sentenze di Sesto, un'opera di epoca e autore sconosciuti.\nCina antica.\nConfucianesimo o Scuola dei Letterati.\nNell'insegnamento etico del filosofo cinese Confucio (K\u01d2ng Z\u01d0 \u5b54\u5b50 551-479 a.e.v.), la reciprocit\u00e0 occupa una posizione centrale.\n(traduzione italiana) \u00abZigong domand\u00f2: \u201cC\u2019\u00e8 una parola che faccia da guida per tutta la vita?\u201d Il Maestro disse: \u201c\u00c8 la reciprocit\u00e0. Quel che non desideri per te, non farlo agli altri\u201d.\u00bb\n(traslitterazione) \"z\u01d0 g\u00f2ng w\u00e8n yu\u0113\"\uff1a\u300c\"y\u01d2u y\u012b y\u00e1n \u00e9r k\u011by\u01d0 zh\u014dngsh\u0113n x\u00edng zh\u012b zh\u011b h\u016b\"\uff1f\u300d\"z\u01d0yu\u0113\"\uff1a\u300c\"q\u00ed sh\u00f9 h\u016b\" \uff01\"j\u01d0 su\u01d2 b\u00f9 y\u00f9\"\uff0c\"w\u00f9 sh\u012b y\u00fa r\u00e9n\". \u300d\n(sinogrammi tradizionali) \u5b50\u8ca2\u554f\u66f0\uff1a\u300c\u6709\u4e00\u8a00\u800c\u53ef\u4ee5\u7d42\u8eab\u884c\u4e4b\u8005\u4e4e\uff1f\u300d\u5b50\u66f0\uff1a\u300c\u5176\u6055\u4e4e\uff01\u5df1\u6240\u4e0d\u6b32\uff0c\u52ff\u65bd\u65bc\u4eba\u3002\u300d\n(sinogrammi semplificati) \u5b50\u8d21\u95ee\u66f0\uff1a\u300c\u6709\u4e00\u8a00\u800c\u53ef\u4ee5\u7ec8\u8eab\u884c\u4e4b\u8005\u4e4e\uff1f\u300d\u5b50\u66f0\uff1a\u300c\u5176\u6055\u4e4e\uff01\u5df1\u6240\u4e0d\u6b32\uff0c\u52ff\u65bd\u4e8e\u4eba\u3002\u300d\nReligione.\nEbraismo.\nSebbene in un'occasione sia presente la forma positiva , nella forma negativa \u00e8 una costante dell'ebraismo , come si pu\u00f2 facilmente osservare leggendo il Decalogo. Infatti al celebre rabbino Hillel viene attribuita la massima: \nBuddismo.\nInoltre, il Dalai Lama ha dichiarato: Se vuoi che gli altri siano felici, pratica la compassione. Se vuoi essere felice, pratica la compassione.\nCristianesimo.\nNel vangelo di Matteo () e nel vangelo di Luca () Ges\u00f9 formula una nuova regola di vita su cui si dovrebbe basare la vita dei suoi discepoli:\nNell'Antico Testamento ne esistono pochi esempi simili ma meno esigenti dove si riferisce al solo popolo ebraico uno \u00e8 in Levitico: \nNella versione della Bibbia cattolica esistono anche due varianti pi\u00f9 simili da cui Ges\u00f9 pu\u00f2 aver attinto per formulare la \"regola d'oro\":\nNel vangelo di Giovanni, per\u00f2, Ges\u00f9 invita i cristiani ad andare oltre la forma negativa e ad adottare quella positiva , cio\u00e8 ad amare gli altri pi\u00f9 di se stessi, non esitando a spendere la propria vita per loro come lui ha fatto per noi (). In quello di Luca addirittura si invita ad amare i propri nemici (). La misura dell'amore, quindi, non \u00e8 soltanto l'uomo (\"fa' agli altri quello che vorresti fosse fatto a te\"), ma Dio stesso.Amatevi gli uni gli altri come io ho amato voi | Miradouro.it Nel Nuovo Testamento, inoltre, si chiarisce l'universalit\u00e0 dell'impegno ad amare (Atti ), che nell'Antico Testamento sembrava limitato ai membri del proprio popolo (Lev ).\nIl cristianesimo mette in evidenza la duplice ragione del valore della regola d'oro: innanzitutto, l'uomo merita di essere amato perch\u00e9 creato ad immagine di Dio e, quindi, gi\u00e0 amato da Dio stesso; inoltre, Ges\u00f9 afferma di valutare ci\u00f2 che viene fatto agli altri, anche ai nemici, come se venisse fatto a lui stesso (Matteo ).\nIslam.\nLa regola d'oro \u00e8 implicitamente espressa in alcuni versi del Corano ed \u00e8 esplicitamente dichiarata nei detti di Maometto. Un traslitterazione comune \u00e8: \"\u0650Aheb li akheek ma tuhibu li nafsik\", che pu\u00f2 essere tradotta come \"Desidera per il tuo prossimo ci\u00f2 che desideri per te stesso\" o \"Ama il tuo prossimo come ami te stesso\".\nFede bah\u00e1'\u00ed.\nNella Fede bah\u00e1'\u00ed la regola d'oro \u00e8 riportata in numerosi scritti di Bah\u00e1\u2019u\u2019ll\u00e1h, sia nella sua forma positiva che negativa:\n\u00abE se i tuoi occhi sono rivolti verso la giustizia, scegli per il prossimo tuo ci\u00f2 che vuoi per te stesso\u00bb.\n\u00abBenedetto chi a s\u00e9 preferisce il fratello\u00bb.\n\u00abNon caricate nessun\u2019anima con un fardello che non desiderereste fosse posto su di voi e non desiderate per nessuno ci\u00f2 che non desiderereste per voi stessi. Questo \u00e8 il Mio miglior consiglio per voi, se solo l\u2019osservaste\u00bb.\nEtica mondiale.\nLa \"Dichiarazione per un\u2019etica mondiale\" del Parlamento delle religioni mondiali (1993) ha proclamato la regola d'oro (in forma e negativa e positiva) principio comune per molte religioni. La Dichiarazione iniziale \u00e8 stata firmata da 143 leader di diverse religioni e comunit\u00e0 spirituali.\nDi solito, l'etica della reciprocit\u00e0 viene affermata e accettata senza un tentativo di giustificarla e di darle un fondamento; al massimo si mette in evidenza il vantaggio comune, il quale ricade, di conseguenza, anche su colui che la pratica, anche se a quest'ultimo pu\u00f2 apparire troppo lontano."}
{"id": "1718960", "revid": "21583", "url": "https://it.wikipedia.org/wiki?curid=1718960", "title": "La Calunnia", "text": ""}
{"id": "1718963", "revid": "21583", "url": "https://it.wikipedia.org/wiki?curid=1718963", "title": "La calunnia (Botticelli)", "text": ""}
{"id": "1718964", "revid": "124750524", "url": "https://it.wikipedia.org/wiki?curid=1718964", "title": "Edward Osborne Wilson", "text": "Si \u00e8 occupato di vari temi di ricerca, quali la mirmecologia (la branca dell'entomologia che studia le formiche), la biodiversit\u00e0 e la sua distribuzione, attraverso la formulazione della teoria della biogeografia insulare. \u00c8 noto in particolare per la fondazione del programma di ricerca della sociobiologia. \u00c8 autore di numerosi saggi, due dei quali hanno ottenuto il Premio Pulitzer per la saggistica.\nBiografia.\nWilson nacque a Birmingham, in Alabama, e crebbe tra l'Alabama e Washington; sin da bambino mostr\u00f2 grande interesse per le scienze naturali. I suoi genitori, Edward e Inez Wilson, si separarono quando lui aveva sette anni; proprio in quel periodo si danneggi\u00f2 gli occhi in un incidente. Il giovane Wilson, assieme al padre, cambi\u00f2 residenza in molte citt\u00e0, conservando la passione per l'osservazione degli animali.\nConsegu\u00ec il bachelor e il master in biologia presso la Universit\u00e0 dell'Alabama, e ottenne un dottorato di ricerca in biologia presso la Harvard University.\nStudi.\nSociobiologia.\nWilson \u00e8 il fondatore della sociobiologia, intesa come lo studio sistematico dell'evoluzione biologica del comportamento sociale.\nStabil\u00ec che la sociobiologia dovesse diventare un nuovo campo di ricerca scientifico, basato sulle teorie evoluzionistiche darwiniane. Intu\u00ec come il comportamento degli animali (quindi anche dell'uomo) fosse il prodotto dell'interazione tra l'ereditariet\u00e0 genetica e degli stimoli ambientali. \nWilson fece lunghi studi sistematici sul comportamento degli insetti, ed in particolar modo delle formiche. Uno degli obiettivi primari dello studioso \u00e8 stato quello di fondare un campo di indagine a met\u00e0 strada tra le scienze della natura e le discipline sociali.\nDefin\u00ec la natura umana come un insieme di regole epigenetiche, un modello genetico dello sviluppo mentale, profetizzando che l'etica sarebbe stata presto rifondata su basi neurobiologiche, auspicando la convergenza di idee in discipline diverse quali filosofia, biologia e evoluzione che chiam\u00f2 \"consilienza\".\nPer quanto riguarda l'ambito religioso, Wilson descrisse la sua posizione di deista, definendola come un percorso lontano dagli schemi tradizionali. Wilson sostenne la teoria che la credenza in Dio, o i rituali delle religioni, siano il prodotto dell'evoluzione. Per questo motivo la scienza, secondo Wilson, deve collaborare con la religione, e stabilire un accordo con essa.\nLe idee sociobiologiche di Wilson sono state oggetto di varie critiche, da parte di esponenti liberali e conservatori, favorevoli all'idea che il comportamento umano sia basato sulla componente culturale. \u00c8 stato variamente accusato, sovente su base ideologica, di razzismo, misoginia ed eugenetica.\nFormiche in lotta tra fede e ateismo.\nE. O. Wilson definisce le sue idee anche con un particolare romanzo, \"Anthill: A Novel\" (\"Formicaio\"), che \u00e8 stato tra i casi letterari e sociologici dell'anno negli Stati Uniti (2010). Nel romanzo le formiche discutono circa l'esistenza di esseri soprannaturali che per esse sono gli uomini. Gli uomini in questo caso sono immaginati come Dio: esse discutono della ambivalenza della sua presenza.\nLa posizione di Wilson sulla fede in Dio \u00e8 in generale differente da quella di un altro importante divulgatore della sociobiologia, lo zoologo e ateo militante britannico Richard Dawkins. Wilson fa apparire, attraverso la descrizione delle formiche, che la fede in Dio non \u00e8 semplicemente falsa ma \u00ab\u00e8 vera in senso darwiniano\u00bb, in quanto produce coesione sociale e quell'\u00abaltruismo che \u00e8 necessario per la sopravvivenza delle societ\u00e0 umane\u00bb. \u00c8 pure possibile che la religione non abbia solo un'utilit\u00e0 funzionale. Wilson afferma di non considerarsi n\u00e9 ateo n\u00e9 agnostico ma \u00abun deista provvisorio. Questo significa che voglio considerare la possibilit\u00e0 di una Causa Ultima. Ma non siamo veramente vicini a capire di che cosa possa trattarsi\u00bb.\nNel romanzo mette in scena una contrapposizione fra formiche atee e credenti. Le prime negano, le altre affermano l'esistenza di d\u00e8i nella forma di \u00abalberi che si muovono\u00bb, divinit\u00e0 capricciose che possono portare alle formiche magnifici doni oppure distruggerle senza motivo. Hanno ragione le formiche credenti. Gli \u00abalberi che si muovono\u00bb esistono: sono gli uomini, divinit\u00e0 benevole che quando lasciano sulle rive del lago i resti dei loro picnic elargiscono alle formiche un'abbondanza inattesa. La dinamica ricorda quelle del Culto del cargo dell'Oceania, dove i nativi scambiano per navi degli d\u00e8i quelle europee che portano aiuti alimentari.\nMa quando, proprio grazie a quest'abbondanza, gli insetti si moltiplicano in modo considerato fastidioso gli uomini li distruggono senza preavviso con lanciafiamme e insetticidi. Le formiche atee dunque hanno torto. Tuttavia, anche quelle credenti non hanno completamente ragione perch\u00e9 gli \u00abalberi che si muovono\u00bb non sono entit\u00e0 soprannaturali. Ma il fatto che gli uomini non sono d\u00e8i non prova che gli d\u00e8i non esistono. Con questa duplice visione, il pensiero e la sociobiologia conservano tutta la loro irriducibile ambiguit\u00e0.\nVita privata.\nWilson e sua moglie, Irene, risiedevano a Lexington, Massachusetts. \u00c8 morto nella vicina Burlington il 26 dicembre 2021, all'et\u00e0 di 92 anni."}
{"id": "1718966", "revid": "287204", "url": "https://it.wikipedia.org/wiki?curid=1718966", "title": "Aragua\u00e7u", "text": "Aragua\u00e7u \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718968", "revid": "287204", "url": "https://it.wikipedia.org/wiki?curid=1718968", "title": "Chapada de Areia", "text": "Chapada de Areia \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718971", "revid": "287204", "url": "https://it.wikipedia.org/wiki?curid=1718971", "title": "Cristal\u00e2ndia", "text": "Cristal\u00e2ndia \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718972", "revid": "1869172", "url": "https://it.wikipedia.org/wiki?curid=1718972", "title": "Bubblegum (album)", "text": "Bubblegum \u00e8 il settimo album solista di Mark Lanegan, pubblicato nel 2004 dalla Beggars Banquet."}
{"id": "1718973", "revid": "287204", "url": "https://it.wikipedia.org/wiki?curid=1718973", "title": "Duer\u00e9", "text": "Duer\u00e9 \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718974", "revid": "15446644", "url": "https://it.wikipedia.org/wiki?curid=1718974", "title": "Congolesi (Rep. Dem. del Congo)", "text": ""}
{"id": "1718975", "revid": "287204", "url": "https://it.wikipedia.org/wiki?curid=1718975", "title": "F\u00e1tima (Tocantins)", "text": "F\u00e1tima \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718979", "revid": "287204", "url": "https://it.wikipedia.org/wiki?curid=1718979", "title": "Formoso do Araguaia", "text": "Formoso do Araguaia \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718980", "revid": "1573940", "url": "https://it.wikipedia.org/wiki?curid=1718980", "title": "Satsuki Yatoji", "text": " \u00e8 un personaggio dell'anime e manga \"X\" delle CLAMP. Sotto il nome di Satsuki si nasconde anche una delle componenti del gruppo delle CLAMP, che anche in altre opere di tanto in tanto prestano i propri nomi ai loro personaggi. Lei \u00e8 un Drago della Terra, uno dei sette componenti decisi a distruggere il mondo o, per meglio dire, gli umani, perch\u00e9 convinti che siano il male che sta uccidendo il pianeta.\nNel set di tarocchi di \"X\", Satsuki raffigura \"L'Eremita\".\nCarattere.\nFredda e calcolatrice, non comprende perch\u00e9 si possa voler vivere; da sempre sola, con unico compagno un computer, Beast, con il quale riesce a comunicare: secondo lei, Beast non prova nulla per lei, ma da alcuni particolari sembrerebbe, invece, essere geloso di lei. La domanda che porr\u00e0 a Yuzuriha Nekoi, \"perch\u00e9 non si possono uccidere gli esseri umani?\" \u00e8 in realt\u00e0 una domanda che pone a s\u00e9 stessa, ma la risposta che desiderava la fornir\u00e0 Yuto Kigai, con cui stringer\u00e0 lentamente un legame sempre pi\u00f9 forte. Nel corso della serie comprende che forse si \u00e8 innamorata di lui. Inizialmente, la si vede in situazioni ambigue con Kanoe, colei che le ha rivelato il suo ruolo di Drago della Terra e le ha donato Beast. Predilige gli attacchi a distanza.\nBeast.\nBeast, la \"bestia\" (ricorda la \"bestia\" del nuovo testamento, anche per via del numero), \u00e8 un gigantesco computer posto nei sotterranei del palazzo del Governatore di Tokyo, luogo in cui Kanoe lavora. Anche se Satsuki non lo comprende, tale computer ha una propria anima, arrivando quasi ad essere un ottavo personaggio del gruppo o il vero settimo drago: infatti Satsuki, tramite esso, comanda ogni computer o cavo elettrico del paese ma lo stesso Beast pu\u00f2 compiere tali operazioni anche in autonomia. Beast sembrerebbe provare dei \"sentimenti\" verso la ragazza, o comunque desidera che sia soltanto sua.\nStoria.\nManga.\nIl passato della ragazza lo si scopre pi\u00f9 avanti nella storia: nel manga \u00e8 appena accennato, nell'anime \u00e8 pi\u00f9 ampliato. Era una bambina prodigio e per questo suo padre la usava per degli esperimenti: in questo modo, Satsuki comprende il suo potere e, alla fine, senza alcun timore o indecisione, stermina chiunque avesse fatto ricerche su di lei e fugge. Nell'anime, viene mostrato Yuto che interviene per salvarla e da allora i due diventano una sorta di amici.\nSi \u00e8 unita ai Draghi della Terra unicamente con la speranza che Kamui Shiro possa farla divertire: a Satsuki, infatti, non importa nulla del destino dell'umanit\u00e0 o del pianeta, e agisce solo perch\u00e9 annoiata.\nHa modo di affrontare anche un suo compagno, Kusanagi Shiyu, che stranamente difende Kotori Mono dal suo attacco. Si scontrer\u00e0 anche contro Sorata Arisugawa e Arashi Kishu e contro Yuzuriha Nekoi, dove uccider\u00e0 Inuki, il suo inugami. Satsuki \u00e8, effettivamente, il Drago della Terra pi\u00f9 attivo nei combattimenti, insieme a Fuuma Mono.\nAnime.\nNell'anime la storia continua e la vediamo preoccupata per Yuto, per via di una sfida lanciata da due componenti dei Draghi del Cielo: Karen Kasumi e Seiichiro Aoki. Vedendo il suo amato in pericolo di vita cerca di salvarlo, ma comprende che da lontano non pu\u00f2 sconfiggere gli avversari e cerca quindi di scendere da Beast: il mostro meccanico, per\u00f2, in un attacco di gelosia nei suoi confronti la trattiene, fino ad ucciderla.\nLo scontro con Kusanagi non \u00e8 presente nell'anime.\nNell'anime \u00e8 doppiata da Houko Kuwashima nella versione originale e da Emanuela Pacotto nella versione italiana.\nFilm.\nNel film di X, Satsuki si scontra con Arashi e Sorata, finendo uccisa in maniera dubbia: infatti, anche se la gelosia di Beast si nota anche nel film, e anche in questo caso il computer cerca di trattenerla, sembrerebbe sia stato Fuuma a darle il colpo di grazia.\nNel film \u00e8 doppiata da Kotono Mitsuishi nella versione originale e da Emanuela Pacotto nella versione italiana.\nCrossover.\nUna Satsuki di un altro mondo appare anche negli OAV di Tsubasa RESERVoir CHRoNiCLE, dove in un'altra Tokyo segue il suo capo Kamui."}
{"id": "1718984", "revid": "287204", "url": "https://it.wikipedia.org/wiki?curid=1718984", "title": "Lagoa da Confus\u00e3o", "text": "Lagoa da Confus\u00e3o \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718985", "revid": "287204", "url": "https://it.wikipedia.org/wiki?curid=1718985", "title": "Nova Rosal\u00e2ndia", "text": "Nova Rosal\u00e2ndia \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718986", "revid": "1305772", "url": "https://it.wikipedia.org/wiki?curid=1718986", "title": "Kuzbass", "text": "Kuzbass "}
{"id": "1718988", "revid": "287204", "url": "https://it.wikipedia.org/wiki?curid=1718988", "title": "Oliveira de F\u00e1tima", "text": "Oliveira de F\u00e1tima \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718991", "revid": "287204", "url": "https://it.wikipedia.org/wiki?curid=1718991", "title": "Para\u00edso do Tocantins", "text": "Para\u00edso do Tocantins \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718992", "revid": "15446860", "url": "https://it.wikipedia.org/wiki?curid=1718992", "title": "Congolesi (Repubblica del Congo)", "text": ""}
{"id": "1718994", "revid": "287204", "url": "https://it.wikipedia.org/wiki?curid=1718994", "title": "Pium", "text": "Pium \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1718996", "revid": "287204", "url": "https://it.wikipedia.org/wiki?curid=1718996", "title": "Pugmil", "text": "Pugmil \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1719003", "revid": "287204", "url": "https://it.wikipedia.org/wiki?curid=1719003", "title": "Sandol\u00e2ndia", "text": "Sandol\u00e2ndia \u00e8 un comune del Brasile nello Stato del Tocantins, parte della mesoregione Ocidental do Tocantins e della microregione del Rio Formoso."}
{"id": "1719005", "revid": "111319", "url": "https://it.wikipedia.org/wiki?curid=1719005", "title": "Porto de Moz (Brasile)", "text": ""}
{"id": "1719006", "revid": "1369234", "url": "https://it.wikipedia.org/wiki?curid=1719006", "title": "Come Into My Life (album Gala)", "text": "Come Into My Life \u00e8 l'album di debutto della cantante dance Gala ."}
{"id": "1719008", "revid": "76963", "url": "https://it.wikipedia.org/wiki?curid=1719008", "title": "Johanna Sebus", "text": "Salv\u00f2 sua madre dall'annegamento nel Reno durante il crollo dell'argine di Cleverham e poi perse la vita mentre recava soccorso ad altre persone.\nQuando le acque si ritirarono, la sua salma fu ritrovata e sepolta nel cimitero di Rindern. Nel 1872 la sua tomba venne incorporata nell'edificio di una chiesa allora in costruzione.\nNel 1811 venne eretto un monumento in suo onore a Rindern-Wardhausen e le venne conferita postuma la Rosa Bianca, onorificenza istituita dall'imperatore francese Napoleone I. in occasione della sua ascesa al trono il 2 dicembre 1804. Quest'onorificenza risale alla tradizione della Francia settentrionale e ogni anno veniva conferita, nelle regioni sotto il dominio napoleonico (cui Kleve apparteneva), a una donna particolarmente virtuosa, che veniva insignita, oltre che di una rosa dalle foglie dorate, anche di un anello d'oro e di una dote.\nIl monumento a Johanna Sebus reca un'iscrizione in tedesco su un lato e una in francese sull'altro. Sull'iscrizione in francese \u00e8 raffigurata in bassorilievo una rosa in marmo bianco trascinata dai flutti e circondata da dodici stelle.\nAnche la casa di Helene Sebus, nata van Bentum, madre di Johanna, venne ricostruita per ordine del governo francese.\nA Kleve, vicino Brienen (paese natale della Sebus), il Liceo \"Johanna Sebus\" (fino al 1978 una scuola femminile) ricorda col proprio nome la memoria dell'eroina diciassettenne.\nNelle immediate vicinanze del suo villaggio natale vie, alberghi, lance di salvataggio e la scuola elementare di Rindern sono intitolate a suo nome.\nJohann Wolfgang von Goethe dedic\u00f2 nel 1809 a Johanna Sebus una Ballata, in cui descrisse il gesto disinteressato e la drammatica morte della ragazza.\nClemens Reinders racconta la sua storia nel volume \"Der Mann, der Manhattan kaufte und andere Geschichten vom Niederrhein\" (\"L'uomo che compr\u00f2 Manhattan e altre storie del Basso Reno\")."}
{"id": "1719009", "revid": "124990518", "url": "https://it.wikipedia.org/wiki?curid=1719009", "title": "Behavioral Analysis Unit", "text": "La Behavioral Analysis Unit BAU (Unit\u00e0 di analisi comportamentale), precedentemente nota come la \"Behavioral Science Unit\", \u00e8 una sezione del \"Federal Bureau of Investigation\" americano.\nDescrizione.\nSi tratta di una componente del \"Centro Nazionale per l'Analisi dei crimini violenti\" (NCAVC) dell'FBI. La missione della BAU \u00e8 quella di fornire indagini comportamentali e/o supporto operativo utilizzando l'esperienza, la ricerca e la formazione a crimini complessi e urgenti, che spesso coinvolgono minacce o atti di violenza. La lista dei casi affrontati includono i crimini contro i bambini, i crimini contro adulti, minacce, la corruzione e la piromania. La BAU interviene su invito delle forze dell'ordine competenti per giurisdizione. Le risposte a tali richieste di assistenza sono facilitate dai coordinatori locali del NCAVC.\nLa \"Behavioral Analysis Unit\" fornisce servizi on-site durante le consultazioni, attraverso l'utilizzo delle migliori tecnologie multimediali. Tuttavia, contrariamente alla credenza popolare, queste informazioni non sono fornite dai \"profiler\", figura ricorrentemente presente in televisione e al cinema.\nLa BAU fornisce assistenza alle forze di polizia attraverso il processo di \"analisi di indagine penale\". L'analisi investigativa criminale \u00e8 un processo di revisione dei crimini sia dal punto di vista comportamentale sia quello delle prospettive di indagine. Si tratta di riesaminare e valutare i fatti di un atto criminale, interpretando il reato oggetto e l'interazione con la vittima, come esposto durante la commissione del reato, o come presente nella scena del crimine. Il personale della BAU conduce analisi dettagliate dei crimini allo scopo di fornire uno o pi\u00f9 dei seguenti servizi: l'analisi della criminalit\u00e0, suggerimenti investigativi, i profili di ignoti delinquenti, analisi delle minacce, analisi critica dei crimini, analisi delle strategie, profili di gestione dei casi violenti, strategie di interazione con i testimoni.\nIn aggiunta ai sopracitati servizi, il personale BAU fornisce aiuto agli investigatori con il cosiddetto \u201cPiano di risposta\u201d per aiutarli durante le indagini. Recentemente, la BAU ha pubblicato la \"The School Shooter: A Threat Assessment Perspective una guida per gli amministratori delle scuole, rivolto anche agli insegnanti e ai genitori, per identificare e valutare le minacce e l'applicazione della legge nelle scuole.\nLa BAU mantiene un file di riferimento per gli esperti in varie discipline forensi, come odontologia, l'antropologia, l'entomologia, o patologia.\nLa BAU ha sede all'interno dell'Accademia nazionale dell'FBI a Quantico, in Virginia.\nAl Cinema e in TV.\nNegli Stati Uniti d'America il lavoro della BAU ha ispirato la serie televisiva \"Criminal Minds\" e il suo spin-off \"\". Nel cinema, esempi di film che incorporano attivit\u00e0 di profiling attribuite alla BAU sono le opere cinematografiche tratte dai romanzi di Thomas Harris (\"Il silenzio degli innocenti\", \"Hannibal\" e \"Red Dragon\")."}
{"id": "1719013", "revid": "106806861", "url": "https://it.wikipedia.org/wiki?curid=1719013", "title": "Come into a Decade (10th Anniversary)", "text": "Come Into a Decade \u00e8 il secondo album della cantante dance Gala ."}
{"id": "1719014", "revid": "88740", "url": "https://it.wikipedia.org/wiki?curid=1719014", "title": "Altamira (Par\u00e1)", "text": "Altamira \u00e8 un comune del Brasile nello Stato del Par\u00e1, parte della mesoregione del Sudoeste Paraense e della microregione di Altamira.\nGeografia fisica.\nCon una superficie di \u00e8 il comune brasiliano pi\u00f9 esteso, superando vari paesi come il Portogallo, l'Islanda, l'Irlanda e la Svizzera oltre a essere il terzo pi\u00f9 esteso della Terra.\nAl comune appartiene la localit\u00e0 di Castelo de Sonhos, distante chilometri dal capoluogo. Si tratta della massima distanza tra una localit\u00e0 e il suo capoluogo in tutto il Brasile."}
{"id": "1719016", "revid": "196390", "url": "https://it.wikipedia.org/wiki?curid=1719016", "title": "Come into my life", "text": ""}
{"id": "1719018", "revid": "298229", "url": "https://it.wikipedia.org/wiki?curid=1719018", "title": "Jean de La Tr\u00e9moille (1377-1449)", "text": "Biografia.\nFiglio di Guillame de La Tr\u00e9moille detto \"Le Vaillant\" (1346\u20131397) e di Maria dama di Suilly e di Craon, gi\u00e0 vedova di Carlo di Berry conte di Montpensier. Si sposa con Jaqueline d'Amboise dalla quale avr\u00e0 una figlia con lo stesso nome della madre."}
{"id": "1719023", "revid": "1428919", "url": "https://it.wikipedia.org/wiki?curid=1719023", "title": "Philippe de Ternant", "text": "Figlio di Ugo di Ternant e di Alice de Nory signora de la Motte de Thoisy (sua seconda moglie). Si sposa con Isabella de Roye, dalla quale ebbe un figlio chiamato Carlo Ferdinando di Ternant."}
{"id": "1719032", "revid": "180972", "url": "https://it.wikipedia.org/wiki?curid=1719032", "title": "Kaspar Schoppe", "text": ""}
{"id": "1719033", "revid": "869733", "url": "https://it.wikipedia.org/wiki?curid=1719033", "title": "Uh... uh...", "text": "Uh... uh... \u00e8 un album musicale del 1982 di Adriano Celentano.\nColonna sonora del film Bingo Bongo.\nA parte l'album che \u00e8 autonomo e contiene 8 brani, due di essi (\"Uh uh\" e \"Jungla di citt\u00e0\") fanno parte della colonna sonora del film Bingo Bongo, dello stesso anno, in cui Celentano \u00e8 attore protagonista."}
{"id": "1719039", "revid": "287204", "url": "https://it.wikipedia.org/wiki?curid=1719039", "title": "Ipueiras", "text": "Ipueiras pu\u00f2 riferirsi a diverse localit\u00e0:"}
{"id": "1719041", "revid": "1568601", "url": "https://it.wikipedia.org/wiki?curid=1719041", "title": "McArthur Peak", "text": "Il McArthur Peak \u00e8 una vetta appartenente alla catena dei Monti Sant'Elia, situato nel territorio dello Yukon in Canada. Si trova 11 a Nord-Est del Monte Logan, la montagna pi\u00f9 alta del Canada. Una cima secondaria \u00e8 situata due chilometri a est ed \u00e8 conosciuta con il nome di McArthur Est. \nHa un'altezza di 4.344 metri sul livello del mare. \nIl picco \u00e8 stato cos\u00ec nominato in onore di Joseph James McArthur che intraprese la prima scalata alla vetta superando i 10.000 piedi (3.047 metri) nel 1887. \nLa cima fu conquistata nel 1961 dal ghiacciaio Hubbard, salendo la cresta nord. \nVoci correlate.\nMontagne del Canada"}
{"id": "1719044", "revid": "287204", "url": "https://it.wikipedia.org/wiki?curid=1719044", "title": "Nazar\u00e9 (Brasile)", "text": ""}
{"id": "1719050", "revid": "287204", "url": "https://it.wikipedia.org/wiki?curid=1719050", "title": "Presidente Kennedy", "text": "Presidente Kennedy \u00e8 il nome di due localit\u00e0 brasiliane che si chiamano cos\u00ec in onore del presidente degli Stati Uniti d'America John Fitzgerald Kennedy (1917-1963):"}
{"id": "1719058", "revid": "6923", "url": "https://it.wikipedia.org/wiki?curid=1719058", "title": "Denaro (unit\u00e0 di misura)", "text": "Il denaro o danaro (abbreviato den) \u00e8 un'unit\u00e0 di misura per la densit\u00e0 lineare corrispondente a 1 grammo ogni 9 chilometri, quindi corrisponde a un nono di tex:\nformula_1\nViene utilizzato in campo tessile per la titolazione delle fibre tessili."}
{"id": "1719059", "revid": "10431", "url": "https://it.wikipedia.org/wiki?curid=1719059", "title": "Monte Carbonaro", "text": "Il monte Carbonaro (491 ) \u00e8 il secondo rilievo del gruppo pi\u00f9 occidentale degli Aurunci."}
{"id": "1719063", "revid": "122812497", "url": "https://it.wikipedia.org/wiki?curid=1719063", "title": "I miei americani", "text": "I miei americani \u00e8 il 26\u00ba album di Adriano Celentano, pubblicato nel 1984 dalla Clan Celentano.\nIl disco.\nIl titolo esatto prevede anche tre puntini di sospensione, al punto che sulla copertina del disco \u00e8 anche scritto testualmente \"tre puntini\".\nDopo una serie di lavori pubblicati per il mercato estivo, Adriano torna a pubblicare un disco per il periodo natalizio, sfruttando i passaggi televisivi dei programmi pi\u00f9 seguiti dell'epoca. Il titolo, che riassume fedelmente i contenuti dell'album, rappresenta una sorta di continuit\u00e0 col precedente album \"Deus\", anch'esso interamente composto da classici internazionali del rock'n'roll e in generale degli anni 50 e 60.\nSi tratta quindi di un album di cover come il successivo I miei americani 2 del 1986.\nI brani.\nA dispetto del titolo che rimanda ai successi d'oltreoceano, qui sono presenti due canzoni che di americano hanno ben poco: \"Michelle\" infatti \u00e8 il successo dei Beatles, e \"Susanna\", canzone scelta come brano di punta ed estratta come singolo, \u00e8 il rifacimento di una canzone contemporanea del gruppo olandese VOF de Kunst (The Art Company). Celentano giustific\u00f2 la presenza di \"Michelle\" (dedicata oltretutto a una ragazza francese!) teorizzando sull'uso del termine \"americano\", in quanto appartenente a un certo mito o tradizione musicale, al di l\u00e0 dunque della provenienza.\nIl resto delle canzoni dell'album rappresenta una straordinaria scelta di classici del rock del soul e del rhythm'n'blues che hanno fatto la storia della musica mondiale. Sono quasi tutte tradotte con una certa fedelt\u00e0 rispetto all'originale, con l'eccezione di (3) che mira a una certa denuncia sociale, e (6) che punta l'indice contro la televisione spazzatura, pur conservando l'appellattivo \"mama\" contenuto nell'originale di Elvis Presley. La versione di (5) era stata gi\u00e0 cantata da altri artisti, mentre (4) e (8) erano gi\u00e0 state incise da suo nipote Gino Santercole; di (4) viene riportato un frammento in finale di canzone. In (11) il titolo viene cantato in inglese per evidenti questioni di metrica.\nSuccesso e riconoscimenti.\nL'album \u00e8 stato uno dei pi\u00f9 venduti a cavallo dei due anni, e in un certo senso \u00e8 tra i pi\u00f9 importanti della carriera di Celentano, il quale, accantonato il cinema e i concerti dal vivo, conferma e accresce cos\u00ec la sua popolarit\u00e0, creando le premesse per una serie di fortunate stagioni televisive e discografiche.\nTracce.\nLe ultime due tracce, inserite nella versione CD originale, risalgono all'album Deus del 1981, che sar\u00e0 successivamente ristampato anch'esso nel nuovo supporto. Nella ristampa del 2002 le tracce contenute nel CD sono 11.\nCuriosit\u00e0.\nLa canzone \"Susanna (Suzanne)\" viene riproposta dal cantautore italiano Francesco Gabbani nell'album Magellano con il titolo \"Susanna, Susanna\"."}
{"id": "1719067", "revid": "400694", "url": "https://it.wikipedia.org/wiki?curid=1719067", "title": "Vota la voce", "text": "Vota la voce \u00e8 stato un concorso e festival musicale a cadenza annuale, ideato da Gigi Vesigna nel 1973 e prodotto per ventisette edizioni, fino al 2000, con esclusione del 1999, nel quale comunque furono assegnati i premi.\nVotazione.\nSi trattava di una specie di referendum popolare degli anni settanta, anni ottanta e anni novanta, indetto annualmente dal settimanale \"TV Sorrisi e Canzoni\", della quale Vesigna era direttore. Inviando apposite cartoline pubblicate dalla rivista, i lettori decretavano i cantanti vincitori delle rispettive categorie, a ciascuno dei quali veniva assegnato un Telegatto come trofeo. Fra le schede di votazione pervenute ne venivano estratte a sorte alcune, ed i mittenti si aggiudicavano premi quali macchine fotografiche, cineprese, registratori, radio portatili, dischi: i premi finali erano una moto Gilera di 125\u00a0cm\u00b3 di cilindrata ed un'auto Alfa Romeo modello Alfasud. A partire dalla met\u00e0 degli anni ottanta, la cerimonia che prevedeva la consegna dei premi andava in onda sulle reti Mediaset.\nVincitori delle edizioni.\n1973\n1974\n1975\n1976\n1977\n1978\n1979\n1980\n1981\n1982\n1983\n1984\n1985\n1986\n1987\n1988\n1989\n1990\n1991\n1992\n1993\n1994\n1995\n1996\n1997\n1998\n1999\n2000"}
{"id": "1719069", "revid": "98077", "url": "https://it.wikipedia.org/wiki?curid=1719069", "title": "Giambattista Zappi", "text": ""}
{"id": "1719070", "revid": "28592", "url": "https://it.wikipedia.org/wiki?curid=1719070", "title": "Tedesca del Volga", "text": ""}
{"id": "1719073", "revid": "88740", "url": "https://it.wikipedia.org/wiki?curid=1719073", "title": "Kakyo Kuzuki", "text": " \u00e8 un personaggio dell'anime e manga \"X\" delle CLAMP. Lui \u00e8 un \"Drago della Terra\", uno dei sette componenti decisi a distruggere l'umanit\u00e0 per salvare il pianeta.\nCaratteristica unica di Kakyo \u00e8 che non appare nel film, dove \u00e8 sostituito da un altro personaggio completamente inventato, Shogo Asagi, dotato dello stesso potere di Yuto Kigai, ossia quello di controllare i liquidi. L'assenza di Kakyo e la conseguente creazione di Shogo sono da ricondursi al fatto che, all'epoca della creazione del film, il personaggio non aveva ancora fatto la sua apparizione nel manga.\nNel set di tarocchi di \"X\", Kakyo raffigura \"La Ruota\".\nCarattere.\nPerennemente triste, non lo si vede mai sorridere; in coma, \u00e8 tenuto rinchiuso in una stanza d'albergo e, per poter comunicare, appare in sogno agli altri. \u00c8 convinto che il futuro da lui visto in sogno non pu\u00f2 essere cambiato.\nPoteri.\nKakyo \u00e8 uno yumemi, ossia un veggente in grado di vedere il futuro nei sogni; sembrerebbe essere persino pi\u00f9 potente di Hinoto.\nAlla morte di Kotori Mono, Kakyo attraversa il sogno della ragazza e prende possesso del suo corpo, parlando attraverso di lei: si suppone, quindi, sia anche in grado di manovrare i cadaveri..\nStoria.\nManga.\nIl passato di Kakyo \u00e8 poco chiaro: lo si vede, infatti, segregato in una casa, probabilmente da parte di politici o della yakuza a causa dei suoi poteri, e costretto a comunicare con il mondo esterno solo attraverso la dimensione onirica. Proprio nei sogni Kakyo incontra Hokuto Sumeragi, sorella gemella di Subaru Sumeragi: i due si incontrano diverse volte e Kakyo finisce per innamorarsi della ragazza. Ne sogna per\u00f2 il futuro, ossia la sua morte per mano di Seishiro Sakurazukamori. Cerca quindi di fuggire dal luogo in cui \u00e8 rinchiuso per fermare Hokuto, ma viene fermato da una pallottola sparata da coloro che lo segregavano. A causa della ferita e del dolore per non essere riuscito a salvare colei che amava, Kakyo cade in coma. Per questa sua condizione, inoltre, \u00e8 incapace di esaudire il proprio desiderio: morire per poter raggiungere Hokuto.\nIn seguito, ha modo di parlare con Fuuma Mono, che gli promette di esaudire il suo desiderio in cambio del suo aiuto nella distruzione del pianeta. Kakyo accetta, nonostante spesso appaia in sogno anche a Kamui Shiro, a volte anche per aiutarlo.\n\u00c8 a conoscenza dell'esistenza del lato oscuro di Hinoto, ma non la aiuta n\u00e9 rivela esplicitamente la sua presenza agli altri Draghi del Cielo, in quanto loro avversario.\nAnime.\nNell'anime, la sua storia viene raccontata in un OAV, dal titolo \"Presagio\", conosciuto anche come \"episodio 0\".\nQui in sede quasi di presentatore, preannuncia le catastrofi future: sa che tutti gli sforzi saranno inutili, sa che la terra verr\u00e0 distrutta, che tutti i protagonisti moriranno e, mentre parla, passano le immagini di ogni disputa che sar\u00e0 poi mostrata nell'anime, di ogni rapporto e sogno che, a quanto dice Kakyo, verranno distrutti.\nNon si capisce quale sia il suo destino nell'anime, se la morte o il continuare a sognare.\nNell'anime \u00e8 doppiato da Yuuji Ueda nella versione originale e da Luca Semeraro nella versione italiana.\nCrossover.\nUn Kakyo, dall'aspetto pi\u00f9 femminile, tanto che non si comprende bene di che sesso sia, mondo appare anche negli OAV di Tsubasa RESERVoir CHRoNiCLE, dove in un'altra Tokyo segue il suo capo, Kamui Shiro."}
{"id": "1719076", "revid": "1442080", "url": "https://it.wikipedia.org/wiki?curid=1719076", "title": "Christian Bassedas", "text": ""}
{"id": "1719077", "revid": "729019", "url": "https://it.wikipedia.org/wiki?curid=1719077", "title": "Nicolas Haxo", "text": "Biografia.\nFiglio del generale Fran\u00e7ois Nicolas Beno\u00eet Haxo. Allo scoppio della Rivoluzione francese era comandante della guardia nazionale di Saint-Di\u00e9, e successivamente copr\u00ec il ruolo di vicepresidente del tribunale di Saint-Di\u00e9.\nQuando iniziarono le Guerre rivoluzionarie francesi si arruol\u00f2 nei primi battaglioni di volontari nel 1791, ed alla testa di 3\u00ba reggimento di Vosges, di cui era comandante, si distinse subito nelle prime campagne militari.\nNel 1793 partecip\u00f2 anche alle Guerra di Vandea e il suo coraggio e la sua abilit\u00e0 gli consentirono diverse promozioni fino a diventare generale di divisione. Fu determinare nella Battaglia di Cholet, grazie alla abilit\u00e0 strategica riusc\u00ec a condurre i repubblicani alla vittoria. A lui si diede anche la presa dell'isola di Noirmoutier nel 1794. Partecip\u00f2 anche alle Colonne infernali organizzate dal generale Louis Marie Turreau ottenendo lo stesso ruolo del suo collega, fu nominato infatti generale in capo della seconda armata e di conseguenza fu lui ad organizzare le sue dodici colonne, cos\u00ec come Turreau fece con la prima armata.\nIl 20 marzo 1794, alla testa di una colonna di 300 uomini Haxo si scontra con Fran\u00e7ois Charette nella battaglia di Les Clouzeaux. Haxo barric\u00f2 i suoi uomini dentro il campanile di una Chiesa del villaggio, dove viene raggiunto da una pallottola che gli ferisce il braccio destro. I repubblicani allora, tentarono un'uscita ma i vandeani erano troppi numerosi. Haxo lasciato solo dai suoi uomini e abbandonato anche dal suo cavallo, tent\u00f2 una fuga a piedi ma venne raggiunto dai cavalieri vandeani che gli procurarono un'altra ferita alla gamba, ma nonostante ci\u00f2 continu\u00f2 a resistere combattendo con la sciabola i vandeani, fino a quando per\u00f2 non venne raggiunto da una pallottola. Sull'accaduto Charette comment\u00f2 cos\u00ec: \"quale danno avere ucciso un uomo cos\u00ec coraggioso\". \nQuesta narrazione del combattimento di Clouzeaux \u00e8 una delle numerose versioni della battaglia. Gli storici infatti non sono d'accordo, n\u00e9 sulla data (il 20 o il 21 marzo), n\u00e9 sul luogo esatto, \u00e8 certo per\u00f2 che Haxo mor\u00ec per essere stato abbandonato dai suoi uomini e perch\u00e9 non ricevette supporto da nessun'altra colonna repubblicana, per non creare polemiche interne all'esercito per questo mancato soccorso Turreau dichiar\u00f2 che si sarebbe suicidato per sfuggire al nemico. Questa versione sar\u00e0 anche considerata ufficiale per molto tempo.\nIl corpo del generale Haxo sarebbe stato sepolto in un campo vicino al maniero di La Gautronni\u00e9re (nel comune di Les Clouzeaux) e si sarebbe piantato sulla sua tomba un albero di Ginepro, per questo motivo verso gli inizi del '900 gi\u00e0 non si sapeva pi\u00f9 dove fosse stato sepolto, aumentando ancora di pi\u00f9 la leggenda che circonda il generale Haxo."}
{"id": "1719081", "revid": "125693738", "url": "https://it.wikipedia.org/wiki?curid=1719081", "title": "Real Agro Aversa", "text": "Real Agro Aversa \u00e8 una societ\u00e0 calcistica italiana con sede nella citt\u00e0 di Aversa, in provincia di Caserta. Milita in Serie D, la quarta divisione del campionato italiano. Il colore sociale \u00e8 il granata. Disputa le gare interne allo stadio Augusto Bisceglia. E' un'associazione sportiva dilettantistica.\nFondata nel 1925 con il nome di \"Unione Sportiva Aversana\", assunse varie denominazioni, fino ad arrivare nel 2019 a quella di \"Associazione Sportiva Dilettantistica Real Agro Aversa\". Ha partecipato a un totale di sette stagioni professionistiche, cogliendo con miglior risultato la propria partecipazione a un campionato di Lega Pro, terzo livello calcistico nazionale. Nel suo palmar\u00e8s annovera la vittoria di una Coppa Italia Serie D e di uno Scudetto Serie D.\nStoria.\nLa fondazione.\nLa sua nascita si fa risalire al 1925, ma ad Aversa il gioco del calcio ebbe origine nel 1920. Secondo alcune ricostruzioni, fu in quell'anno che, nell'odierna piazza Trieste e Trento (detta del Quartiere per una caserma che ospitava un Reggimento di Cavalleria), si svolsero le prime partite di calcio disputate dai militari come svago nel tempo libero. La squadra dei militari del \"Quartiere\" polarizzava l'attenzione pubblica e determin\u00f2 la nascita di un'altra compagine aversana, che sorse nel rione Lemitone, ad opera di Luca Duretto, e prese il nome di \"Juve Aversa\", compagine con la divisa a strisce bianconere. Tra il 1920 e il 1922 le squadre del Quartiere e la \"Juve Aversa\" ebbero degli incontri amichevoli, ma la prima gara ufficiale si svolse nel 1923 sul campo neutro di Carinaro alla presenza di un folto pubblico. La gara fin\u00ec con uno 0-0 che invece di calmare gli animi fu causa di una pi\u00f9 aspra rivalit\u00e0. A riappacificare le due \"fazioni\" ci pens\u00f2 un ufficiale responsabile della squadra del Quartiere (di origine piemontese) che propose la fusione fra le due compagini normanne. La proposta fu accolta e nel 1925 nacque l'Unione Sportiva Aversana, squadra composta dal meglio dei giovani militari e civili.\nUn articolo (\"Lettere aversane\") pubblicato sul quotidiano \"Il Littoriale\" il 24 novembre 1931, invece, non fa cenno alla fusione del 1925 e data la nascita dell'Aversana al 1919, anno della fondazione della societ\u00e0 \"Unione Sportiva Aversana Forza e Volont\u00e0\", che nei suoi primi anni ebbe quali principali attivit\u00e0 l'atletica e il ciclismo; la societ\u00e0 organizz\u00f2 in particolare la coppa ciclistica biennale dedicata a Luigi Caterino, che vide la partecipazione di elementi extra-regionali. Successivamente la societ\u00e0 istitu\u00ec anche le sezioni di calcio e scherma. La sezione calcio, nei suoi primi anni di attivit\u00e0, prese parte ad alcuni tornei provinciali giovanili indetti dall'ULIC. La societ\u00e0 U.S. Aversana (maglia bianco-nera) si affili\u00f2 al Comitato Regionale Campano della FIGC nel gennaio 1925. Nella primavera dello stesso anno prese parte al girone B (comprendente squadre della Provincia di Terra di Lavoro) del campionato di Terza Divisione Campana, dove affront\u00f2 il Pro Formia e l'Ardisci e Spera, concludendo il torneo al terzo e ultimo posto senza aver racimolato nemmeno un punto. La societ\u00e0 fu comunque ammessa d'ufficio al campionato campano di Seconda Divisione 1925-1926 che concluse al quinto posto su sette partecipanti. Nel triennio successivo prese parte ai campionati interregionali organizzati dal Direttorio Divisioni Inferiori Sud (dal 1928 \"Direttorio Meridionale\") tra cui il Campionato Meridionale 1928-1929. Al termine della stagione 1928-1929 la societ\u00e0 fu costretta allo scioglimento a causa dell'incomprensione delle autorit\u00e0 locali fasciste. Il campo fu abbandonato e nel giro di un triennio si ridusse in condizioni disastrose.\nNel 1932 la societ\u00e0 fu rifondata con la denominazione di \"Polisportiva Fascista Aversana\" ma si sciolse gi\u00e0 due anni dopo. Un ulteriore tentativo di rifondazione nel 1935 si concluse con un nuovo scioglimento dopo una sola stagione di attivit\u00e0. \nIl secondo dopoguerra.\nNel 1949 venne fondata l'Associazione Sportiva Aversana che ripart\u00ec dal campionato di Prima Divisione. La squadra, dopo la tragedia di Superga, prender\u00e0 la casacca granata, come quella del Grande Torino. La sede era ospitata in un \"basso\" del complesso dell'Annunziata, fuori Porta Napoli. L'Aversana giocher\u00e0 dal periodo bellico fino alla soglia degli anni sessanta su un terreno di gioco posto nell'attuale ex Campo Profughi, che fu denominato \"Rinascita\". \nNel novembre del 1960 fu inaugurato l'attuale campo sportivo \"Comunale\" che in seguito prese il nome di \"Augusto Bisceglia\". Pur lottando per raggiungere i campionati professionistici, non riusc\u00ec mai a superare la IV serie. In quel periodo militavano diversi giovani aversani quali:Saverio Bottiglieri, Antonio De Simone ed Eduardo Romano. Alcuni anni dopo ci fu il debutto di Cottuno e De Novellis e qualche anno dopo il ritorno di Gaetano Romaniello che fu prelevato dalla Caivanese in cambio di Silvio Cottuno e due milioni all'Aversana, come si chiamava allora. Nel 1967 la FIGC invit\u00f2 l'Unione Polisportiva Aversana a partecipare al campionato di IV serie per meriti sportivi. L'occasione non fu colta dalle istituzioni e dagli imprenditori locali di quel periodo, cosicch\u00e9 il dibattito che si apr\u00ec port\u00f2 ad un nulla di fatto e l'Aversana rimase a giocare nei campionati dilettantistici.\nA cavallo degli anni settanta-ottanta, sotto la presidenza di Cecco Cannavale e Carmine Tascone allenatore, la squadra vince il campionato, approdando alla promozione di allora. Dopo l'abbandono della presidenza da parte di Cannavale, si alternarono altri presidenti, ma non fu certo un periodo molto fortunato.\nAgli inizi degli anni novanta, dopo aver cambiato nome in \"Real Aversa\", la squadra granata approd\u00f2 in Serie D, con al vertice societario imprenditori locali come Massimo Della Volpe, Salvatore De Gaetano ed altri. Si sfior\u00f2 la promozione nella serie superiore (indimenticabile fu lo scontro con il Benevento), ma con l'abbandono dei citati dirigenti il calcio aversano sub\u00ec una crisi che \u00e8 durata per molti anni.\nGli anni duemila e l'acquisto di Spezzaferri.\nSprofondata nel campionato di Promozione, nel 2003-2004 si classifica seconda ma riesce ugualmente ad essere promossa in Eccellenza grazie alla penalizzazione del Gricignano in seguito ad un illecito sportivo.\nCon l'acquisto della societ\u00e0 da parte di Giovanni Spezzaferri ed Alfonso Cecere, il Real Aversa cerca di approdare in Serie D. Ci riesce nel 2005 in seguito alla fusione dei titoli sportivi di Acerrana e Cancello Scalo acquistati per lo scopo, denominando la nuova societ\u00e0 \"San Felice A.C. Normanna\" e guadagnando in questo modo l'accesso nella principale serie dilettantistica (categoria dove militava l'Acerrana). Di contro, il titolo sportivo del Real Aversa, militante ancora in Eccellenza, viene ceduto alla nuova societ\u00e0 della citt\u00e0 di Caserta (prima con il nome di Rinascita Falchi Rossobl\u00f9 con sede ufficiale ancora ad Aversa, poi con il trasferimento del titolo sportivo alla citt\u00e0 capoluogo della provincia, assume il nome di Caserta Calcio) rimasta nel frattempo senza calcio in seguito al fallimento della Casertana Football Club.\nNella stagione sportiva 2006-2007 l'Aversa Normanna allenata da Luigi Boccolini, sfiora nuovamente la promozione in Serie C2, piazzandosi al secondo posto ad un solo punto dal ed \u00e8 eliminata ai playoff per concorrere al ripescaggio in Serie C2. In compenso il 18 aprile 2007, la squadra conquista per la prima volta nella sua storia la Coppa Italia di D, sconfiggendo l'Associazione Calcio Rodengo Saiano per 1-0 sia ad Aversa che in casa degli avversari.\nIl campionato 2007-2008 non comincia nel migliore dei modi, la Normanna, dopo una serie di risultati altalenanti esonera dall'incarico l'allenatore Luigi Boccolini, chiamando alla guida della squadra Raffaele Sergio. La nuova guida tecnica da il giusto slancio alla rosa, bastano poche partite per conquistare la vetta della classifica e mantenerla fino alla fine della stagione. Il giorno 4 maggio 2008, il San Felice Normanna conquista ufficialmente la promozione in Serie C2, la prima per la citt\u00e0 di Aversa, dopo una appassionante finale con il Barletta, distanziato di 1 punto, con un perentorio 2-4 in casa del Bitonto. Il giorno 9 giugno 2008. La San Felice Normanna conquista lo scudetto della Serie D battendo la Fortitudo Cosenza 3 ad 1 nella Finale della Poule Scudetto a Tolentino nelle Marche.\nLa societ\u00e0 \u00e8 tornata a chiamarsi S.F. Aversa Normanna, e la squadra viene completamente rivoluzionata: nuovo allenatore, tanti nuovi calciatori, tante ambizioni. Si presenta il problema dello stadio perch\u00e9 non a norma, ma grazie ad una proroga concessa dalla Lega Calcio la societ\u00e0 non \u00e8 costretta a traslocare a Caserta. Il campionato \u00e8 durissimo, la squadra arranca ed \u00e8 quasi sempre in posizioni medio basse, sull'orlo della zona retrocessione. La dirigenza richiama l'ex allenatore Raffaele Sergio, questi a sua volta richiama alcuni suoi ex calciatori, e la squadra ne trae benefici tanto da tenere l'ultima posizione utile per non retrocedere, ed in un finale al cardiopalma, con 5 vittorie consecutive nelle ultime 5 partite si salva, piazzandosi al 9\u00ba posto finale.\nCon l'Aversa Normanna salva, i dirigenti pensano di lasciare per via di altri imprenditori e del Comune. I tifosi si mobilitano anche perch\u00e9 da Caserta, rimasta nei dilettanti, arrivano proposte pubbliche e private a che il titolo calcistico passi a loro. Fortunatamente, anche con l'interessamento concreto del Comune, Spezzaferri e Cecere ci ripensano, ed organizzano la nuova avventura in Lega Pro Seconda Divisione. Ad ottobre 2009 lo stadio cambia nome, ed \u00e8 intitolato ad Augusto Bisceglia.\nLa squadra viene ringiovanita con l'intento di valorizzazione dei calciatori, la dirigenza si d\u00e0 un assetto manageriale, vengono presi contatti e collaborazioni con societ\u00e0 calcistiche di Serie superiori, lo stadio viene messo a norma, e viene costruita anche la \"Curva Nord\" per accogliere gli ultras cittadini. Nelle prime dieci giornate la Normanna realizza 8 punti frutto di 6 pareggi, 3 sconfitte e 1 vittoria. Arriva a totalizzare prima della pausa invernale 18 punti su 17 partite. L'allenatore Raffaele Sergio viene esonerato il 24 gennaio, dopo la sconfitta contro il Gela per 1-0. L'esonero avviene soprattutto per divergenze con il presidente. Al suo posto viene chiamato Juary e viene affiancato come allenatore in seconda da Antonio Foglia Manzillo. Con Juary in panchina la Normanna riesce a totalizzare 16 punti in 12 partite riuscendo a salvarsi solo all'ultima giornata, avvenuta il 2 maggio, in trasferta sul campo della Vibonese, terminando il campionato all'11\u00ba posto.\nLa Normanna si presentata ai nastri di partenza del campionato con il nuovo tecnico Giuseppe Ferazzoli proveniente dal settore giovanile dell'. Il nuovo tecnico riesce a conquistare 23 punti in 15 partite fino a dicembre prima della pausa. A gennaio, dopo una prima parte di stagione al di sopra delle aspettative, la societ\u00e0 ha rideterminato l'obiettivo iniziale, puntando a raggiungere i play-off. Pertanto \u00e8 ritornata sul mercato ingaggiando due attaccanti importanti per questa categoria: Umberto Varriale e Sergio Ercolano. Ercolano si infortuna verso la fine del campionato e non ha potuto dare il suo contributo nel finale di stagione. La Normanna mantiene un buon ritmo fino alla terzultima giornata con la vittoria per 2-0 contro il in trasferta. Le ultime due giornate vedono la Normanna perdere il treno play-off causato da un pareggio casalingo contro l' e una sconfitta per 3-0 contro il gi\u00e0 promosso . Alla fine l'Aversa Normanna esce fuori dai play-off piazzandosi al 6\u00ba posto a soli quattro punti dalla quinta, il Neapolis Mugnano. Nonostante l'ottimo campionato, il tecnico Ferazzoli non viene confermato per la stagione successiva.\nPer il dopo Ferazzoli, la societ\u00e0 granata affida la panchina a Nicola Romaniello, ex giocatore della compagine granata gi\u00e0 nello staff normanno per il settore giovanile. Il campionato inizia con il successo alla prima giornata contro il blasonato . Poi per il resto della girone ci sono alti e bassi. L'Aversa Normanna all'11\u00ba posto con 47 punti dietro a Fano, Arzanese, L'Aquila e Gavorrano.\nConclusasi la stagione, l'Aversa Normanna si iscrive senza problemi al prossimo campionato guardando al futuro dove la dirigenza invita la collaborazione di tutti e nominando presidente onorario il sindaco della cittadina, l'on. Giuseppe Sagliocco. Sempre pi\u00f9 costante la collaborazione con il pallone d'oro Fabio Cannavaro. Non solo future collaborazioni, ma anche cambiamenti vengono attuati allo staff dirigenziale dove in primis si sono separate le strade tra la Normanna e il D.G. Pannone a causa di motivi burocratici dove al suo posto viene scelto Giovanni Pasquariello, ex direttore del Real Marcianise. Con l'arrivo di Pasquariello, dicono addio due pilastri fondamentali, Mattera e Zolfo ma vengono confermati Raffaele Gragnaniello, Castaldo e Marano. Si guarda anche al mercato di entrata dove arriva il bomber Iovene e in ultimo il centrocampista Raffaele De Martino, ex Roma ed .\nIl 20 luglio 2012 alle ore 15, parte la nuova campagna abbonamenti intitolata \"Viviamola Insieme\" e il restyling del sito ufficiale. Il giorno successivo, vengono ufficializzati tre nuovi acquisti: il difensore centrale Dario Bova e i centrocampisti Alessandro Visone e Luigi Viola.\nL'11 dicembre si dimette da allenatore della prima squadra Nicola Romaniello e nella stessa giornata, la societ\u00e0 richiama in panchina Raffaele Sergio il quale avr\u00e0 il compito di risollevare le sorti della squadra. La squadra retrocede matematicamente dopo la sconfitta interna col Poggibonsi, con cinque giornate d'anticipo.\nLa retrocessione e la vendita di Spezzaferri.\nDopo la retrocessione, la dirigenza normanna getta le basi per ripartire alla grande con uno sguardo al possibile ripescaggio in Lega Pro. Vengono presentati in diretta streaming Franco Fabiano e Gigi Molino, rispettivamente allenatore e direttore sportivo. Il primo, ex tecnico della Turris mentre il secondo direttore al Campobasso Calcio.\nLe possibilit\u00e0 di ripescaggio si fanno sempre pi\u00f9 remote dopo che le banche erano incerte nell'accettare le garanzie del team granata ma il 26 luglio 2013 arriva la notizia che le banche hanno dato il parere favorevole per la fidejussione. Intanto sul piano tecnico si lavora per allestire una buona squadra. Infatti arrivano Saurino, Porcaro, Di Vicino, De Luca..\nIl 5 agosto 2013, la FIGC e Lega Italiana Professionistici confermano il ripescaggio della squadra aversana in Lega Pro. Vengono definiti il girone di campionato e della fase eliminatoria della Coppa Italia.\nIl ds Molino mette a segno un altro colpo di mercato: arriva in maglia granata l'attaccante argentino Vicentin, nell'ultima stagione al Savoia Calcio. Nel contempo la societ\u00e0 granata comunica di aver risolto ogni tipo di accordo con l'attaccante Fabio De Luca, che ha lasciato il ritiro.\nConclude il suo campionato in undicesima posizione guadagnandosi un posto nei play-out. In seguito alla sconfitta con il Tuttocuoio, i campani retrocedono in Serie D dopo sei anni di militanza in Lega Pro Seconda Divisione ma vengono successivamente ripescati ed ammessi nella nuova Lega Pro unica a completamento organici.\nNella stagione successiva nel campionato di Lega Pro 2014-2015, dopo una stagione piena di insidie, riesce a raggiungere i play-out, incontrando l'Ischia Isolaverde. La gara di andata fin\u00ec 4-1 per gli Isolani, mentre al ritorno 3-1 per i Normanni, sfiorando l'impresa salvezza per un solo gol di scarto.\nNel campionato di Serie D 2015-2016 l'Aversa Normanna via inserita nel girone I, dove disputa un buon campionato arrivando sesta.\nNel campionato di Serie D 2016-2017 il club granata viene inserito nuovamente nel girone I, dal quale si salva arrivando dodicesima.\nL'annata seguente \u00e8 piuttosto complicata per l'Aversa che si trova a dover affrontare il girone H. Il piazzamento finale \u00e8 il sedicesimo posto che vedr\u00e0 i campani affrontare la Turris, dalla quale i normanni verranno sconfitti e costretti a tornare in Eccellenza.\nLa nuova propriet\u00e0 di Pellegrino.\nL\u2019ormai ex presidente Spezzaferri non iscrive la squadra al campionato di Promozione Campania 2019-2020, ma con l'imprenditore Guglielmo Pellegrino, il calcio ad Aversa non scompare, avendo rilevato \"l'A.S.D. D.S.S. Casale di Casal di Principe\" e rinominandola in \"Real Agro Aversa\". Viene allestita una squadra per risalire subito in Eccellenza; e questo avviene; infatti il campionato si concluse con 0 sconfitte e 13 punti in pi\u00f9 rispetto alla Maddalonese. Il 20 maggio 2020, il campionato, come tutti dalla Serie D alla Terza Categoria viene sospeso a sei giornate dalla conclusione a causa del Coronavirus. Nell\u2019ultima settimana di giugno, viene annunciato l'acquisto del titolo di Serie D del Tre Pini Matese, societ\u00e0 di Piedimonte Matese, il quale \u00e8 stato ripescato in quarta serie dopo essere arrivato 2\u00ba nel campionato di Eccellenza Molise 2019-2020.\nStrutture.\nStadio.\nLe prime partite dell'Aversana si svolgevano nell'odierna piazza Trieste e Trento.\nA partire dagli anni che vedono l'inizio della seconda guerra mondiale sino agli inizi degli anni sessanta gioca su un terreno di gioco posto nell'attuale parco cittadino Salvino Arturo Pozzi. Nel novembre del 1960 fu inaugurato lo stadio comunale, che nel corso degli anni cambier\u00e0 varie volte denominazione, dapprima in comunale, poi Rinascita ed infine a partire dal 15 ottobre 2009 viene intitolato all'ex sindaco di Aversa degli anni ottanta Augusto Bisceglia. Dal 2017, l\u2019attuale Real Agro Aversa gioca nello stadio comunale di Lusciano a causa di incomprensioni con l\u2019amministrazione comunale di Aversa.\nSociet\u00e0.\nSponsor.\n\"Elenco degli sponsor tecnici e ufficiali dell'Aversa Normanna\".\nL'impegno nel sociale.\nL'Aversa Normanna \u00e8 una societ\u00e0 particolarmente attiva nel campo sociale, distintasi per il sostegno a molteplici iniziative benefiche.\nLa societ\u00e0 ha devoluto parte o per intero, l'incasso di alcune partite per beneficenza, come ad esempio l'aiuto alla fondazione \"Giorgio Lubrano\", che ha come scopo l'allestimento di un centro trasfusionale presso l'Ospedale \"Moscati\" di Aversa.\nAttraverso la partecipazione dei propri tesserati, il club granata ha patrocinato iniziative a sostegno della crescita sociale del territorio di appartenenza con eventi musicali e di raccolta fondi.\nIl club normanno si \u00e8 inoltre impegnato con diverse iniziative a sostegno delle vittime del terremoto dell'Aquila del 2009, dalla devoluzione degli incassi delle partite alla raccolta fondi.\nIl settore giovanile.\nIl settore giovanile si occupa di gestire tutte le squadre iscritte dall'Aversa Normanna ai campionati giovanili della FIGC. L'obiettivo di questo settore \u00e8 quello di formare e valorizzare i giovani tesserati dell'Aversa Normanna affinch\u00e9 possano essere lanciati nel mondo del calcio professionistico, costituendo anche un serbatoio di talenti dal quale la prima squadra possa attingere.\nIl settore giovanile condivide il campo di allenamento dello stadio di Aversa con la prima squadra. Per gli incontri delle formazioni giovanili \u00e8 utilizzato l'impianto di Lusciano, in erba sintetica.\nL'organico attuale delle giovanili granate comprende tre settori: Berretti, Allievi Nazionali e Giovanissimi Nazionali.\nAllenatori e presidenti.\nSi riporta di seguito l'elenco dei presidenti e degli allenatori dell'Aversa Normanna.\nColori e simboli.\nColori.\nAl momento della fondazione, nel 1925, fu adottata una maglia di colore bianco-nero con strisce verticali. Dal 1949, dopo la tragedia di Superga, fu adottata una maglia di colore granata, in onore del Grande Torino. Agli inizi degli anni novanta, lo stemma era un gallo con il corpo a forma di pallone da calcio e con al posto delle zampe due scarpette da calcio, con la coda di color granata e nero.\nNella stagione 2004-2005 viene adottato come simbolo lo stemma della citt\u00e0 di Aversa, campeggiato dalla scritta Real Aversa, inglobati in uno scudo granata.\nStemma.\nL'attuale stemma, venne adottato a partire dalla stagione 2005-2006 ed \u00e8 costituito da uno scudo con al centro una croce normanna, con al suo interno il gallo basilisco presente anche nell'araldo comunale di Aversa. Al di sopra della croce campeggia la scritta A.S.D. Aversa Normanna, che poi verr\u00e0 modificata in S.F. Aversa Normanna dopo la conquista della Lega Pro nella stagione 2008-2009, e al di sotto della stessa croce vi \u00e8 la dicitura \"NON DECIPIT SOMNUS\" che vuol dire, il sonno non inganna.\nInno.\nL'inno dell'Aversa Normanna si chiama \"Forza Normanna!\"\nStatistiche e record.\nStatistiche individuali.\nDi seguito i record presenze e marcature dei giocatori dell'Aversa Normanna nei campionati professionistici.\nLa tifoseria.\nNegli anni 1980 nacquero i primi gruppi organizzati ad Aversa, come gli \"Ultr\u00e0 Granata\", i \"Red Devils\", i \"Fedayn\" (1984) e i \"Fedelissimi Via Roma\" e gli \"Eagles\". Durante gli anni 1990 il gruppo pi\u00f9 importante prendeva il nome di \"Impero Normanno\". Negli anni 2000 la tifoseria organizzata era inizialmente costituita dai gruppi \"Brigata Savignano\" (2001, il pi\u00f9 numeroso), \"Brigate Palazzine\" e \"Bronx Aversa\" (2001); a questi nel 2008 si aggiunsero \"Nucleo Sconvolto\" (fondato a gennaio) e \"Gruppo Normanno\". Altre fazioni minori sorte negli anni successivi furono \"Ultras Aversa\", \"Supporters Aversa\", \"Vecchia Guardia\" e \"Bulldog's Granata\" (2014). A partire dall'estate 2015 gli unici ultras rimasti attivi sono quelli del \"Nucleo Sconvolto\", che diventano quindi l'elemento trainante della \"Curva Nord Aversa\". Gli ultr\u00e0 aversani stazionano nel settore curva nord.\nLa tifoseria aversana non presenta gemellaggi ufficiali ma annovera due importanti amicizie con le tifoserie di e Gela, quest'ultimo siglato nella stagione 2016-17. Altri buoni rapporti si hanno con i tifosi dell', e Gravina (tutte amicizie nate grazie ai buoni rapporti comuni con i Giuglianesi).\nEsiste un buon rapporto di reciproco rispetto con la curva della Salernitana a partire dal 2014, quando nel derby del 14 settembre i tifosi aversani omaggiarono il 'Siberiano', storico capo ultr\u00e0 della Salernitana prematuramente scomparso. Il clima disteso sugli spalti e gli applausi della Curva Sud dell'Arechi ai tifosi Aversani trasformarono quella giornata in una festa granata, superando i dissapori che l'anno precedente avevano causato schermaglie. Tra le due tifoserie si registrano anche diverse amicizie personali. \n e Frattese (recente rivalit\u00e0 nata il 28 ottobre 2015, quando nella gara di Coppa Italia Serie D a Frattamaggiore i tifosi aversani ricevettero una brutta accoglienza dai tifosi nerostellati, anche se \u00e8 stata la prima volta in cui le due tifoserie si sono incontrate. Tensioni si sono verificate anche nella gara di ritorno ad Aversa). e i corregionali del Pomigliano (dal 28 ottobre 2007) e del Infine, di poco conto e oramai sopita la rivalit\u00e0 con ultras del Gricignano, risalente al campionato di Promozione 2003-04 in cui le due squadre si contesero fino all'ultimo il primato.\nLa sfida pi\u00f9 importante per i tifosi Normanni \u00e8 il derby con la Casertana. Negli anni '90 con la tifoseria rossobl\u00f9 intercorrevano buoni rapporti. Va ricordato che i Casertani, con le loro pezze a sostegno, affiancarono gli Aversani nell'importante sfida tra \"Real Aversa\" e Benevento in Serie D, risalente alla stagione 1990-91. Gli Aversani ricambiarono la visita in un Casertana-Palermo nella stagione 1991-92, anno della Serie B dei rossobl\u00f9, esponendo le loro pezze nella Curva Sud dello stadio Pinto di Caserta. In seguito al fallimento di entrambi i club e col ricambio generazionale nelle due curve, c'\u00e8 stato un progressivo allontanamento tra le tifoserie che non si sono pi\u00f9 incontrate fino alla stagione 2013-14 in Lega Pro. Nonostante sia sempre un derby molto sentito, con qualche incomprensione negli ultimi anni, attualmente tra le due tifoserie c'\u00e8 un rapporto di reciproca indifferenza."}
{"id": "1719082", "revid": "79520", "url": "https://it.wikipedia.org/wiki?curid=1719082", "title": "Unghia incarnita", "text": ""}
{"id": "1719083", "revid": "486946", "url": "https://it.wikipedia.org/wiki?curid=1719083", "title": "Unterseeboot 47", "text": ""}
{"id": "1719086", "revid": "599013", "url": "https://it.wikipedia.org/wiki?curid=1719086", "title": "Peter M\u00f8ller", "text": ""}
{"id": "1719095", "revid": "599013", "url": "https://it.wikipedia.org/wiki?curid=1719095", "title": "Per Frandsen", "text": ""}
{"id": "1719097", "revid": "21583", "url": "https://it.wikipedia.org/wiki?curid=1719097", "title": "Yuzuriha Nekoi", "text": " \u00e8 un personaggio dell'anime e manga \"X\" delle CLAMP. Sotto il nome di Nekoi si nasconde anche una delle autrici, che si divertono pi\u00f9 volte a nascondersi fra i nomi dei personaggi da loro creati. Lei \u00e8 un Drago del Cielo, una delle sette persone che difendono l'umanit\u00e0 dalla distruzione voluta dai Draghi della Terra.\nNel set di tarocchi di \"X\", Yuzuriha e il suo inugami, Inuki, rappresentano \"La Forza\".\nCarattere.\nSolare, sempre in cerca di nuove amicizie: subito, infatti, stringe una grande amicizia con Sorata Arisugawa, di cui invidia le abilit\u00e0 in cucina, e, in seguito, con Kamui Shiro e Arashi Kishu. Da piccola si era ripromessa di innamorarsi della prima persona che, oltre sua nonna, si fosse mostrata in grado di vedere Inuki, il suo inugami: tale persona si riveler\u00e0 essere Kusanagi Shiyu, del quale Yuzuriha si innamorer\u00e0 nonostante l'evidente differenza d'et\u00e0, senza per\u00f2 essere a conoscenza del fatto che egli \u00e8 uno dei Draghi della Terra. Fra tutti i personaggi della serie \u00e8 la pi\u00f9 giovane in assoluto.\nInuki.\nInuki \u00e8 un inugami, lo spirito di un cane, visibile soltanto alla ragazza e a sua nonna, anch'essa padrona di pi\u00f9 inugami. Riesce a trasformarsi in qualunque cosa Yuzuriha desideri, che sia una spada o uno scudo. Ha una vita propria e pu\u00f2 anche morire, come accadr\u00e0 quando difender\u00e0 Yuzuriha dall'attacco di Satsuki Yatoji. In seguito, per\u00f2, Yuzuriha, scontrandonsi con Fuuma Mono, dimostra di desiderare di vivere e questo suo desiderio fa rinascere Inuki.\nStoria.\nManga.\nIl suo passato lo vediamo nel corso del manga: da piccola veniva derisa da tutti i suoi compagni perch\u00e9 nessuno vedeva il suo inugami e, quando ne parlava, tutti credevano fosse pazza. Questa condizione la rendeva molto triste, tanto da piangere spesso. Inviata dalla nonna a Tokyo per contattare Kamui Shiro, incontra Kusanagi Shiyu, il quale riesce a vedere il suo animale. In lacrime, lo abbraccia: lui \u00e8 la prima persona oltre a sua nonna in grado di vedere Inuki. I due si conoscono, parlano e alla fine lei si innamora di lui, non sapendo che i due sono destinati ad essere avversari: Kusanagi, infatti, \u00e8 un Drago della Terra. In seguito, affronta Satsuki Yatoji che le pone una domanda: \"Perch\u00e9 non si possono uccidere gli esseri umani?\". A questa domanda la ragazza non sapr\u00e0 trovare risposta: a causa della sua esitazione, Satsuki fa per colpirla, ma Inuki si frappone tra loro e muore per difendere Yuzuriha. Salvata da Kusanagi, lui le d\u00e0 una risposta, molto simile a quella che anche Yuto Kigai aveva fornito poco prima alla stessa Satsuki. Yuzuriha decide quindi di continuare a combattere in memoria di Inuki, per il quale trover\u00e0 anche il coraggio di confessare il proprio amore a Kusanagi. In seguito, \u00e8 lei stessa, grazie al suo desiderio di vivere, a far rinascere Inuki. \nAnime.\nNell'anime, al personaggio di Yuzuriha e alla sua storia non vengono apportati cambiamenti significativi. Nella parte dell'anime creata in mancanza del finale del manga, la si vede assistere i feriti, soprattutto Kusanagi. Assiste quindi da lontano allo scontro finale tra Kamui e Fuuma.\nNell'anime \u00e8 doppiata da Kumi Sakuma nella versione originale e da Alessandra Karpoff nella versione italiana.\nFilm.\nNel film di X Nekoi si avvia insieme a Seiichiro Aoki e Karen Kasumi contro i nemici ma loro, preoccupati per l'incolumit\u00e0 della giovane ragazza, decidono di andare senza di lei: il risultato \u00e8 la morte di entrambi e questo servir\u00e0 a spronare la ragazza. Combatter\u00e0 al fianco di Kamui contro Kusanagi, che nel film non mostra alcun interesse per lei, e Yuto Kigai, finendo per essere uccisa da lui.\nNel film \u00e8 doppiata da Yukana Nogami nella versione originale e da Alessandra Karpoff nella versione italiana.\nCrossover.\nUna Yuzuriha di un altro mondo appare anche negli OAV di Tsubasa RESERVoir CHRoNiCLE, dove in un'altra Tokyo segue questa volta un altro capo, Fuuma Mono. Un'altra Yuzuriha appare anche nel mondo di Outo, assieme a Kusanagi e Inuki."}
{"id": "1719103", "revid": "767487", "url": "https://it.wikipedia.org/wiki?curid=1719103", "title": "Andrea Seno", "text": "Carriera.\nGiocatore.\nDopo una prima parte della carriera disputata quasi totalmente in Serie C (con l'eccezione di tre sole presenze in Serie B col nella stagione 1984-1985 conclusa per i veneti con la retrocessione a tavolino per il cosiddetto \"Caso Padova\"), nell'estate 1992 il lo preleva dal per comporre una squadra formata essenzialmente da giocatori provenienti dalle serie minori.\nNella stagione 1992-1993 il Foggia \u00e8 guidato da Zden\u011bk Zeman, ottenendo la salvezza. Seno contribuisce al risultato da titolare a centrocampo e realizzando la rete del pareggio interno contro il Milan. Resta in Puglia nella stagione seguente, anche questa conclusa con la salvezza, venendo quindi prelevato dall'Inter per 1,8 miliardi di lire.\nSotto la guida di Ottavio Bianchi, Seno conquista la qualificazione alla Coppa UEFA all'ultima giornata. Nella stagione 1995-1996 Nell'estate 1996 viene ceduto al Bologna non riesce ad imporsi come titolare venendo schierato in 11 partite di campionato.\nChiude la carriera nella stagione 1997-1998 ritornando al in una stagione conclusasi con la retrocessione dei biancoscudati in Serie C1. In carriera ha totalizzato complessivamente 90 presenze e 4 reti in Serie A.\nDirigente.\n\u00c8 stato responsabile dell'area tecnica del per dodici anni (dal 1999 al 2011).\nIl 4 dicembre 2012 \u00e8 stato presentato come nuovo direttore sportivo del Treviso al posto di Mauro Traini.\nDopo il fallimento del 2013, diventa disoccupato fino a giugno 2018 quando la societ\u00e0 veneta lo richiama nuovamente allo stesso incarico."}
{"id": "1719105", "revid": "1784938", "url": "https://it.wikipedia.org/wiki?curid=1719105", "title": "Jean-Baptiste Moulin", "text": "Era fratello di Jean-Fran\u00e7ois Moulin, con il quale intraprese la carriera militare. Dal 1771 al 1777 serv\u00ec come soldato semplice nell'esercito reale. \nAllo scoppio della Rivoluzione francese entra nella guardia nazionale e nel 1792, \u00e8 nominato generale-aiutante. \nNel giugno 1793 chiede di partire per combattere le Guerre di Vandea e serve nell'armata delle coste di La Rochelle come aiutante di campo del fratello. Il 21 gennaio 1794 Turreau lo prende come comandante di una delle \"Colonne infernali\" e nominato generale di brigata, prende il comando della colonna pi\u00f9 piccola, con 650 uomini. Parte da Ponts-de-C\u00e9, incendia Moz\u00e9-sur-Louet, Saint-Laurent-de-la-Plaine e Saint-Christine (oggi Benet), ma risparmia Rochefort-sur-Loire e Saint-Aubin-de-Luign\u00e9. \nIl 29 gennaio, \u00e8 a Cholet, dove Turreau gli d\u00e0 l'ordine di accamparsi. Ma l'8 febbraio Moulin e i suoi uomini vengono attaccati dai 5.000 vandeani di Stofflet, le truppe repubblicane sono nel panico e Moulin viene raggiunto da due pallottole vandeane che per\u00f2 non lo uccidono. Per evitare di essere catturato si suicida con la sua pistola. \nUna leggenda sostiene che il cavallo di Moulin portasse un sottosella fatto della pelle di vandeani scuoiati; nonostante episodi del genere siano provati, non \u00e8 certo che vi fosse coinvolto anche Moulin.\nDopo la morte del generale Moulin, Bar\u00e8re propose alla Convenzione Nazionale di innalzare un monumento in sua memoria, e cos\u00ec si fece, costruendone uno a Tiffauges. Dopo la morte di Nicolas Haxo, Bar\u00e8re propose anche di \u00abalzare nel Panth\u00e9on una colonna di marmo, sulla quale saranno iscritti i nomi dei repubblicani che avranno fatto azioni eroiche e di incidere i nomi di Haxo e di Moulin per primi, con quest'iscrizione: \"si diedero la morte per non cadere tra le mani dei monarchici\"\u00bb. Tuttavia questo non venne realizzato."}
{"id": "1719106", "revid": "1782831", "url": "https://it.wikipedia.org/wiki?curid=1719106", "title": "Amhar", "text": "Amr (anche Amrou, Amhar, Amir, o Anir) \u00e8 un figlio di Re Art\u00f9 menzionato in un'appendice della \"Historia Brittonum\", che fu ucciso dal padre nel corso di uno sconosciuto conflitto e sepolto a Ergyng (oggi Archenfield, nell'Herefordshire occidentale). La sua tomba \u00e8 una delle \"Meraviglie della Britannia\"."}
{"id": "1719108", "revid": "36426", "url": "https://it.wikipedia.org/wiki?curid=1719108", "title": "Via San Giuseppe", "text": "Via di San Giuseppe \u00e8 una strada di Firenze che va, pi\u00f9 o meno parallela all'Arno, da largo Bargellini a via delle Casine.\nStoria.\nDa via de' Pepi a via de' Macci la strada si chiamava \"via del Crocifisso\", per la vicinanza con l'oratorio Croce al Tempio: met\u00e0 di questo tratto fa parte, dal 1988, del largo Bargellini; seguiva poi, fino via delle Conce, \"via del Tempio\", dalla presenza (presunta) di un complesso Templare dotato di ospedale. Dopo la soppressione dell'ordine divenne \"via del Tabernacolo\" per la presenza di un tabernacolo all'angolo con via de' Macci, che doveva essere dedicato alla Madonna del Giglio e che indusse anche la formazione della Compagnia di Santa Maria della Croce al Tempio ad opera di giovinetti devoti.\nIl tratto successivo fino via delle Casine era chiamato \"via di San Noferi\", ovvero dedicata a sant'Onofrio a cui era intitolato l'ospedale dei Tintori. \nLa parte seguente, che oggi mantiene il nome di via de' Malcontenti, si chiamava in antico \"via della Giustizia\", sempre per il passaggio dei condannati a morte che dalle prigioni del Bargello o dal Carcere delle Stinche, venivano condotti sul luogo delle esecuzioni capitali che si trovava fuori dall'antica Porta di San Francesco o Porta della Giustizia nei cosiddetti Prati della Giustizia, pi\u00f9 o meno presso la torre della Zecca dove adesso \u00e8 presente piazza Piave. Tuttavia, gi\u00e0 dagli anni trenta del Cinquecento, la porta fu fatta chiudere da Alessandro de' Medici per costruire un bastione, il baluardo di Mongibello affacciato sull'Arno: da allora le tristi processioni passarono da borgo la Croce e via Pietrapiana fino alla Porta alla Croce.\nPer dieci anni, tra il 1934 e il 1944, la strada ha avuto nome via Ventotto Ottobre, in riferimento alla marcia su Roma del 1922, titolazione conferita in occasione dell'inaugurazione del Sacrario dei Caduti, con accesso sul fianco di Santa Croce. \nSolo con delibera della giunta comunale dell'ottobre 1944 \u00e8 stata conferita alla strada l'attuale denominazione, che deriva quindi dalla chiesa di San Giuseppe, aperta al culto nel 1519 nel luogo dove gi\u00e0 insisteva una cappella di pertinenza della compagnia di Santa Maria del Giglio e San Giuseppe. \nCome gi\u00e0 accennato, nel gennaio del 1988 dalla strada fu scorporato il largo Bargellini, in ricordo dello scrittore e politico Piero Bargellini che fu sindaco di Firenze durante l'alluvione del 1966 e che abitava nella vicina via delle Pinzochere.\nDescrizione.\nLa strada, lungo il tracciato, incrocia via delle Conce, via de' Macci e borgo Allegri, dove \u00e8 il canto del Ramerino. Ha carattere residenziale popolare. Negli ultimi anni, in ragione dell'area destinata a sosta degli autobus turistici presso il lungarno Guglielmo Pecori Giraldi, la strada \u00e8 diventata assieme a via dei Malcontenti uno degli assi di penetrazione verso piazza di Santa Croce e pi\u00f9 in generale del centro storico da parte dei turisti.\nEdifici.\nGli edifici con voce propria hanno le note bibliografiche nella voce specifica.\nDa piazza Santa Croce si entra nella via lasciandosi sulla destra il porticato laterale della basilica di Santa Croce, al termine di una lunga scalinata: da qui si accede alla basilica, al museo e al famedio dei Caduti per la Patria (1915-1945) dell'architetto Lensi. Questo slargo \u00e8 oggi chiamato \"largo Bargellini\" in onore del \"sindaco dell'alluvione\" Piero Bargellini che visse in queste zone del quartiere.\nLapidi.\nNell'angolo esterno della basilica si trova uno stemma Niccolini datato, che ricorda la presenza della Cappella Niccolini.\nUna targa ricorda una casa delle monache del monastero di Santa Elisabetta del Capitolo, fondato nel 1285 da Arrigo dei Cerchi: \nAl 40 la gi\u00e0 citata targa dedicata a Maria Anna Lapini:\nNell'edificio davanti alla chiesa di San Giuseppe una targa ricorda la morte della disabile Elide durante l'alluvione di Firenze del 1966: legata da carabinieri a un'inferriata, nell'attesa di poter segare le sbarre non appena l'acqua si fosse calmata, nessuno si sarebbe aspettato che il livello della melma fosse lentamente salito fino a sommergerla, mentre il parroco di San Giuseppe la confortava negli ultimi istanti, impartendole l'assoluzione dall'altro lato della strada. \nSulla chiesa, sopra la porta di ingresso, si trova l'iscrizione:\nTraduzione: \"La pubblica devozione dei Fiorentini, raccolta una somma di denaro, accrebbe, arricch\u00ec, abbell\u00ec questa chiesa [che fu] dedicata alla Vergine Maria Madre di Dio detta del Giglio e a Giuseppe suo sposo dai loro fedeli all'interno con una volta, un dipinto e delle finestre, all'esterno con una nuova facciata rivestita di pietre lavorate. Anno 1759, regnando felicemente il nostro sovrano Francesco Cesare Augusto\".\nFrancesco Bigazzi (1887) trascrisse due lapidi dei Signori Otto sul muro del convento di Santa Croce, e che lamentava rimosse in occasione dell'apertura del loggiato laterale. La pi\u00f9 grande vietava la pratica della prostituzione in una srie di strade a 100 braccia dalla chiesa:\nGLI SPETTABILI SIG. OTTO DGVARDIA E BALIA DELLA CITT\u00c0 DI FIRENZE &lt;br&gt; \nFANNO PVBLICAMENTE NOTIFICARE QVALMENTE IN VIRTV DELLA &lt;br&gt; \nLEGGE DEL D\u0130 29 LVGLIO 1561 HANNO PROHIBITO CHE NIVNA DONNA&lt;br&gt; \nMERETRICE O DI MALA VITA POSSA STARE O HABITARE DALLA VIA &lt;br&gt; \nDETTA DEL RAMERINO FINO ALLA VIA DE BONFANTI P LA DIRITTVRA &lt;br&gt; \nDELLA PORTA DEL FIANCO DELLA CHIESA DI SANTA CROCE NEMENO &lt;br&gt; \nNELLA VIA D S CHRISTOFANO NELLE DVE CASE SITVATE DA CIASCVNA &lt;br&gt; \nPARTE NEL LINGRESSO D DETTA VIA NE MENO IN QVALVNQALTRO &lt;br&gt; \nLVOGO DENTRO ALLE 100 BRACCIA DAL CONVENTO DI CAPITOLO &lt;br&gt; \nSOTTO PENA A QVELLE CHE TRASGREDIRANNO DENTRO ALLE &lt;br&gt; \nDETTE 100 BRACCIA DI LIRE 200 E DELLA CATTVRA D SCUDI &lt;br&gt; \n4 P CIASCHVNA E CIASCHEDVNA VOLTA E FVORI DELLE CENTO &lt;br&gt;\nBRACCIA FINO ALLA DETTA VIA DE BVONFANTI DI SCVDI 4 &lt;br&gt; \nDI PENA E DELLA CATTVRA COME SOPRA\nLa seconda era pi\u00f9 piccola e vietava di sporcare la via:\nLI SS. OTTO&lt;br&gt; \nHANNO PROHIBITO&lt;br&gt; \nFARCI BRVTTVRE&lt;br&gt; \nTabernacoli.\nAll'incrocio con via dei Malcontenti e via delle Casine si trova un grande tabernacolo eretto a conforto dei condannati a morte che percorrevano anticamente questa strada. Raffigura la \"Madonna col Bambino tra i santi Giovanni e Pietro\" ed \u00e8 di un seguace di Niccol\u00f2 Gerini (oggi sostituito da una copia)."}
{"id": "1719110", "revid": "599013", "url": "https://it.wikipedia.org/wiki?curid=1719110", "title": "Johan Vonlanthen", "text": "Biografia.\nNato in Colombia, emigr\u00f2 in Svizzera a 12 anni. Vonlanthen \u00e8 un poliglotta in quanto parla 7 lingue: spagnolo, francese, tedesco, portoghese, inglese, olandese e un po' d'italiano.\nCaratteristiche tecniche.\nVonlanthen pu\u00f2 giocare come centrocampista offensivo, ala o attaccante.\nCarriera.\nClub.\nInizia a giocare da ragazzo per il in Svizzera. Nella stagione 2001-02, all'et\u00e0 di 16 anni, debutta nel campionato nazionale collezionando 8 presenze nella sua prima stagione da professionista. Nel settembre del 2003 firma per il con la cui maglia disputa 29 presenze in un campionato e mezzo realizzando solo 6 reti ed esordendo nella UEFA Champions League 2004-2005.\nNel gennaio del 2005 passa in prestito al Brescia ed esordisce con le \"rondinelle\" in Serie A. La sua esperienza con il club lombardo non \u00e8 delle pi\u00f9 fortunate: quando Vonlanthen \u00e8 arrivato in Italia sulla panchina della squadra c'era Gianni De Biasi che stravedeva per lui; tuttavia De Biasi \u00e8 stato esonerato poco dopo l'arrivo di Vonlanthen e rimpiazzato da Alberto Cavasin che ha accantonato Vonlanthen mettendolo ai margini della rosa, facendogli giocare solamente alcuni scampoli di varie partite. Terminato il prestito al Brescia torna al PSV Eindhoven che lo gira in prestito al NAC Breda.\nNell'estate del 2006 viene ceduto a titolo definitivo al Red Bull Salzburg. Il 13 luglio 2009 viene ceduto in prestito per un anno allo Zurigo. Nella stagione 2009-2010 ha realizzato 8 gol in 26 incontri. Il 31 maggio 2012 a soli 26 anni d'et\u00e0, annuncia il suo ritiro per motivi familiari. Con il club austriaco ha vinto 2 campionati nazionali. L'11 giugno 2013 il Grasshopper Club Z\u00fcrich annuncia la firma dell'attaccante per un contratto di un anno con opzione per la seconda stagione. Dopo aver disputato soltanto 3 partite durante la prima parte del campionato, viene prestato dal club zurighese allo Schaffhausen, club che milita in Challenge League, fino al termine della stagione. La stagione successiva firma un contratto di un anno con il Servette. Il 20 luglio fa il suo debutto ufficiale con la squadra ginevrina contro il Bienne.\nNazionale.\nDebutta nella nazionale elvetica nel 2004, anno in cui, il 21 giugno 2004, segna il gol del momentaneo pareggio contro la Francia ad Euro 2004, migliorando con questa rete il primato del pi\u00f9 giovane giocatore ad aver segnato alla rassegna europea e migliorando il primato di Wayne Rooney, che lo aveva stabilito quattro giorni prima proprio contro la Svizzera, in una gara vinta dagli inglesi per 3-0. Il goal segnato contro la Francia, all'et\u00e0 di 18 anni, 4 mesi e 20 giorni, \u00e8 anche il quattrocentesimo goal nella storia degli europei di calcio."}
{"id": "1719111", "revid": "339392", "url": "https://it.wikipedia.org/wiki?curid=1719111", "title": "Premio Vittorio Albano", "text": ""}
{"id": "1719112", "revid": "438678", "url": "https://it.wikipedia.org/wiki?curid=1719112", "title": "Roberto Mariano", "text": "Biografia.\nTrascorse un periodo di detenzione nel carcere minorile Malaspina, dove consegu\u00ec la licenza media.\nRoberto Mariano \u00e8 morto nell'incidente del Volo Alitalia 404, proprio quando, grazie al successo, aveva deciso di abbandonare la vita di stenti ai limiti della legalit\u00e0 in Sicilia per trovare lavoro in Svizzera. Sul volo doveva trovarsi anche l'attore che nello stesso film interpretava \"Claudio\" (Maurizio Prollo), che, a causa di un ritardo, perse il volo."}
{"id": "1719116", "revid": "599013", "url": "https://it.wikipedia.org/wiki?curid=1719116", "title": "Julien Fran\u00e7ois", "text": ""}
{"id": "1719118", "revid": "767487", "url": "https://it.wikipedia.org/wiki?curid=1719118", "title": "Julien Cardy", "text": ""}
{"id": "1719119", "revid": "36426", "url": "https://it.wikipedia.org/wiki?curid=1719119", "title": "Monastero di Santa Elisabetta delle Convertite", "text": ""}
{"id": "1719126", "revid": "287204", "url": "https://it.wikipedia.org/wiki?curid=1719126", "title": "Stadion der Freundschaft", "text": "Lo Stadion der Freundschaft (\"Stadio dell'Amicizia\") \u00e8 uno stadio di calcio di Cottbus, citt\u00e0 della Germania. Edificato nel 1930, ha una capienza di 22.528 posti e ospita le partite casalinghe dell'Energie Cottbus."}
{"id": "1719129", "revid": "2160789", "url": "https://it.wikipedia.org/wiki?curid=1719129", "title": "When Johnny Comes Marching Home", "text": "When Johnny Comes Marching Home \u00e8 una canzone popolare statunitense coeva alla guerra di secessione americana (1861-1865), e vuole descrivere il sentimento di coloro che attendevano con ansia il ritorno di amici o congiunti che avevano partecipato al conflitto.\n\u00c8 stato usato come colonna sonora per le scene a bordo del bombardiere B-52 superstite nel film \"\" di Stanley Kubrick (1964). Compare come il \"tema dei terroristi\" in \"Die Hard - Duri a morire\", come parte della colonna sonora de \"Il grande dittatore\" di Charlie Chaplin, nelle sequenze di guerra di Via col vento di Victor Fleming, nonch\u00e9 con minore rilevanza anche in molti altri film il pi\u00f9 famoso dei quali \u00e8 \"Stalag 17\".\nOrigini.\nQualcuno ritiene che la melodia sia la stessa del canto pacifista irlandese \"Johnny I Hardly Knew Ye\", che di conseguenza sarebbe il brano musicale \"originale\", tuttavia non vi \u00e8 alcuna pubblicazione del canto irlandese cronologicamente anteriore a quello di cui ci occupiamo in questa voce. Comunque sia, l'esperto James Fuld, autore del testo di riferimento in fatto di musica popolare, afferma a pagina 640 di tale libro che Donal O'Sullivan, un'autorit\u00e0 in tema di musica irlandese, ha scritto alla Biblioteca del Congresso di non considerare la melodia di \"When Johnny Comes Marching Home\" come una musica di origine irlandese.\nCome abbiamo detto, non vi \u00e8 alcuna edizione a stampa di musica irlandese antecedente a quella americana (del settembre 1863) a cura di Henry Tolman a Boston con il titolo \"When Johnny Comes Marching Home\". In realt\u00e0, i registri della \"Library of Congress\" mostrano un titolo \"Johnny Fill Up The Bowl\" (pubblicato nel luglio del medesimo anno), opera di John J. Daly che pare contenere la melodia della canzone.\nLe parole, composte dal direttore di banda irlandese-americano Patrick Gilmore ribaltano efficacemente la prospettiva \"disfattista\" che ispirava \"Johnny I Hardly Knew Ye\", in cui Johnny faceva ritorno \u2014 cieco e storpio \u2014 dalla donna che aveva lasciato per unirsi all'esercito.\nNella realt\u00e0, quel Johnny cos\u00ec a lungo atteso \u00e8 il futuro cognato di Gilmore, un capitano di artiglieria leggera \"unionista\" chiamato John O'Rourke. La canzone fu dunque scritta da Patrick per sua sorella Annie Gilmore, ed aveva per tema l'auspicio di costei di veder tornare sano e salvo dalla guerra civile il \"suo capitano\".\nAltre versioni.\nDa quando \"When Johnny Comes Marching Home\" \u00e8 diventata popolare, sono apparse alcune variazioni, ed anche canzoni create sulla stessa melodia, ma con testo diverso. L'asserita tendenza predatoria di certi soldati \"nordisti\" a New Orleans\u00a0fu parodiata nel testo \"confederato\" \"For Bales,\" cantato sulla stessa musica. Nel 1914 apparve un adattamento alla prima guerra mondiale, dal titolo \"When Tommy Comes Marching Home\".\nMalvina Reynolds\u00a0scrisse parole diverse per lo stesso canto nella sua \"The Judge Said\" (1977). Una delle versioni pi\u00f9 celebri \u00e8 quella dei The Clash del 1979, intitolata \"English Civil War\", in cui il testo viene trasformato in un avvertimento contro la minaccia rappresentata dai gruppi neonazisti inglesi.\nVi fu pure una versione francese, \"Johnny Revient d'la Guerre / Fr\u00e8res d'armes\", incisa dai \"B\u00e9rurier Noir\" ed inserita nell'album \"Macadam Massacre\" (1984). I \"Guns N' Roses\" usarono una parte di questa canzone per la loro \"Civil War\" (1991). La melodia fu ancora usata come introduzione in \"Heaven's Hung in Black\" degli W.A.S.P. nel loro album \"Dominator\" (2007). Vi fu anche una versione tipicamente \"British\" (nel testo) presentata dagli \"Anglo Saxon\", ribattezzata \"When Daddy comes marching home\" e distribuita via iTunes sempre nel 2007. La stessa musica \u00e8 utilizzata in due canzoni per bambini: \"The Ants Go Marching One By One\" e \"The Animals Went in Two by Two\". Anche il sassofonista dei \"Supertramp\", John Helliwell, ha suonato la prima parte della canzone in questione nel suo assolo eseguito nella sezione \"\"Jerusalem\"/explosion\" dalla \"Fool's Overture\" dell'album doppio dal vivo \"Paris\" del 1980.\nCultura di massa.\nAnche tralasciando il caso gi\u00e0 ricordato del \"Dottor Stranamore\", \"When Johnny Comes Marching Home\" ha un ruolo in una quantit\u00e0 davvero notevole di film o altre manifestazioni di creativit\u00e0 artistico-sociale:\nVarie tifoserie (tra cui di certo quelle di , Manchester United, , e ) hanno opportunamente \"riadattato\" il testo di questo inno patriottico alle loro esigenze.\nIl testo (traduzione italiana).\nWhen Johnny comes marching home again\nHurrah! Hurrah!\nWe'll give him a hearty welcome then\nHurrah! Hurrah!\nThe men will cheer and the boys will shout\nThe ladies they will all turn out\nAnd we'll all feel gay when Johnny comes marching home.\nThe old church bell will peal with joy\nHurrah! Hurrah!\nTo welcome home our darling boy,\nHurrah! Hurrah!\nThe village lads and lassies say\nWith roses they will strew the way,\nAnd we'll all feel gay when Johnny comes marching home.\nGet ready for the Jubilee,\nHurrah! Hurrah!\nWe'll give the hero three times three,\nHurrah! Hurrah!\nThe laurel wreath is ready now\nTo place upon his loyal brow\nAnd we'll all feel gay when Johnny comes marching home.\nLet love and friendship on that day,\nHurrah, hurrah!\nTheir choicest pleasures then display,\nHurrah, hurrah!\nAnd let each one perform some part,\nTo fill with joy the warrior's heart,\nAnd we'll all feel gay when Johnny comes marching home.\n\"Quando Johnny verr\u00e0 di nuovo a casa, marciando,\"\n\"Urr\u00e0! Urr\u00e0!\"\n\"Allora gli daremo un benvenuto di cuore\"\n\"Urr\u00e0! Urr\u00e0!\"\n\"Gli uomini acclameranno e i ragazzi grideranno\"\n\"Le donne accorreranno tutte\"\n\"E ci sentiremo tutti lieti, quando Johnny torner\u00e0 marciando a casa.\"\n\"La vecchia campana della chiesa squiller\u00e0 con gioia\"\n\"Urr\u00e0! Urr\u00e0!\"\n\"Per accogliere a casa il nostro caro ragazzo,\"\n\"Urr\u00e0! Urr\u00e0!\"\n\"I ragazzi e le ragazze del villaggio, per esempio,\"\n\"Copriranno di rose la strada,\"\n\"E ci sentiremo tutti lieti, quando Johnny torner\u00e0 marciando a casa.\"\n\"Preparatevi al festeggiamento,\"\n\"Urr\u00e0! Urr\u00e0!\"\n\"Che faremo per l'eroe tre volte tre,\"\n\"Urr\u00e0! Urr\u00e0!\"\n\"La corona d'alloro adesso \u00e8 pronta\"\n\"Per ornare la sua fronte leale\"\n\"E ci sentiremo tutti lieti, quando Johnny torner\u00e0 marciando a casa.\"\n\"Pace ed amicizia, in quel giorno,\"\n\"Urr\u00e0! Urr\u00e0!\"\n\"Mostrino dunque i loro eletti piaceri,\"\n\"Urr\u00e0! Urr\u00e0!\"\n\"E ciascuno faccia la propria parte,\"\n\"Per riempire di gioia il cuore del guerriero,\"\n\"E ci sentiremo tutti lieti, quando Johnny torner\u00e0 marciando a casa.\""}
{"id": "1719130", "revid": "121547932", "url": "https://it.wikipedia.org/wiki?curid=1719130", "title": "Atmosfera (album)", "text": "Atmosfera \u00e8 un album musicale del 1983 di Adriano Celentano."}
{"id": "1719131", "revid": "599013", "url": "https://it.wikipedia.org/wiki?curid=1719131", "title": "Cyril Chapuis", "text": ""}
{"id": "1719133", "revid": "51127", "url": "https://it.wikipedia.org/wiki?curid=1719133", "title": "John Coolidge Adams", "text": ""}
{"id": "1719134", "revid": "984922", "url": "https://it.wikipedia.org/wiki?curid=1719134", "title": "Filippo Genzardi", "text": "Ha interpretato la parte di \"Matteo Mondello\" nei due film di Marco Risi: \"Mery per sempre\" (1989) e \"Ragazzi fuori\" (1990).\nInoltre ha interpretato anche il ruolo di \"Pietro\" nel film \"Vite perdute\" (1992), regia di Giorgio Castellani.\nNel 2007 \u00e8 apparso nel videoclip della canzone \"Pensa\" di Fabrizio Moro come protagonista.\nIl 20 marzo 2011 \u00e8 stato ospite al teatro Manzoni di Milano insieme ad altri attori sempre di \"Mery per sempre\", insieme a loro era anche presente il cantante Gianni Vezzosi.\nIl 27 maggio 2011 \u00e8 stato ospite al teatro di Siracusa insieme a Salvatore Termini, Alfredo Li Bassi e Maurizio Prollo per uno spettacolo."}
{"id": "1719135", "revid": "547034", "url": "https://it.wikipedia.org/wiki?curid=1719135", "title": "Vincent Bessat", "text": ""}
{"id": "1719136", "revid": "1568601", "url": "https://it.wikipedia.org/wiki?curid=1719136", "title": "Monte Augusta", "text": "Il monte Augusta \u00e8 vetta della catena dei monte Sant'Elia, posta al confine tra lo Stato americano dell'Alaska e il territorio canadese dello Yukon.\nSi trova circa 25\u00a0km a est del monte Saint Elias e 25\u00a0km a sud del monte Logan. Costituisce l'estremit\u00e0 orientale del lungo crinale del Saint Elias, che \u00e8 il centro e il punto pi\u00f9 alto.\nHa un'altezza di 4.289 metri sul livello del mare.\nLa prima salita del monte Augusta avvenne nel 1952 ad opera di Peter Schoening, Victor Josendal, Bill Niendorf, Richard E. McGowen, Bob Yeasting, Gibson Reynolds, Tom Morris, Verl Rogers.\nVoci correlate.\nMontagne del Canada"}
{"id": "1719141", "revid": "1310927", "url": "https://it.wikipedia.org/wiki?curid=1719141", "title": "Laurent Agouazi", "text": ""}
{"id": "1719142", "revid": "1568601", "url": "https://it.wikipedia.org/wiki?curid=1719142", "title": "Monte Cook (Monti Sant'Elia)", "text": "Il monte Cook (o Boundary Peak 182) \u00e8 vetta della catena dei Monti Sant'Elia, posta al confine tra lo Stato americano dell'Alaska e il territorio canadese dello Yukon. \nSi trova a circa 24\u00a0km a sud-ovest del monte Vancouver e a 56\u00a0km a est-sud-est del monte Saint Elias. Ha un'altezza di 4.196 metri sul livello del mare. Il monte Cook \u00e8 stato scalato per la prima volta nel 1953 da T. Kelley, R. McGowan, T. Miller e F. Mohling.\nVoci correlate.\nMontagne del Canada"}
{"id": "1719146", "revid": "767487", "url": "https://it.wikipedia.org/wiki?curid=1719146", "title": "Babacar Gueye", "text": ""}
{"id": "1719147", "revid": "174925", "url": "https://it.wikipedia.org/wiki?curid=1719147", "title": "Mike Dirnt Precision Bass", "text": ""}
{"id": "1719148", "revid": "36426", "url": "https://it.wikipedia.org/wiki?curid=1719148", "title": "Via dei Malcontenti", "text": "Via dei Malcontenti si trova a Firenze, da piazza Piave a via delle Casine.\nStoria e descrizione.\nIl nome della via, che anticamente comprendeva anche via San Giuseppe e il largo Piero Bargellini, deriva dai condannati a morte, che, dalle prigioni del Bargello o dal Carcere delle Stinche, venivano condotti, spesso tra le ingiurie e le percosse del popolo, sul luogo delle esecuzioni capitali, che si trovava fuori dall'antica Porta San Francesco o Porta della Giustizia, che si apriva sui Prati della Giustizia dove veniva eretto il patibolo, vicino alla Torre della Zecca. Dal nome del transito e della porta, la via fu chiamata anche via della Giustizia. \nPer la consolazione dei condannati vennero eretti alcuni tabernacoli, come quello grande che si trova all'angolo con via delle Casine, con una \"Madonna col Bambino tra i santi Giovanni e Pietro\", di un seguace di Niccol\u00f2 Gerini (sostituito da una copia dopo l'alluvione). Per la cura dei \"malcontenti\" aveva anche sede nella vicina via San Giuseppe la Compagnia di Santa Maria della Croce al Tempio, presso l'omonimo oratorio, che con i Battuti Neri vegliavano il condannato la notte prima della pena capitale e poi lo accompagnavano in processione sino ai Prati della Giustizia. Nella chiesetta al Tempio fuori delle mura ricevevano gli ultimi sacramenti e poi vi ritornavano come spoglie mortali per essere seppelliti nel cimitero della chiesetta, sempre vegliati dai Battuti Neri.\nIn via dei Malcontenti si trovavano inoltre uno spedale per orfani e infermi, sul lato sinistro della strada dove sorge il tabernacolo, che era stato creato dai tintori, che in questa zona avevano i laboratori e le case. Sull'altro lato era presente un ospedale per appestati, che sorgeva dal 1464 nel sito occupato, fin adall'apoca di Napoleone, dalla Pia Casa di Lavoro di Montedomini, il cui ingresso si trova ancora oggi su questa strada.\nLa zona anticamente era relegata al margine della citt\u00e0 ed era piuttosto malsana, sia per la vicinanza con i laboratori dei tintori, che usavano l'urina come mordente per la tintura per questo erano spesso relegati ai margini delle citt\u00e0, sia per gli ospedali e l'infausta prossimit\u00e0 con i patiboli. Qui l'Arte dei Tintori - presumibilmente dal 1339 - possedeva l'intero isolato oggi delimitato da via Tripoli, via delle Casine, via dei Malcontenti e piazza Piave, con un complesso di edifici che ospitavano l'Universit\u00e0 dei Tintori, lo spedale di Sant'Onofrio, una chiesa e ampi orti, di cui oggi rimane a memoria (almeno per quanto riguarda i prospetti esterni) il tabernacolo posto sull'angolo tra via delle Casine e via dei Malcontenti, che appunto su quest'ultima strada ancora reca lo stemma con il pillo e il mazzapicchio incrociati, insegna dell'arte. In onore dello spedale, questo tratto di strada si chiamava \"via di San Noferi\" (o Nofero, o Onofri), secondo la storpiatura popolare del nome di sant'Onofrio.\nLo Stradario storico e amministrativo del 1913 registra anche altri nomi: \"fra via delle Casine e via de' Macci: via del Tempio; oltre: via del Crocifisso\".\nAccanto allo spedale dei Tintori, secoli dopo, tre benefattori fondarono il conservatorio femminile di Santa Caterina, che poli si spost\u00f2 in via San Gallo nell'ex-spedale dei Broccardi."}
{"id": "1719157", "revid": "339392", "url": "https://it.wikipedia.org/wiki?curid=1719157", "title": "Occupazioni non conformi", "text": ""}
{"id": "1719160", "revid": "155634", "url": "https://it.wikipedia.org/wiki?curid=1719160", "title": "St\u00e9phane L\u00e9oni", "text": ""}
{"id": "1719164", "revid": "599013", "url": "https://it.wikipedia.org/wiki?curid=1719164", "title": "S\u00e9bastien Bassong", "text": "Carriera.\nClub.\nDopo aver debuttato a livello professionistico in patria nel Metz, con cui viene retrocesso due volte e grazie a cui colleziona anche qualche presenza in Under-21. Nel 2008 \u00e8 passato in Premier League al Newcastle United, dove, nonostante la retrocessione in Football League, viene nominato \"Giocatore dell'anno\".\nIl 6 agosto 2009 \u00e8 stato acquistato dal Tottenham per 8 milioni di sterline. Al suo esordio in Premier League segna il gol del definitivo 2-1 sul Liverpool con un colpo di testa su punizione battuta da Modric.\nIl 31 gennaio 2012 viene ceduto in prestito al Wolverhampton Wanderers, in una stagione che si conclude con la retrocessione del club inglese. Il 21 agosto 2012 firma un contratto triennale con il Norwich City, con cui centra la salvezza il primo anno e con cui viene retrocesso l'anno successivo.\nDopo una parentesi al Watford, viene ingaggiato nuovamente dal Norwich, con cui nella stagione 2015-2016 viene relegato nella categoria inferiore. Raggiunge cos\u00ec, all'et\u00e0 di 29 anni, il poco invidiabile record di 6 retrocessioni.\nNazionale.\nDopo aver militato nell'Under 21 francese il 12 agosto 2009 esordisce in Nazionale con la maglia del Camerun nell'amichevole vinta 2-0 con l'Austria. Viene convocato per il Mondiale 2010 dove \u00e8 titolare nel primo match perso 1-0 con il Giappone. Finora ha collezionato 16 presenze e 0 gol con la Nazionale maggiore.\nStatistiche.\nPresenze e reti nei club.\n\"Statistiche aggiornate al 3 maggio 2017.\""}
{"id": "1719165", "revid": "1431409", "url": "https://it.wikipedia.org/wiki?curid=1719165", "title": "Abdoulaye Bald\u00e9", "text": "Carriera.\nConsiderato un giocatore molto promettente, ha giocato con l'Amiens segnando 17 gol in 86 partite. Nel 2007 passa al Metz senza mai andare in rete , dopo due anni si trasferisce al Ch\u00e2teauroux giocando poco e segnando solo un gol, infine nel 2012 si trasferisce a titolo definitivo al , esordendo in campionato il 12 febbraio 2012 nei minuti finali di Pisa-Lumezzane 0-2 e segnando pochi giorni dopo, il 15 febbraio, il suo primo gol ufficiale in maglia rossobl\u00f9 in Piacenza-Lumezzane 1-1 valida per la Coppa Italia di Lega Pro."}
{"id": "1719166", "revid": "1431409", "url": "https://it.wikipedia.org/wiki?curid=1719166", "title": "Mamadou Diakit\u00e9", "text": ""}
{"id": "1719170", "revid": "599013", "url": "https://it.wikipedia.org/wiki?curid=1719170", "title": "C\u00e9dric Barbosa", "text": ""}
{"id": "1719172", "revid": "767487", "url": "https://it.wikipedia.org/wiki?curid=1719172", "title": "Dino Djiba", "text": ""}
{"id": "1719175", "revid": "20090", "url": "https://it.wikipedia.org/wiki?curid=1719175", "title": "Anagrafe degli Italiani Residenti all'Estero", "text": ""}
{"id": "1719177", "revid": "767487", "url": "https://it.wikipedia.org/wiki?curid=1719177", "title": "Jeff Strasser", "text": "Carriera.\nStrasser ha giocato in vari campionati professionistici esteri quali la Ligue 1 e la Bundesliga. In particolare Strasser ha disputato 6 campionati di massima serie francese, tutti col Metz, con il quale ha ottenuto un secondo posto finale nel 1997-98, per un totale di 84 presenze e una rete, e 7 stagioni nella massima serie tedesca con e Borussia M\u00f6nchengladbach, per un totale di 194 presenze e 10 reti. Nella stagione 2006-07 ha militato inoltre in Ligue 2 (seconda divisione francese) con lo Strasburgo ottenendo la promozione in massima serie.\nIn Nazionale ha finora totalizzato 98 presenze e 7 reti e detiene il record di presenze.\nNel 2008, durante le qualificazioni per i mondiali del 2010, Jeff Strasser segna una rete di punizione contro la ed \u00e8 autore del passaggio decisivo a Fons Leweck per segnare il 2-1 della vittoria. Il Lussemburgo finisce il girone 4 davanti alla .\nNel 1999 e nel 2001 si \u00e8 aggiudicato il titolo di \"Sportivo lussemburghese dell'anno\", risultando il quarto calciatore ad ottenere tale riconoscimento."}
{"id": "1719178", "revid": "363629", "url": "https://it.wikipedia.org/wiki?curid=1719178", "title": "Nefrite (medicina)", "text": "La nefrite \u00e8 un'infiammazione dei reni e pu\u00f2 coinvolgere i glomeruli, i tubuli o il tessuto interstiziale renale che circonda i glomeruli e i tubuli.\n\u00c8 una delle tipologie di nefropatia.\nPu\u00f2 manifestarsi come glomerulonefrite, cio\u00e8 l'infiammazione dei glomeruli (generalmente ci\u00f2 che si indica quando si utilizza termine \"nefrite\" senza specificazioni), o come nefrite interstiziale (o tubulo-interstiziale), l'infiammazione degli spazi tra i tubuli renali."}
{"id": "1719179", "revid": "339392", "url": "https://it.wikipedia.org/wiki?curid=1719179", "title": "Glossario di Reichnau", "text": ""}
{"id": "1719180", "revid": "767487", "url": "https://it.wikipedia.org/wiki?curid=1719180", "title": "Momar N'Diaye", "text": "Carriera.\nNazionale.\nHa segnato un gol nell'unica partita giocata con la maglia della sua nazionale, nel 2005."}
{"id": "1719183", "revid": "767487", "url": "https://it.wikipedia.org/wiki?curid=1719183", "title": "S\u00e9bastien Renouard", "text": ""}
{"id": "1719192", "revid": "339392", "url": "https://it.wikipedia.org/wiki?curid=1719192", "title": "A.G.I.", "text": ""}
{"id": "1719200", "revid": "287204", "url": "https://it.wikipedia.org/wiki?curid=1719200", "title": "Marko Topic", "text": ""}
{"id": "1719203", "revid": "599013", "url": "https://it.wikipedia.org/wiki?curid=1719203", "title": "\u00c9ric Cubilier", "text": ""}
{"id": "1719210", "revid": "287204", "url": "https://it.wikipedia.org/wiki?curid=1719210", "title": "Aparecida", "text": ""}
{"id": "1719211", "revid": "307923", "url": "https://it.wikipedia.org/wiki?curid=1719211", "title": "Condado", "text": ""}
{"id": "1719212", "revid": "1745361", "url": "https://it.wikipedia.org/wiki?curid=1719212", "title": "Paulista", "text": ""}
{"id": "1719213", "revid": "767487", "url": "https://it.wikipedia.org/wiki?curid=1719213", "title": "Jean-Emmanuel Effa Owona", "text": "Carriera.\nIl calciatore camerunese \u00e8 arrivato in Europa nel 2002-03, quando ha esordito nella S\u00fcper Lig (massima serie del campionato turco. Ha vestito la maglia dell'Altay Izmir, che lo ha schierato in venti occasioni. Le sue cinque reti non sono bastate ad evitare la retrocessione. Nel 2003-04 l' gli d\u00e0 fiducia: ancora una volta, tuttavia, non \u00e8 riuscito ad evitare la retrocessione della sua squadra, malgrado i cinque gol in 21 gare.\nTra il 2004 e il 2006, riesce a rimanere nella massima serie con e , ma gioca poco ed ottiene l'ennesima retrocessione con i secondi. Cos\u00ec decide di lasciare la Turchia per passare in Francia, dove \u00e8 ancora riserva in Ligue 2 al e al . Esordisce in Ligue 1 con il , disputando 5 partite nel 2007-08. Dopo la scadenza del contratto, si \u00e8 trasferito all'Al-Sailiya."}
{"id": "1719217", "revid": "6923", "url": "https://it.wikipedia.org/wiki?curid=1719217", "title": "Hat\u00f9", "text": "La Hat\u00f9 era una storica azienda italiana di produzione e commercializzazione di profilattici. \u00c8 stato un marchio della SSL Healthcare Italia (a sua volta filiale italiana della multinazionale SSL International plc) fino al 2010 allorch\u00e9 \u00e8 passato alla britannica Reckitt Benckiser.\nStoria.\nLa Hat\u00f9 viene fondata a Casalecchio di Reno nel 1922 da Franco Goldoni e produce profilattici, tettarelle per biberon, succhiotti per bambini, guanti in gomma. Il nome Hat\u00f9, coniato dallo stesso commendator Goldoni, \u00e8 un acronimo e sta per \"HAbemus TUtorem\". \nQuasi immediatamente, tuttavia, la Hat\u00f9 viene acquisita dalle Officine Maccaferri di Zola Predosa. La Maccaferri nel 1927 acquista anche la Ico (Istituto Chimico Opoterapico), ditta di siringhe, aghi ipodermici e termometri. \nNel 1985 Hat\u00f9 e Ico verranno poi accorpate, dando vita alla Hat\u00f9-Ico.\nNegli ultimi anni, dopo varie vicissitudini, la Hat\u00f9 viene fusa con la Seton Scholl Italia andando a costituire la SSL Healthcare Italia. Quest'ultima \u00e8 di fatto una filiale della SSL International (ossia Seton-Scholl-London International Group, con sede a Manchester). Della SSL Healthcare fa parte, oltre a marchi quali Dr. Scholl, Mister Baby, Sauber o Marigold, anche la concorrente Durex. E sotto Durex passano alcuni nomi storici di profilattici della Hat\u00f9 quali ad esempio Settebello (nato nel 1960) o Jeans (nato nel 1991). La Hat\u00f9 resta invece come marchio per una ristretta linea di prodotti.\nNel 2010 la SSL International viene acquistata dalla Reckitt Benckiser per 2,54 miliardi di sterline (3,025 miliardi di euro). Agli inizi del 2011 viene annunciata la chiusura della sede di Casalecchio di Reno, da effettuarsi entro la fine dello stesso anno. Viene di conseguenza aperta la procedura di mobilit\u00e0 per i circa cento dipendenti del sito."}
{"id": "1719218", "revid": "767487", "url": "https://it.wikipedia.org/wiki?curid=1719218", "title": "Oumar Sissoko", "text": "\u00c8 cugino del calciatore maliano Mohamed Sissoko."}
{"id": "1719222", "revid": "339392", "url": "https://it.wikipedia.org/wiki?curid=1719222", "title": "Premio vittorio albano", "text": ""}
{"id": "1719223", "revid": "131358", "url": "https://it.wikipedia.org/wiki?curid=1719223", "title": "Torneo Benefico Lombardo 1945", "text": ""}
{"id": "1719224", "revid": "82222868", "url": "https://it.wikipedia.org/wiki?curid=1719224", "title": "Pombal", "text": ""}
{"id": "1719225", "revid": "765341", "url": "https://it.wikipedia.org/wiki?curid=1719225", "title": "Tabernacolo di via dei Malcontenti", "text": " \nIl grande tabernacolo di via dei Malcontenti, o di Sant'Onofrio, si trova all'incrocio tra via dei Malcontenti, via delle Casine e via San Giuseppe a Firenze. Faceva anticamente parte dello spedale dei Tintori.\nStoria e descrizione.\nQuesto tipo di tabernacolo a mensa, originariamente usato come altare per celebrare le messe del lazzeretto all'aperto, aveva anche lo scopo di rasserenare con immagini sacre il passaggio dei condannati a morte (i \"malcontenti\", appunto) e se ne trovano altri lungo tutto il tragitto dal Bargello ai patiboli, come quello del Bargello o il tabernacolo delle Stinche in via Ghibellina.\nL'edicola con volta a botte e timpano affrescati, \u00e8 decorata al centro da un grande affresco con la \"Madonna col Bambino in maest\u00e0 tra i santi Giovanni e Pietro e due angeli\", opera attribuita a Niccol\u00f2 Gerini o a un suo seguace e riferibile al 1416. Vasari lo rifer\u00ec erroneamente a un pittore pi\u00f9 vecchio, attivo nella prima met\u00e0 del Trecento, Jacopo del Casentino, ipotesi decisamente scartata oggi dalla critica.\nDal lato di via dei Malcontenti permane, a ricordo dell'antica destinazione dell'intero isolato, uno scudo con l'insegna dell'Arte dei Tintori, costituita da un pillo e da un mazzapicchio incrociati: il tabernacolo si appoggiava infatti originariamente sulle mura dell'orto dello spedale dei Tintori, eretto da quest'Arte e dedicato a sant'Onofrio.\nTrasformato nell'Ottocento e restaurato ai primi del Novecento, il tabernacolo ebbe l'affresco strappato nel 1957 da Giuseppe Rosi, che con l'occasione riscopr\u00ec anche una bella sinopia. Fu quindi sostituito da una copia realizzata da Cesare e Lamberto Benini, che \u00e8 quella che ancora oggi si ammira (per la contraddittoriet\u00e0 di alcune notizie che ricondurrebbero anche la copia a Giuseppe Rosi si veda la scheda di Stefania Gori). Danneggiato dall'alluvione del 4 novembre 1966 il tabernacolo fu restaurato nel 1999 per iniziativa del Comune di Firenze.\nSinopia e quello che resta dell'affresco centrale sono oggi espositi nella chiesa di Sant'Antonino a Bellariva, mentre quello che si vede in loco \u00e8 una copia otto/novecentesca.\nVicino all'affresco, su via delle casine, si trova una lapide del 1398 parla di un fosso che passava di qui sbucando in Arno (\u00e8 abrasa per met\u00e0, ma nota da trascrizioni):"}
{"id": "1719228", "revid": "61051", "url": "https://it.wikipedia.org/wiki?curid=1719228", "title": "Oumar Pouye", "text": "Carriera.\nNella stagione 2007-2008 ha disputato 4 partite in massima serie con il .\nPassato all', ha disputato due campionati in terza serie e uno in seconda serie con 33 presenze e 6 gol.\nNel 2011 torna al Metz, giocando 23 partite in seconda serie. Nel 2012 passa all', sempre in Ligue 2."}
{"id": "1719232", "revid": "253269", "url": "https://it.wikipedia.org/wiki?curid=1719232", "title": "Claude Miller", "text": ""}
{"id": "1719233", "revid": "204012", "url": "https://it.wikipedia.org/wiki?curid=1719233", "title": "Secchezza oculare", "text": ""}
{"id": "1719246", "revid": "453768", "url": "https://it.wikipedia.org/wiki?curid=1719246", "title": "Arrivano gli uomini", "text": "Arrivano gli uomini \u00e8 un album musicale del 1996 di Adriano Celentano.\n\"Cos\u00ec come sei\" \u00e8 scritta da Carlo Mazzoni, mentre \"Ti lascio vivere\" \u00e8 stata musicata da Mauro Spina che ha suonato la batteria. Nel brano \"Arrivano gli uomini\", con la partecipazione del Coro dei Piccoli Cantori di Milano.\nIl disco.\nIn questo disco, dopo l'insuccesso commerciale del precedente \"Quel punto\", Celentano inizia a curare con maggior impegno la selezione di un repertorio che andava urgentemente rinnovato. Il brano \"Cos\u00ec come sei\", primo singolo estratto, funziona molto bene in radio con un Celentano che ritrova la freschezza musicale dei bei tempi. Ma per la promozione dell'album, per la quale Adriano accetta diversi passaggi televisivi (per la prima volta ospite anche in programmi di una rete Fininvest-Mediaset), la scelta cade su alcuni brani tra i meno incisivi, come \"Solo da un quarto d'ora\" e la splendida e originale (ma poco compresa dal pubblico) \"Torno a settembre\". La \"title-track\" invece viene presentata da Celentano su Raiuno, nel corso di un intervento che precedeva la messa in onda del film di animazione Disney \"Bambi\". Malgrado queste premesse e un particolare impegno di Celentano nel promuovere il disco (che, come il predecessore, non viene stampato e distribuito in vinile) le vendite non raggiungono i risultati sperati, fermandosi alle 200.000 copie, poche specie se confrontate con quelle dei lavori pubblicati dall'artista dopo aver ritrovato il successo negli anni immediatamente a venire.\nTracce.\nCD 1996 LC 0989 - 2002 CLN 20412\nTracce dell'album 1996\nTracce dell'album del 2002"}
{"id": "1719248", "revid": "1318658", "url": "https://it.wikipedia.org/wiki?curid=1719248", "title": "S\u00e3o Francisco", "text": ""}
{"id": "1719253", "revid": "438678", "url": "https://it.wikipedia.org/wiki?curid=1719253", "title": "Ga\u00ebtan Bong", "text": "Biografia.\nBong \u00e8 il nipote di Jean-Claude Pagal, anch'egli calciatore, che disput\u00f2 i mondiali del 1990 con la nazionale camerunese.\nCarriera.\nClub.\nBong inizia la sua carriera in Francia, nel centro di formazione gestito dall'ex calciatore Yannick Stopyra prima di entrare nelle giovanili del Metz nel 2002.\nA partire dalla stagione 2004-2005 entra nella squadra B, militante nel Championnat de France amateur, disputando 13 partite. Grazie alle sue buone prestazioni con la squadra B, l'anno successivo Bong fa il suo debutto in prima squadra il 10 dicembre 2005 in una partita in trasferta contro il Sochaux terminata 1-1 nella quale Bong gioca da titolare, rimediando anche un cartellino giallo. Complessivamente nella stagione Bong totalizza 18 presenze con la squadra B e 3 con la prima squadra che retrocede in Ligue 2.\nAnche nella stagione successiva Bong si divide tra prima squadra e squadra B, dando un contributo alla promozione in Ligue 1 del Metz. Nella stagione 2007-2008, pur continuando a dividersi come nelle stagioni precedenti, le sue presenze in prima squadra aumentano fino a 11, tra cui diverse apparizioni in Coppa di Francia e Coupe de la Ligue.\nLa stagione successiva viene ceduto in prestito al Tours, dove gioca da titolare.\nNell'estate 2009 , dopo lunghe trattative, si trasferisce al Valenciennes, in Ligue 1. Dopo un inizio in panchina Bong si impone come titolare e a fine stagione totalizza 29 presenze e 2 reti. Il suo primo gol tra i professionisti lo segna il 20 gennaio 2010 in una vittoria per 2-0 contro il Boulogne.\nNel 2013 si trasferisce all'Olympiakos. Con la compagine greca vince il campionato. La stagione successiva viene messo fuori rosa. Nel gennaio 2015, il giocatore rescinde il contratto con i \"bianco-rossi\" e si accasa al Wigan, formazione militante nella seconda serie inglese.\nNazionale.\nNato in Camerun e cresciuto in Francia, Bong dispone sia della nazionalit\u00e0 camerunese sia la nazionalit\u00e0 francese.\nNell'agosto 2009 riceve la convocazione da parte della nazionale francese Under-21, allenata da Erick Mombaerts, per una partita contro la Polonia, facendo poi il suo debutto nella partita entrando in campo al minuto 59 al posto di Garry Bocaly.\nDopo essere stato osservato dall'allenatore del Camerun Paul Le Guen, Bong dichiara pubblicamente la sua disponibilit\u00e0 a cambiare nazionale. Nel mese di maggio 2010 viene inserito nella lista preliminare dei 30 giocatori del Camerun per i mondiali 2010, venendo poi incluso anche nella lista definitiva dei 23, ancor prima di ricevere l'approvazione da parte della FIFA per il cambio di nazionalit\u00e0.\nDopo l'approvazione da parte della FIFA, il 1\u00ba giugno 2010 fa il suo debutto con la nazionale camerunese in una sconfitta per 3-1 contro il Portogallo.\nStatistiche.\nPresenze e reti nei club.\n\"Statistiche aggiornate al 29 giugno 2019.\""}
{"id": "1719274", "revid": "767487", "url": "https://it.wikipedia.org/wiki?curid=1719274", "title": "Aparecida (Para\u00edba)", "text": "Aparecida \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa.\n\u00c8 la citt\u00e0 dove il poeta e drammaturgo Ariano Suassuna (1927-2014) ha passato la sua infanzia."}
{"id": "1719275", "revid": "599013", "url": "https://it.wikipedia.org/wiki?curid=1719275", "title": "Pierre Ebede", "text": ""}
{"id": "1719276", "revid": "110157", "url": "https://it.wikipedia.org/wiki?curid=1719276", "title": "Condado (Para\u00edba)", "text": "Condado \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa."}
{"id": "1719280", "revid": "767487", "url": "https://it.wikipedia.org/wiki?curid=1719280", "title": "Paulista (Para\u00edba)", "text": "Paulista \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa."}
{"id": "1719282", "revid": "119862461", "url": "https://it.wikipedia.org/wiki?curid=1719282", "title": "Pombal (Brasile)", "text": "Pombal \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa. \u00c8 stata fondata nel tardo Seicento, riconosciuta come \"vila\" gi\u00e0 nel 1766.\nStoria.\nNel tardo diciassettesimo secolo, intorno al 1696, il pioniere Teodosio De Ledo, dopo molte battaglie con gli indigeni, raggiunse il luogo nel quale si tramanda che venne fondato il primo nucleo abitato, sulla riva destra del fiume Pianc\u00f3. Fino a quel momento l'area era occupata dalle trib\u00f9 Cariri, Pegas e Panatis.\nLa citt\u00e0 ha ricevuto tre nomi. Inizialmente si \u00e8 chiamata Arraial de Piranhas (1696), quindi Nossa Senhora do Bom Sucesso (1719) e infine, con un Decreto Regio del 22 luglio 1766 fu riconosciuta come citt\u00e0 (\"\"vila\") con il nome di Pombal, in omaggio al Primo Ministro del Re del Portogallo Giuseppe I, Sebasti\u00e3o Jos\u00e9 de Carvalho e Melo marchese di Pombal.\nNel 1711, il re autorizz\u00f2 il Governatore, John Gama da Maia, alla creazione del tribunale distrettuale di Pianc\u00f3 (Pombal), il primo passo nella organizzazione giudiziaria del sert\u00e3o della Para\u00edba. Con la creazione di un tribunale distrettuale, molti provvedimenti furono presi a favore della popolazione, compreso l'obbligo di raccogliere i senza fissa dimora per il lavoro, la promozione verso la punizione di delinquenti, ecc.\nIl 24 gennaio 1721, ad Arraial inizi\u00f2 la costruzione della seconda chiesa, sotto il nome di Nostra Signora del Buon Successo, che sar\u00e0 poi chiamata la Chiesa di Nostra Signora del Rosario.\nIl 15 luglio 1829 venne istituita la prima agenzia per il servizio postale pubblico, regolamentato dalla Direzione Generale delle Poste dell'Impero.\nNel 1847 inizi\u00f2 la costruzione della vecchia prigione, che conserva ancora l'architettura originale ed era considerata dopo il suo completamento, la pi\u00f9 grande e pi\u00f9 sicura dello Stato. Oggi \u00e8 diventata la casa della cultura della citt\u00e0.\nNel 1860, inizi\u00f2 la costruzione del cimitero pubblico, con ricorso a risorse private, noto oggi col nome di Nostra Signora del Monte Carmelo.\nLa comarca di Pombal venne istituita nel 1831 e soppressa nel 1882 quindi ripristinata dalla Legge dello Stato n. 330 dell'11 novembre 1898 con sede a Catol\u00e9 do Rocha.\nNel 1919 inizi\u00f2 la costruzione del mercato pubblico nel centro della citt\u00e0, che fu completato solo nel 1942.\nLa comarca di Pombal \u00e8 di 2\u00ba livello, e comprende i comuni di Lagoa, Cajazeirinhas, S\u00e3o Domingos de Pombal e S\u00e3o Bentinho.\nPombal \u00e8 stata la prima \"Vila\"\" istituita nell'alto sert\u00e3o della Para\u00edba ed \u00e8 la quarta citt\u00e0 pi\u00f9 antica dell'intero Stato.\nGeografia fisica.\nLa citt\u00e0 \u00e8 inclusa nell'area geografica del semiarido brasiliano su definizione del Ministero per l'integrazione nazionale nel 2005. Questa categorizzazione tiene conto dell'indice pluviometrico, dell'indice di aridit\u00e0 e del rischio siccit\u00e0.\nMonumenti e luoghi d'interesse.\nCi sono diversi monumenti ed edifici storici, come la casa della cultura, nell'edificio della vecchia prigione, o la chiesa di Nostra Signora del Buon Successo e della Madonna del Rosario, e poi altri con valore anche solo simbolico, come Pra\u00e7a Centen\u00e1ria, la Coluna da Hora, il Cruzeiro, e il Coreto, dove oggi al piano di sotto \u00e8 un bar conosciuto come \"O Bar Centen\u00e1rio\", e al piano superiore vi \u00e8 un piccolo club chiamato AEUP (Associazione degli Studenti dell'Universit\u00e0 di Pombal).\nSociet\u00e0.\nFeste e manifestazioni.\nOgni anno si tengono due grandi feste. La Pombal Fest, nel mese di luglio, per commemorare l'anniversario della citt\u00e0, \u00e8 una sorta di carnevale fuori stagione. La Festa del Rosario, nelle prime settimane di ottobre, si estende quasi fino al giorno che in Brasile dedicato ai bambini.\nCultura.\nIstruzione.\nUniversit\u00e0.\nDal 2006 la popolazione di Pombal ha richiesto la creazione di universit\u00e0 nella citt\u00e0. Dall'inizio del 2007 l'Universit\u00e0 federale di Campina Grande UFCG opera in citt\u00e0 con i corsi di Ingegneria ambientale, Ingegneria degli alimenti e Agronomia. Dal 2010 c'\u00e8 anche un campus nel quartiere Pereiras. I servizi includono 18 edifici e una vasta area del territorio che ne fanno gi\u00e0 il secondo pi\u00f9 grande campus universitario nello Stato della Para\u00edba. Dal 2011/2012 sono diventati operativi anche i corsi di: Informatica, Ingegneria civile, Chimica industriale, Gestione ambientale e Architettura e Urbanistica.\nMedia.\nRadio.\nIn citt\u00e0 ci sono quattro stazioni radio: Radio Liberdade (96 fm), Radio Maringa (98 fm), Radio Comunitaria op\u00e7\u00e3o (104 fm), Radio Bonsucesso cat\u00f3lica (1\u00a0180 kHz).\nOltre alla musica di tutti i tipi, le radio servono per informare sulle notizie pi\u00f9 importanti della citt\u00e0 e per rendere pubbliche le denunce su abusi, atti di vandalismo, corruzione e fenomeni di criminalit\u00e0 in genere."}
{"id": "1719283", "revid": "438678", "url": "https://it.wikipedia.org/wiki?curid=1719283", "title": "Persone apparse su Playmen (1967-1970)", "text": ""}
{"id": "1719284", "revid": "287204", "url": "https://it.wikipedia.org/wiki?curid=1719284", "title": "Santa Cruz (Para\u00edba)", "text": "Santa Cruz \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa."}
{"id": "1719287", "revid": "3115", "url": "https://it.wikipedia.org/wiki?curid=1719287", "title": "Claude Berri", "text": "Biografia.\nNato da famiglia ebrea aschenazita, padre pellicciaio polacco e madre rumena, per un po' segu\u00ec l'attivit\u00e0 di famiglia, poi cominci\u00f2 a studiare recitazione. Intrapresa l'attivit\u00e0 di attore cambi\u00f2 il suo cognome in Berri. \nParallelamente alle prime esperienze recitative in teatro cominci\u00f2 la sua attivit\u00e0 di regista. Nel 1962 gir\u00f2 il cortometraggio \"Le poulet\" che usc\u00ec tre anni pi\u00f9 tardi ottenendo nel 1966 l'Oscar al miglior cortometraggio.\nIn cinquanta anni di attivit\u00e0 diresse, sceneggi\u00f2 e produsse molti film, tra i quali si annoverano alcuni tra i maggiori successi al botteghino francesi. Tra le sue opere si ricordano i due film \"Jean de Florette\" e \"Manon delle sorgenti\" (\"Manon des sources\") usciti nel 1986, prima e seconda parte di una storia tratta dal romanzo \"L'acqua delle colline\" (\"L'eau des collines\") di Marcel Pagnol.\nNel 2009 mor\u00ec poco dopo aver iniziato le riprese del film \"Tr\u00e9sor\". Questo fu poi completato da Fran\u00e7ois Dupeyron che gi\u00e0 lo affiancava nella lavorazione essendo il regista menomato gi\u00e0 dal 2006 quando fu colpito da ictus.\nVita privata.\nLa prima moglie Anne-Marie Rassam, produttrice, affetta da mania depressiva, si suicid\u00f2 nel 1997. Il figlio, Julien Rassam, attore, nel 2000 a soli 32 anni rimase paraplegico dopo essere caduto dal terzo piano di un hotel in circostanze poco chiare. Gi\u00e0 vittima di depressione in precedenza, si suicid\u00f2 due anni pi\u00f9 tardi. Episodi questi che segnarono profondamente gli ultimi anni di Berri.\nDalla prima moglie ebbe un secondo figlio, Thomas Langmann, produttore, mentre dalla seconda moglie, la costumista Sylvie Gautrelet, ebbe il suo terzo figlio Darius nel 1987. In seguito ebbe come compagna Nathalie Rheims, scrittrice e produttrice, sorella della famosa fotografa Bettina Rheims."}
{"id": "1719289", "revid": "287204", "url": "https://it.wikipedia.org/wiki?curid=1719289", "title": "S\u00e3o Francisco (Para\u00edba)", "text": "S\u00e3o Francisco \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa."}
{"id": "1719290", "revid": "767487", "url": "https://it.wikipedia.org/wiki?curid=1719290", "title": "Yvon Pouliquen", "text": "Il 6 settembre 2010 ha assunto la guida del Grenoble Foot 38 in sostituzione di Mehmed Ba\u017edarevi\u0107."}
{"id": "1719291", "revid": "670104", "url": "https://it.wikipedia.org/wiki?curid=1719291", "title": "Niklas Sundblad", "text": "Carriera.\nClub.\n\u00c8 alto 187\u00a0cm per 93\u00a0kg di peso. Ha esordito nella stagione 1990-1991 con l'AIK Stoccolma nell'Elitserien, collezionando 39 presenze e 1 gol. Dopo tre stagioni Sundblad nel 1993 pass\u00f2 nella American Hockey League con la maglia dei Saint John Flames, formazione affiliata ai Calgary Flames. Nel corso della stagione 1995-1996 esord\u00ec in National Hockey League disputando due incontri per i Flames.\nSuccessivamente pass\u00f2 nella SM-Liiga in Finlandia con il TPS Turku, conquistando nel 1997 il titolo continentale dell'European Hockey League. Nel 1998 ritorn\u00f2 in patria con i Malm\u00f6 Redhawks, squadra dell'Elitserien, mentre nel 2000 si trasfer\u00ec in Germania della Deutsche Eishockey Liga. Nella stagione 2001-2002 vinse il titolo nazionale con la maglia dei K\u00f6lner Haie.\nDopo un altro anno trascorso al Malm\u00f6 Sundblad ritorn\u00f2 in Germania conquistando il titolo della 2. Eishockey-Bundesliga e la promozione in DEL con i F\u00fcchse Duisburg. Nel 2006 approd\u00f2 in Italia, con la maglia dell'Hockey Club Alleghe, dove raccolse in due stagioni 87 punti in 83 presenze.\nNella primavera del 2008 visse una breve esperienza in Giappone con i Nippon Paper Cranes, formazione della Asia League Ice Hockey. All'inizio della stagione 2008-09 torn\u00f2 in Svezia giocando alcuni incontri con l'AIK prima di ritirarsi dall'attivit\u00e0 agonistica.\nNazionale.\nSundblad disput\u00f2 con la selezione svedese Under-18 due edizioni del campionato europeo, vincendo l'oro nell'edizione del 1990. Con la nazionale Under-20 conquist\u00f2 invece due argenti nelle rassegne iridate del 1992 e del 1993. Vest\u00ec anche la maglia della nazionale maggiore conquistando un argento nel campionato mondiale del 1997.\nAllenatore.\nDal 2009 fino al 2013 svolge il ruolo di assistente allenatore per i K\u00f6lner Haie. Nel 2013 entr\u00f2 a far parte dello staff della nazionale tedesca, oltre a diventare capo allenatore dell'ERC Ingolstadt, squadra che port\u00f2 al successo nella stagione 2013-14."}
{"id": "1719292", "revid": "110157", "url": "https://it.wikipedia.org/wiki?curid=1719292", "title": "Malta (Brasile)", "text": "Malta \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa."}
{"id": "1719296", "revid": "110157", "url": "https://it.wikipedia.org/wiki?curid=1719296", "title": "Sousa", "text": "Sousa \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Sousa.\nLa citt\u00e0 \u00e8 nota perch\u00e9 nelle sue vicinanze vi \u00e8 un complesso archeologico denominato \"Valle dei dinosauri\", un paradiso per gli appassionati di paleontologia."}
{"id": "1719297", "revid": "123903100", "url": "https://it.wikipedia.org/wiki?curid=1719297", "title": "Coline Serreau", "text": "Nel suo Paese natale \u00e8 uno dei registi pi\u00f9 acclamati e pi\u00f9 popolari.\nBiografia.\nFiglia della scrittrice Genevi\u00e8ve Serreau e del regista Jean-Marie Serreau, studia letteratura, musica, danza classica e moderna; frequenta il conservatorio di Parigi e la scuola di circo e di trapezio della famiglia Fratellini.\nAttratta dal teatro, nel 1968 entra all'\u00c9cole nationale sup\u00e9rieure des arts et techniques du th\u00e9\u00e2tre (conosciuta come Scuola di rue Blanche) e si perfeziona alla Com\u00e9die-Fran\u00e7aise nel 1969. Si orienta verso la scrittura per il cinema e il teatro, alla regia di teatro, di cinema e d'opera. \nNel 1977 conosce un grande successo di critica con il suo secondo film, \"Perch\u00e9 no?\", interpretato da Sami Frey, Mario Gonzales e Christine Murillo, storia di un triangolo amoroso composto da due uomini che vivono in coppia con la loro compagna comune. \nNel 1985, il suo film \"Tre uomini e una culla\", con Andr\u00e9 Dussollier, Roland Giraud, Michel Boujenah, conosce un successo enorme con pi\u00f9 di 12 milioni d'entrate, uno dei record del cinema francese, confermato anche dal C\u00e9sar per il miglior film e per il miglior attore non protagonista a Michel Boujenah. Seguono \"Romuald &amp; Juliette\", \"La crisi!\" (Premio C\u00e9sar per la migliore sceneggiatura), \"Il pianeta verde\" (una cocente critica dell'umanit\u00e0), \"Chaos\" (2001), \"18 ans apr\u00e8s\", \"Saint-Jacques... La Mecque\" e \"Solutions locales pour un d\u00e9sordre global\" (2010).\nHa inoltre scritto, interpretato e diretto la regia di opere liriche e teatrali."}
{"id": "1719298", "revid": "1494169", "url": "https://it.wikipedia.org/wiki?curid=1719298", "title": "Clairault", "text": ""}
{"id": "1719301", "revid": "197508", "url": "https://it.wikipedia.org/wiki?curid=1719301", "title": "LPPM", "text": ""}
{"id": "1719305", "revid": "438678", "url": "https://it.wikipedia.org/wiki?curid=1719305", "title": "L'ussaro sul tetto (film)", "text": "L'ussaro sul tetto \u00e8 un film del 1995 diretto da Jean-Paul Rappeneau, tratto dall'omonimo romanzo del 1951 di Jean Giono.\nTrama.\nNel 1832 molti carbonari italiani si sono rifugiati in Provenza, che viene devastata da un'epidemia di colera. Agenti austriaci uccidono uno di loro, e la moglie fa in tempo ad avvertire il loro amico, Angelo Pardi, perch\u00e9 fugga. Angelo si mette in contatto con Paolo Maggionari, amico d'infanzia e carbonaro, ma questi \u00e8 ormai un traditore e cerca di ucciderlo, ma Angelo riesce ancora a fuggire.\nNel paese di Manosque incontra un medico che gli mostra come trattare i malati di colera, strofinandoli vigorosamente su tutto il corpo con l'alcool. Un gruppo di persone lo accusa di favorire l'epidemia inquinando i pozzi, e ancora una volta \u00e8 costretto a fuggire. Si rifugia in una dimora nobiliare ed \u00e8 scoperto dalla proprietaria, la giovane contessa Pauline de Th\u00e9us, che gli garantisce ospitalit\u00e0. La mattina dopo, partita la contessa, Angelo incontra, sulle colline fuori Manosque, Giuseppe, che gli affida il denaro raccolto per i carbonari di Milano.\nIncontrata nuovamente Pauline, Angelo l'accompagna al suo castello di Th\u00e9us, dove \u00e8 attesa dal marito, ma vengono a sapere che questi \u00e8 tornato a Manosque per cercarla. Pauline lascia Angelo per raggiungerlo, ma viene arrestata dalla gendarmeria che la ricovera in un lazzaretto. Angelo riesce a liberarla, e insieme riprendono il cammino verso il castello. Fermatisi a passare la notte in una villetta abbandonata, Pauline racconta come ha conosciuto il marito, che ha quarant'anni pi\u00f9 di lei. A quel punto, Pauline ha una crisi dovuta al colera e sviene. Angelo le salva la vita strofinandola con l'alcool. La mattina, ristabilita, Pauline e Angelo riprendono la strada per il castello, dove l'attende il conte Laurent de Th\u00e9us. Angelo li lascia e torna in Italia.\nDue anni dopo Pauline, che ha pi\u00f9 volte scritto ad Angelo senza ottenere risposta, riceve finalmente una sua lettera. La legge, camminando nel parco del castello, osservata dalla finestra dal marito che sa come i due siano innamorati. Pauline guarda verso le Alpi, oltre le quali si trova ancora Angelo.\nLa critica.\n\u00ab\"L'ussaro sul tetto\" soffre a tratti sia per la prevedibilit\u00e0 degli eventi quanto per l'interpretazione troppo timida del protagonista Olivier Martinez, sovrastato dalla personalit\u00e0 di Juliette Binoche nella parte di Pauline\u00bb.\n\u00abRegista di pochi film e di molto talento, Rappeneau ha visto la storia come una situazione alla Marivaux immessa in un contesto apocalittico. L'ha raccontata col ritmo di un grande feuilleton romanzesco, inquadrando il paesaggio provenzale in stupendi \"campi larghi\", pieni d'aria e di energia [...] Juliette Binoche \u00e8 la Pauline ideale; quanto a Olivier Martinez (che raccoglie una parte destinata, volta a volta, a G\u00e9rard Philipe e Alain Delon), non solo \u00e8 vergognosamente giovane e bello, ma centra il giusto equilibrio di fascino e goffaggine, arroganza e pudore.\n\u00abTratto dal romanzo di Jean Giono pubblicato da Guanda, celebre per essere \"il film pi\u00f9 costoso nella storia del cinema francese\", \"L'ussaro sul tetto\" \u00e8 fatto benissimo: buona interpretazione di Olivier Martinez, di Juliette Binoche, dei molti attori che appaiono in piccole parti [...] Tutto perfetto o quasi: ma senza vera necessit\u00e0, senza cuore, e pu\u00f2 capitare che il film non sembri interessante, che allo spettatore non importi nulla o quasi di quanto accade sullo schermo\u00bb."}
{"id": "1719307", "revid": "599013", "url": "https://it.wikipedia.org/wiki?curid=1719307", "title": "Nikola Pokriva\u010d", "text": "Caratteristiche tecniche.\n\u00c8 utilizzato come centrocampista difensivo o anche da esterno sinistro, di centrocampo o di difesa, reparto in cui pu\u00f2 anche disporsi da centrale.\nCarriera.\nClub.\nCresce nelle giovanili della squadra della sua citt\u00e0 natale, l'NK \u010cakovec, prima di entrare in quelle del Varteks Varazdin nei primi anni 2000, mentre nella stagione 2004-05 debutta in prima squadra, nel match di campionato contro l'NK Zadar il 7 agosto 2004. Diventa titolare nel corso dell'anno 2005, rendendosi utile per il Varteks anche durante l'estate nel corso dell'Intertoto, cos\u00ec come l'anno successivo in Coppa UEFA. Nel 2006, inoltre, gioca andata e ritorno della finale di Coppa di Croazia, persa a causa dei gol in trasferta contro l'NK Rijeka, dopo un totale di 5-5.\nLe sue notevoli prestazioni in maglia Varteks accendono l'interesse della , che lo preleva durante la pausa invernale della stagione 2006-2007: non impiega molto tempo per imporsi come titolare. Riesce anche a conquistare l'accoppiata Campionato-Coppa con la squadra della capitale. Gioca anche i preliminari di UEFA Champions League, nonch\u00e9 la Coppa UEFA, totalizzando 10 presenze complessive in ambedue le competizioni.\nIl 30 gennaio 2008, Nikola va in Ligue 1 con il , firmando un contratto fino al 2012. Debutta il 23 febbraio contro il Paris Saint-Germain, giocando tutti i 90 minuti del pareggio 1-1. Continua ad apparire regolarmente con la squadra del principato; viene anche espulso durante la fase finale di gara nella partita del 19 aprile in casa del .\nNazionale.\nPokrivac ha rappresentato il suo paese di nascita in Under-17, Under-19 ed Under-21, con un totale di 39 presenze nelle nazionali giovanili croate, dal 2001 al 2006.\nIl 5 maggio 2008 riceve la sua prima convocazione con la Nazionale maggiore, venendo inserito dal ct Slaven Bili\u0107 nella lista dei 23 giocatori per l'imminente in Austria e Svizzera; viene a conoscenza della sua convocazione navigando su Internet. Esordisce nel corso dell'amichevole svoltasi il 24 maggio 2008 a Fiume contro la , subentrando dopo un'ora di gioco a Niko Kova\u010d. \u00c8 sceso in campo anche nel corso di Euro 2008 per giocare la partita contro la , ininfluente ai fini della qualificazione ai quarti di finale."}
{"id": "1719310", "revid": "767487", "url": "https://it.wikipedia.org/wiki?curid=1719310", "title": "Vincent Muratori", "text": ""}
{"id": "1719314", "revid": "599013", "url": "https://it.wikipedia.org/wiki?curid=1719314", "title": "Michael Jacobsen", "text": "Carriera.\nEsordisce nella OHL con i Belleville Bulls (56 presenze e 7 gol) per 4 stagioni.\nNella stagione 2000-2001 gioca nei Sudbury Wolves (5 presenze), negli Owen Sound Attack (57 presenze e 8 gol), nella ECHL con i Pensacola Ice Pilots (3 presenze) e infine nella UHL con i Missouri River Otters (3 presenze).\nSuccessivamente gioca 4 stagioni nella Canadian Interuniversity Sport (CIS) con i Lakehead University (30 presenze e 7 gol).\nNel 2006 \u00e8 approdato in Italia, con la maglia dell'Alleghe Hockey dove colleziona 32 presenze e 2 gol. Conclude la propria carriera con due stagioni disputate presso i Belfast Giants in Elite Ice Hockey League."}
{"id": "1719316", "revid": "1543377", "url": "https://it.wikipedia.org/wiki?curid=1719316", "title": "Malaury Martin", "text": "Carriera.\nClub.\nGli esordi in patria.\nMartin ha cominciato la carriera con la maglia del Monaco. Ha esordito nella Ligue 1 il 12 gennaio 2008, sostituendo Lucas Bernardi nella vittoria per 1-0 sul Lorient. Nella stessa stagione, ha totalizzato 8 presenze in squadra, 7 delle quali in campionato e una nella Coupe de France.\nLa stagione successiva ha giocato nel N\u00eemes, con la formula del prestito. Ha debuttato nella Ligue 2 il 12 settembre 2008, nella sconfitta casalinga contro il Tours, col punteggio di 0-1. Dopo 14 presenze nella serie cadetta e 2 nella Coupe de la Ligue, Martin \u00e8 tornato al Monaco, dove non \u00e8 stato pi\u00f9 impiegato in incontri ufficiali.\nL'approdo in Inghilterra.\nMartin ha sostenuto un provino con gli inglesi del Blackpool, prima di firmare un contratto annuale con il club. Il giocatore \u00e8 arrivato a parametro zero. Non ha disputato alcun incontro ufficiale per i \"Tangerines\", lasciando cos\u00ec il club a fine stagione.\nNell'estate 2011, ha sostenuto quindi un provino con il Middlesbrough ed \u00e8 diventato il primo calciatore ingaggiato dal \"Boro\" nel corso di quella stagione. Ha debuttato in squadra il 13 agosto 2011, subentrando a Barry Robson nella vittoria per 0-1 sul campo del Leeds, in una sfida valida per la Football League Championship 2011-2012. Il 21 agosto successivo, ha realizzato un gol nella vittoria per 3-1 sul Birmingham City, rete che \u00e8 diventata la sua prima marcatura nel calcio professionistico. A fine stagione, si \u00e8 svincolato dal club. Poco dopo, Martin ha sostenuto un provino con il Barnsley, che non lo ha portato ad ottenere un contratto.\nLosanna.\nA febbraio 2013, \u00e8 stato ingaggiato dagli svizzeri del Losanna, a cui si \u00e8 legato con un contratto valido fino al termine della stagione in corso. Ha debuttato in squadra il 3 marzo, schierato titolare nel pareggio a reti inviolate contro il Grasshopper. Il 3 maggio ha realizzato l'unica rete in squadra, nel pareggio per 1-1 contro lo Zurigo. A fine stagione, si \u00e8 ritrovato svincolato.\nSandnes Ulf.\nA febbraio 2014, si \u00e8 aggregato ai norvegesi del Sandnes Ulf per sostenere un provino. Il 24 febbraio, ha firmato ufficialmente un contratto biennale con il club. Ha esordito nell'Eliteserien il 30 marzo 2014, schierato titolare nel pareggio per 1-1 contro l'Odd. Il 27 aprile, ha subito la rottura del legamento nel corso della sfida persa per 1-3 contro il Molde, infortunio che gli ha fatto concludere la stagione anzitempo. Nel frattempo, il Sandnes Ulf \u00e8 retrocesso in 1. divisjon al termine dell'annata.\n\u00c8 tornato a calcare i campi da gioco in partite ufficiali in data 6 aprile 2015, schierato titolare nel pareggio per 2-2 contro lo Jerv: nel corso della stessa gara, ha segnato la prima rete con questa maglia. Il 29 luglio successivo, il Sandnes Ulf ha comunicato sul suo profilo \"Twitter\" ufficiale che Martin aveva rescisso il contratto che lo legava al club.\nLillestr\u00f8m.\nIl 1\u00ba agosto 2015 \u00e8 passato ufficialmente al Lillestr\u00f8m, firmando un contratto valido per il successivo anno e mezzo: ha scelto il numero 8. Ha esordito in squadra il 9 agosto successivo, schierato titolare nella sconfitta interna per 0-5 contro il Rosenborg. Il 21 agosto ha trovato la prima rete, con cui ha sancito il successo per 1-0 sul Troms\u00f8. Si \u00e8 svincolato al termine del campionato 2016.\nHearts.\nLibero da vincoli contrattuali, in data 17 gennaio 2017 ha firmato un contratto valido per i successivi tre anni e mezzo con gli scozzesi degli Hearts.\nPalermo.\nRescisso consensualmente il contratto che lo legava agli Hearts, il 12 agosto 2019 si aggrega al ritiro del nuovo Palermo presso la localit\u00e0 madonita di Petralia Sottana. Superato il periodo di prova con esito positivo, viene tesserato ufficialmente il 25 agosto successivo, nel giorno del suo compleanno. La settimana seguente, il 1\u00ba settembre, debutta in campionato, nella vittoria di misura contro il . Il primo gol, invece arriva il 3 novembre 2019, nell'ampia vittoria contro il per 6-0.\nIl 9 novembre 2020 indossa la fascia da capitano in occasione del Derby di Sicilia, complici le assenze di Santana e Crivello.\nNazionale.\nMartin ha rappresentato la Francia a livello Under-17, Under-18, Under-19 e Under-21, formazioni di cui \u00e8 stato anche capitano.\nStatistiche.\nPresenze e reti nei club.\n\"Statistiche aggiornate al 17 ottobre 2021.\""}
{"id": "1719317", "revid": "767487", "url": "https://it.wikipedia.org/wiki?curid=1719317", "title": "Bon Voyage (film 2003)", "text": "Bon Voyage \u00e8 un film del 2003 diretto da Jean-Paul Rappeneau.\nTrama.\nParigi, primavera del 1940, la star del cinema Viviane Denvert chiama disperata il giovane scrittore Fr\u00e9d\u00e9ric Auger, suo ex amante, per aiutarla a nascondere il cadavere del suo attuale amante morto accidentalmente in casa sua. Il giovane accetta e carica il corpo nella sua auto ma a causa di un incidente viene scoperto e arrestato dalla polizia. Nonostante l'avvocato gli riveli che la morte \u00e8 stata causata da un colpo di arma da fuoco Fr\u00e9d\u00e9ric non fa il nome di Viviane.\nAlcuni mesi dopo, in occasione dell'arrivo dei nazisti a Parigi, le carceri vengono evacuate e Fr\u00e9d\u00e9ric riesce a fuggire con Raoul e decide di recarsi a Bourdeaux dove conta di ritrovare Viviane.\nSul treno per Bordeaux i due conoscono Camille, giovane studentessa che viaggia in compagnia del professor Kopolski, la coppia sta cercando di non fare cadere nelle mani dei tedeschi l'acqua pesante in loro possesso e per questo contano di trovare una nave in partenza proprio da Bordeaux. \nNella citt\u00e0 per\u00f2 regna il caos e il professore non riesce ad ottenere il permesso di partire per l'Inghilterra. Camille, resasi conto che Fr\u00e9d\u00e9ric conosce Viviane, la quale \u00e8 diventata amante del primo ministro Beaufort, gli chiede di avvicinarsi al primo ministro per ottenere l'autorizzazione che consenta di portare lontano dai tedeschi l'acqua pesante.\nFr\u00e9d\u00e9ric riesce ad unirsi ad un pranzo con Viviane e il primo ministro ma viene riconosciuto da un altro ospite dell'albergo come l'assassino dello zio ed \u00e8 costretto a fuggire.\nNel frattempo nell'hotel in cui alloggiano i due ragazzi la proprietaria Madame Arbesault ha preso in simpatia Camille e cerca di aiutarla con degli inglesi incrociati per caso.\nViviane, indecisa su cosa fare e con chi fuggire, prima si fa accompagnare dall'autista del primo ministro all'albergo. Su quella macchina viaggia il Generale De Gaulle al quale l'attrice augura \"Bon Voyage\", in seguito chiede al giornalista svizzero Alex Winkler di accompagnarla da\nFr\u00e9d\u00e9ric, vorrebbe infatti partire con lui alla volta di Nizza dove si sta recando la maggior parte degli sfollati. \nFr\u00e9d\u00e9ric decide di restare quindi Raoul parte con Camille e il professore verso la spiaggia di Soulac per imbarcarsi. Nel frattempo madame Arbesault scopre che il giornalista \u00e8 in realt\u00e0 una spia dei nazisti. Alex, nonostante uno scontro con il ragazzo riesce ad allontanarsi accompagnato da Viviane che era salita sulla sua auto.\nDurante il tragitto il mezzo viene fermato dalla polizia e in uno scontro a fuoco Raoul viene ferito ma sopraggiunge Fr\u00e9d\u00e9ric e i due riescono a neutralizzare i tedeschi.\nDopo aver lasciato Raoul in un convento di giovani suore il gruppo raggiunge la spiaggia. L'acqua pesante e il professore vengono caricati a bordo e Camille deve salutare il giovane scrittore che ormai non ha pi\u00f9 motivo di restare in Francia. Ha per\u00f2 in mano il suo manoscritto.\nViviane nel frattempo \u00e8 ancora in compagnia di Alex che l'ha convinta a tornare a Parigi e non andare pi\u00f9 a Nizza. Quando ad un posto di blocco si rende conto che \u00e8 amico dei tedeschi vorrebbe allontanarsi ma alla fine continua il viaggio con lui.\nTrascorrono due anni, Fr\u00e9d\u00e9ric torna nella Parigi occupata e si incontra con Camille, che pur continuando gli studi fa ormai parte della resistenza. La Gestapo arriva nel ristorante per fare dei controlli quindi i due giovani fuggono. Trovano rifugio in un cinema dove si baciano. Il film che viene proiettato vede come protagonista Viviane ma il ragazzo torna a baciare la ragazza."}
{"id": "1719318", "revid": "599013", "url": "https://it.wikipedia.org/wiki?curid=1719318", "title": "St\u00e9phane Ruffier", "text": "Carriera.\nClub.\nCresciuto nelle giovanili del , il 1\u00ba luglio 2005 Ruffier venne aggregato alla prima squadra e il giorno seguente venne mandato in prestito all' in Championnat National (3\u00aa divisione francese di calcio).\nMonaco.\nIl 30 giugno 2006, dopo aver raccolto 38 presenze ed aver subito 41 reti con la maglia dell'Aviron Bayonnais, torn\u00f2 al Monaco in cui milit\u00f2 per 5 stagioni.\nSaint-\u00c9tienne.\nL'11 luglio 2011, a seguito della clamorosa retrocessione del Monaco in Ligue 2, si trasfer\u00ec al per una cifra intorno agli 8 milioni di euro. Rifiut\u00f2 un'offerta proveniente dal che non gli avrebbe offerto lo stesso spazio che gli sarebbe stato offerto dalla squadra biancoverde. Il 4 gennaio 2021, dopo aver difeso i pali della porta biancoverde per 10 stagioni, la dirigenza, a causa del procedimento disciplinare a suo carico dopo screzi avvenuti con la societ\u00e0 stessa, comunica con rammarico all'estremo difensore la decisione di rescindere anticipatamente il proprio contratto in scadenza il prossimo 30 giugno 2021.\nDopo il ritiro.\nIl 13 gennaio 2021 firma con Aviron Bayonnais Football Club, squadra nella quale \u00e8 cresciuto, come educatore dell'accademia portieri della squadra, ponendo cosi fine alla sua carriera di calciatore. \nStatistiche.\nPresenze e reti nei club.\n\"Statistiche aggiornate al 7 aprile 2020.\""}
{"id": "1719322", "revid": "55264", "url": "https://it.wikipedia.org/wiki?curid=1719322", "title": "Clairaut", "text": ""}
{"id": "1719324", "revid": "767487", "url": "https://it.wikipedia.org/wiki?curid=1719324", "title": "Sulle mie labbra", "text": "Sulle mie labbra (\"Sur mes l\u00e8vres\") \u00e8 un film del 2001 diretto da Jacques Audiard, scritto assieme a Tonino Benacquista. Il film \u00e8 interpretato da Vincent Cassel (Paul), un ex detenuto in libert\u00e0 vigilata, e Emmanuelle Devos (Carla), una ragazza parzialmente sorda che sa leggere le labbra.\nTrama.\nCarla \u00e8 una ragazza sorda che, grazie all'uso di apparecchi acustici e aiutandosi con la lettura delle labbra, riesce a sentire. \u00c8 l'unica impiegata in una grande impresa di costruzioni, dove viene trattata con sufficienza e derisa, se non addirittura sfruttata, da molti colleghi. Conduce un'esistenza piuttosto solitaria e monotona, vivendo con frustrazione tanto la situazione lavorativa (non essendo priva di ambizione) quanto quella affettiva, costretta a confrontarsi con la movimentata vita sentimentale delle sue amiche. Ad un certo punto in ufficio le viene affiancato un assistente, Paul, un ex carcerato in cerca di riabilitazione sociale. Da questo momento in poi quella che poteva apparire come una storia di carattere esistenziale e sociale, si trasforma in un film d'azione dai ritmi incalzanti e in una storia d'amore fuori dagli schemi, dove la disabilit\u00e0 di Carla (e la sua capacit\u00e0 di leggere le parole sulle labbra delle persone) si trasforma da handicap a elemento essenziale per mettere a segno un clamoroso furto di denaro che cambier\u00e0 le loro vite."}
{"id": "1719328", "revid": "62004", "url": "https://it.wikipedia.org/wiki?curid=1719328", "title": "Ignacio Mar\u00eda Gonz\u00e1lez", "text": ""}
{"id": "1719329", "revid": "848247", "url": "https://it.wikipedia.org/wiki?curid=1719329", "title": "Iller (fiume)", "text": "Il fiume Iller (antico nome latino: \"Ilargus\") \u00e8 un fiume tedesco che scorre in Baviera e confluisce nel Danubio alla sua destra orografica.\nLe sue fonti si trovano a circa 2000\u00a0m s.l.m. nelle Alpi, al confine tra Austria e Germania. Vicino a Oberstdorf, a 783\u00a0m s.l.m., si riuniscono tre piccoli fiumi, Breitach, Stillach e Trettach. \u00c8 a partire da questo punto che il fiume prende il nome di Iller. Da qui scorre poi verso nord attraversando Sonthofen, Immenstadt e Kempten. \nTra Lautrach (presso Memmingen) e Ulma traccia il confine tra la Baviera e il Baden-W\u00fcrttemberg per circa 50 chilometri. Presso Ulma, l'Iller sfocia nel Danubio a 470 metri d'altezza.\nCon una portata di 90\u00a0m\u00b3/s l'Iller \u00e8 il settimo fiume della Baviera.\nTra i principali affluenti vi sono il Rottach (lungh.: 14\u00a0km; foce presso Rottachm\u00fchle), l'Ostrach (20\u00a0km; presso Sonthofen), lo Starzlachklamm, il Kostanzer Ach (emissario del Grosse See), Durach, Aitrach (principale affluente di sinistra dell'Iller, \u00e8 lungo 14\u00a0km) e il Memminger Ach.\nUna pista ciclabile segue il corso del fiume, molto frequentato per praticare il rafting o per il trekking.\nL'acqua viene usata a scopi idrolettrici da otto centrali per una potenza complessiva di 51\u00a0MW (1998)."}
{"id": "1719330", "revid": "261054", "url": "https://it.wikipedia.org/wiki?curid=1719330", "title": "Brace height", "text": ""}
{"id": "1719331", "revid": "1543377", "url": "https://it.wikipedia.org/wiki?curid=1719331", "title": "Dileptoni", "text": "I dileptoni sono coppie correlate di leptoni e antileptoni che di solito vengono indicate nel seguente modo: formula_1.Si ha cos\u00ec rispettivamente: formula_2 , formula_3 oppure formula_4; dove formula_5, formula_6 e formula_7 sono i leptoni: elettrone, muone e tauone."}
{"id": "1719332", "revid": "438678", "url": "https://it.wikipedia.org/wiki?curid=1719332", "title": "Sciampiste &amp; Co.", "text": "Sciampiste &amp; Co. (\"V\u00e9nus beaut\u00e9 [Institut]\") \u00e8 un film del 1999 diretto da Tonie Marshall.\nTrama.\nAng\u00e8le \u00e8 una estetista che lavora assieme a Marie e Sam al \"Venus Beaut\u00e9\", un salone di bellezza diretto da Nadine. Lei, delusa dagli uomini, non crede pi\u00f9 all'amore, fino a quando non incrocia Antoine per caso alla stazione.\nAccoglienza.\nGrande successo cinematografico, grazie soprattutto al passaparola del pubblico, si \u00e8 rivelato anche trionfatore ai premi C\u00e9sar, guadagnandosi 4 dei premi principali: film, regia, sceneggiatura e promessa femminile.\nDato il grande successo del film, nel 2005 venne creata una serie televisiva, intitolata \"V\u00e9nus et Apollon\", che, pur non riprendendo gli stessi personaggi, affronta comunque le dinamiche che ruotano attorno ad un salone di bellezza, la cui proprietaria vorrebbe acquisire anche una clientela maschile."}
{"id": "1719334", "revid": "123904037", "url": "https://it.wikipedia.org/wiki?curid=1719334", "title": "Alla conquista del West", "text": "Alla conquista del West (\"How the West Was Won\") \u00e8 una serie televisiva statunitense western andata in onda sulla ABC tra il 1976 e il 1979. In Italia \u00e8 andata in onda, per la prima volta, su Rai Due a partire dal 13 ottobre 1979.\nIspirata dal film del 1962 \"La conquista del West\", la serie vede tra gli interpreti la presenza di James Arness, Fionnula Flanagan e Bruce Boxleitner.\nDopo un episodio pilota trasmesso il 19 gennaio 1976, furono prodotti un film e tre stagioni per un totale di 25 episodi.\nMentre il film pilota, inizialmente trasmesso in TV con il titolo \"The Macahans\", e le prime due stagioni presentano una trama serializzata, formando un unico arco narrativo, la terza \u00e8 composta da episodi autoconclusivi e non collegati agli altri.\nTrama.\nAlla vigilia della guerra di Secessione, la famiglia Macahan vive del lavoro nei campi presso la propria fattoria in Virginia: Timothy Macahan, sua moglie Kate e i quattro figli Luke, Lara, Josh e Jessie. Il ritorno a casa dopo diversi anni del fratello di Timothy, Zebulon \"Zeb\" Macahan, cacciatore, scout dell'esercito e avventuriero del West, fa rinascere in quest'ultimo il desiderio di mettersi in viaggio e andare a fare il pioniere in Oregon, sogno giovanile accantonato con il matrimonio. Il fascino e la suggestione dell'avventura, unitamente all'incombere della guerra, spingono tutta la famiglia a decidere di partire per l'Ovest, potendo contare sulla guida e l'esperienza di Zeb.\nQuando i Macahan hanno gi\u00e0 raggiunto i territori del Nebraska vengono a sapere da una pattuglia dell'esercito che il conflitto \u00e8 scoppiato con gravi scontri a Bull Run, la contea da cui provenivano, e Timothy, preoccupato per i vecchi genitori che non avevano voluto lasciare la loro terra, decide di tornare indietro. Sua moglie Kate e gli altri decidono di fermarsi lungo il fiume Platte, per aspettarne il ritorno, ma dopo un lungo periodo senza notizie, anche Luke decide di partire alla ricerca del padre: finir\u00e0 arruolato dai nordisti con la forza e portato a combattere nella battaglia di Shiloh, ove, ferito in un accampamento, rivedr\u00e0 il padre morente. Disgustato dalla guerra, Luke diserta, ruba un cavallo, scampa ad un linciaggio di sudisti sparando ad uno sceriffo e fugge verso il resto della famiglia, iniziando cos\u00ec la sua interminabile serie di guai con la legge.\nPersonaggi e interpreti.\nNell'episodio pilota il personaggio di Luke era chiamato Seth. Il ruolo dello sceriffo Orville Gant, presente nella seconda stagione, viene interpretato dall'attore Lloyd Bridges, ma questi viene sostituito dall'attore Ken Curtis nell'unico episodio della terza stagione in cui compare il personaggio, il diciannovesimo. Bruce Boxleitner e Kathryn Holcomb sono stati sposati nella vita reale. In un episodio della terza stagione compare anche una giovanissima Kim Cattrall."}
{"id": "1719335", "revid": "1310927", "url": "https://it.wikipedia.org/wiki?curid=1719335", "title": "Massamba Sambou", "text": ""}
{"id": "1719336", "revid": "6923", "url": "https://it.wikipedia.org/wiki?curid=1719336", "title": "FLOS", "text": "FLOS S.p.A. (dal latino \"fiore\") \u00e8 un'azienda italiana fondata a Merano nel 1962 e specializzata negli impianti di illuminazione.\nStoria.\nGli inizi.\nL'azienda nasce come un piccolo laboratorio a Merano, dove si sperimentavano nuovi materiali, e nuove ricerche stilistiche e funzionali, quando Dino Gavina e Cesare Cassina collaborano con Arturo Eisenkeil, importatore di un innovativo rivestimento polimerico prodotto negli Stati Uniti. Gi\u00e0 in questi primissimi anni l'azienda si fa conoscere in Italia e successivamente nel resto del mondo in gran parte grazie a grandi designer che l'hanno accompagnata sin dagli esordi fino ai musei internazionali di tutto il mondo, in particolare al MoMa di New York: i fratelli Pier Giacomo e Achille Castiglioni e Tobia Scarpa.\nLa Flos spicca nel settore dell'illuminazione d'arredo di qualit\u00e0 non solo per le novit\u00e0 stilistiche che in quegli anni scatenano molto successo ma anche per l'introduzione di materiali che prima non erano nemmeno presi in considerazione nelle attivit\u00e0 produttive, come il cocoon che prima d'ora era utilizzato solamente come materiale per l'imballaggio.\nSergio Gandini, entra a far parte della Flos quando la sede viene trasferita a Bovezzo, in provincia di Brescia nel 1964, Gandini entra prima come consigliere e poi come amministratore delegato fino a diventarne presidente nel 1999.\nGli anni settanta.\nGli anni settanta per Flos furono anni di grande fermento creativo e imprenditoriale; l'azienda \u00e8 in grande crescita e apre la sua prima consociata in Germania e nel 1974 acquisisce Arteluce (una storica azienda di apparecchi illuminanti italiana) di conseguenza, diversi modelli disegnati da Gino Sarfatti (fondatore di Arteluce nel 1936) sono stati incorporati nella gamma di prodotti Flos. Nel 1979 con la lampada da sospensione \u201cParentesi\u201d di Achille Castiglioni e Pio Manz\u00f9 la Flos riceve il suo primo Premio Compasso d'oro, un premio rilasciato dall'Associazione per il Disegno Industriale (ADI).\nGli anni ottanta.\nGli anni ottanta (che proseguir\u00e0 per tutti gli anni a venire) vedono Flos impegnata in una grande sperimentazione e ricerca di forme, concezioni e soluzioni innovative per i propri prodotti e l'illuminazione in generale attraverso una ricerca ed utilizzo di materiali innovativi, e ad una grande cura e qualit\u00e0 della sua produzione.\nInizia una lunga collaborazione in esclusiva con Philippe Starck, che d\u00e0 luce ad una serie di successi internazionali definiti anche oggetti di culto (come per esempio: \"Ara'\" e \"Miss Sissi\").\nNumerose collaborazioni avvengono anche con altri progettisti di fama mondiale che creeranno nel tempo un lungo e solido rapporto, fra i tanti si possono ricordare Antonio Citterio, Jasper Morrison, Marc Newson e Konstantin Grcic.\nGli anni novanta.\nLa Flos negli anni novanta decide di creare una propria \"spin-off\" denominata Light Contract, cio\u00e8 una divisione specializzata nella produzione di prodotti professionali e impianti di illuminotecnica per ampi spazi commerciali.\nNel 1994 arriva il secondo compasso d'oro per l'azienda grazie a \"Drop2\" di Marc Sadler, seguito da un terzo premio nel 1995 e nel 2001 l'ennesimo premio ADI grazie al prodotto \"\u201cMay Day\u201d\" di Konstantin Grcic.\nEntra il fondo Investindustrial.\nLa Flos, tra le aziende leader nel proprio settore, acquisisce nel 2005 \"Antares\", un'azienda spagnola leader nella produzione di apparecchi illuminotecnici per l'architettura (ora nota come FLOS Architectural). Nel 2007 Flos crea a Milano \"\u201cProfessional Space\u201d\"; uno spazio pensato per architetti e designer, dove si pu\u00f2 sperimentare direttamente, in un contesto reale le varie performance illuminotecniche dei vari prodotti dell'azienda, osservando i comportamenti scenografici della luce nell'ambiente. FLOS USA fa parte del Gruppo FLOS ed offre prodotti per l\u2019illuminazione negli Stati Uniti.\nL'azienda, socio ordinario dell'Associazione Imprese Italiane Alta Gamma, ha festeggiato nel 2012 i suoi primi 50 anni al Palazzo della Permanente a Milano, in occasione del Fuorisalone 2012.\nNel settembre 2014 il fondo di private equity Investindustrial di Andrea Bonomi acquisisce l'80% di Flos. Il resto del capitale alle famiglie Gandini e Rodriquez, socio diventa anche Federico Martinez Weber. Nel 2015 FLOS rileva la Lukas Lighting con sede a New York. Nello stesso anno rileva l'italiana Ares, azienda brianzola specializzata nella produzione di apparecchi per l'illuminazione da esterno, settore in cui la Flos non era presente. Il responsabile di Ares, Ambrogio Strano, resta alla guida dell'azienda e diventa anche socio di minoranza di Flos.\nNel febbraio 2017 Flos si accorda con Jason Brackenbury per acquisire KKDC France, azienda di distribuzione nel mercato francese della coreana KKDC, specializzata nella produzione di LED lineari di alta gamma per il settore architetturale. La nuova societa prende il nome di Flos Project e sar\u00e0 guidata come amministratore delegato dallo stesso Brackenbury.\nNasce Design Holding.\nDall'ingresso di The Carlyle Group nel piano di design di Investindustrial, nasce nel settembre 2018 Design Holding con l'obiettivo di creare il polo italiano del design di alta gamma, con la prospettiva di una rilevanza a livello internazionale. Fanno parte della nuova societ\u00e0, guidata da Gabriele Del Torchio, i marchi gi\u00e0 controllati da Investindustrial: Flos, B&amp;B Italia e la danese Louis Poulsen. In Design Holding i due fondi di investimento detengono quote paritetiche mentre hanno quote di minoranza Piero Gandini (sar\u00e0 presidente della nuova holding oltre a restare alla guida di Flos) e la famiglia Busnelli, fondatrice di B&amp;B (a Giorgio Busnelli la vicepresidenza della neonata societ\u00e0).\nNel maggio 2019 Piero Gandini lascia Flos e Design Holding per diversit\u00e0 di vedute. Gabriele Del Torchio aggiunge all'incarico di CEO della holding anche quello di presidente, nuovo amministratore delegato di Flos viene nominata Roberta Silva.\nDati economici.\nNel 2016 la societ\u00e0 (opera con tre unit\u00e0 produttive: Home, Architectural, Outdoor) ha registrato un fatturato di 208,4 milioni di euro (con un aumento del 4,7%). L'export (in 70 paesi) incide per l'80%, otto i negozi monomarca. Nel 2017 ha toccato 1\u00a0212,5 milioni di euro di ricavi con un Mol (margine operativo lordo) di 54,3 milioni. Nel 2018 il fatturato \u00e8 di 225,9 milioni (con un aumento del 5%) mentre l'Ebitda \u00e8 pari al 26%.\nI designer.\nTra i designer che hanno lavorato e lavorano per Flos: Achille e Pier Giacomo Castiglioni, Antonio Citterio, Tim Derhaag, Rodolfo Dordoni, Joris Laarman, Laurene Leon Boym, Konstantin Grcic, Knud Holscher, Piero Lissoni, Jasper Morrison, Marc Newson, Tobia Scarpa, Philippe Starck, Patricia Urquiola, Marcello Ziliani, Marcel Wanders, Sebastian Wrong.\nFra i prodotti che hanno reso Flos famose in tutto il mondo (il MO.MA di New York ha dedicato un'intera area del museo unicamente all'azienda italiana) ricordiamo:\nPremi Compasso d'oro ottenuti.\nNei suoi anni d'attivit\u00e0 l'azienda ha ricevuto otto Compassi d\u2019Oro, di cui uno alla carriera aziendale, uno alla \"carriera del prodotto\".\nFlos produce anche, dopo averla acquisita, la lampada Luminator di Achille Castiglioni e Pier Giacomo Castiglioni. che nel 1955 ha vinto Compasso d'Oro; al tempo era prodotta dalla Gilardi &amp; Barzaghi, Milano."}
{"id": "1719338", "revid": "438678", "url": "https://it.wikipedia.org/wiki?curid=1719338", "title": "Lady Chatterley (film)", "text": "Lady Chatterley \u00e8 un film del 2006 diretto da Pascale Ferran, tratto dal romanzo di D.H. Lawrence."}
{"id": "1719340", "revid": "1310927", "url": "https://it.wikipedia.org/wiki?curid=1719340", "title": "Djamel Bakar", "text": ""}
{"id": "1719345", "revid": "729019", "url": "https://it.wikipedia.org/wiki?curid=1719345", "title": "Motomondiale 1991", "text": "La stagione 1991 \u00e8 stata la quarantatreesima del Motomondiale; il calendario fu composto da 15 gran premi come l'anno precedente ma le modifiche furono numerose. Tra le gare inizialmente previste, fu eliminato il GP di Jugoslavia a causa della travagliata situazione politica del Paese balcanico (verr\u00e0 rimpiazzato dal GP d'Europa corso in Spagna), e il GP del Brasile per la scarsa sicurezza del tracciato su cui si sarebbe dovuto svolgere (sar\u00e0 sostituito da una gara tenuta a Le Mans). I GP d'Ungheria e di Svezia lasciarono il posto al GP di San Marino e alla novit\u00e0 della stagione rappresentata dal GP della Malesia. Inoltre, il GP delle Nazioni fu ribattezzato GP d'Italia.\nIl contesto.\nLa stagione vide una sorta di ritorno al passato per quanto riguarda l'attribuzione dei punti, con l'introduzione di una regola per la quale andavano scartati i due peggiori risultati; nessuna modifica per quanto riguardava i punti assegnati in ogni prova.\nLo svolgimento del campionato prevedeva un primo trittico di prove extra-europee, con il GP del Giappone, quello d'Australia (quest'anno riportato ad inizio stagione dopo aver rappresentato l'ultima gara dell'anno precedente) e quello degli Stati Uniti. Da maggio ad inizio settembre si disputarono 11 gare in Europa per concludere poi la stagione con la nuova trasferta asiatica in Malaysia; come altre volte in passato una trasferta cos\u00ec lontana e isolata si rivel\u00f2 proibitiva o poco interessante per molti team e piloti con il risultato che al via delle varie classi vi fu un numero molto ridotto di piloti rispetto alle altre gare.\nInizi\u00f2 quest'anno anche a consolidarsi la prassi del numero di gara assegnato fisso al pilota per tutta la stagione; fino ad allora poteva essere assegnato gara per gara, per quanto ai piloti principali si cercasse di assegnare sempre lo stesso.\nNella classe regina la rivalit\u00e0 tra Wayne Rainey e Kevin Schwantz si svolgeva senza esclusione di colpi; tra il pilota della Yamaha (a fine stagione Campione del Mondo) e quello della Suzuki riuscir\u00e0 a inserirsi l'australiano Michael Doohan con la Honda. Eddie Lawson, dopo la disastrosa stagione 1990, pass\u00f2 alla Cagiva, che port\u00f2 a un buon grado di competitivit\u00e0. Da segnalare anche la partecipazione della Norton a motore Wankel. Nelle altre classi, doppia vittoria per la Honda, con Luca Cadalora in 250 e Loris Capirossi in 125. Tra i sidecar, ritorno al titolo per Steve Webster.\nLe classi.\nClasse 500.\nNella classifica finale del campionato vi fu un dominio assoluto dei piloti statunitensi e australiani che occuparono le prime sei posizioni: al primo posto si classific\u00f2 come l'anno precedente Wayne Rainey su Yamaha, seguito da Michael Doohan su Honda e Kevin Schwantz su Suzuki (questi ultimi invertirono la loro posizione rispetto all'anno precedente). Furono 5 i piloti che, grazie alla loro estrema regolarit\u00e0, si trovarono nell'obbligo di scartare dei punti avendo ottenuto 14 risultati validi sulle 15 prove in programma.\nLe 3 case motociclistiche giapponesi che equipaggiavano i primi piloti, si piazzarono nello stesso ordine tra i costruttori, precedendo la Cagiva.\nCaso curioso, nel Gran Premio motociclistico d'Austria, gi\u00e0 prima della partenza si sapeva che non sarebbero stati assegnati tutti i punti a disposizione: dei 20 iscritti solamente 13 riuscirono a qualificarsi per la gara e solo 12 tagliarono poi il traguardo.\nNon tutti i punti vennero assegnati anche in altre due occasioni, nel GP di Germania e in quello della Malesia (dove peraltro gli iscritti furono solo 17).\nClasse 250.\nLa stagione della quarto di litro venne nettamente dominata dai piloti equipaggiati da Honda che occuparono i primi 5 posti nella classifica finale; le motociclette si rivelarono anche particolarmente affidabili, tanto che sia il vincitore del titolo Luca Cadalora che il terzo classificato Carlos Card\u00fas ottennero punti in tutti i gran premi disputati. Cadalora, al termine dell'anno si ritrov\u00f2 a scartare, come da regolamento e come due peggiori risultati, due quinti posti in classifica.\nSu 15 gran premi 13 furono vinti da Cadalora (8) e da Helmut Bradl (5) sulle moto giapponesi, lasciando solo 2 prove ai piloti Aprilia Loris Reggiani e Pierfrancesco Chili che conquistarono rispettivamente il Gran Premio motociclistico di Francia e quello d'Olanda.\nClasse 125.\nLa classe 125 venne disputata su 13 prove, non essendo presente nel gran premio disputato a Le Mans e in quello degli USA; vennero quindi presi in considerazione per la classifica i migliori 11 risultati e anche in questo caso, come gi\u00e0 nella 250, il vincitore del titolo Loris Capirossi avendo ottenuto punteggio valido in tutte le gare, si ritrov\u00f2 a scartare addirittura un piazzamento sul podio.\nI primi tre piloti in classifica erano equipaggiati da moto Honda, conseguentemente fu la casa motociclistica giapponese ad aggiudicarsi facilmente il titolo dei costruttori, precedendo nettamente la Aprilia."}
{"id": "1719346", "revid": "642594", "url": "https://it.wikipedia.org/wiki?curid=1719346", "title": "Becco d'Argento", "text": ""}
{"id": "1719351", "revid": "496051", "url": "https://it.wikipedia.org/wiki?curid=1719351", "title": "Test di Cochran", "text": "Il test di Cochran, proposto nel 1967, \u00e8 un test statistico di tipo non parametrico, utilizzato per la valutazione del rispetto delle condizioni di omoschedasticit\u00e0.\nDeve essere eseguito prima di poter confrontare gruppi mediante analisi della varianza.\nViene eseguito assieme ad altri due test ad esso complementari:\nLa condizione di applicabilit\u00e0 del test \u00e8 che gli esperimenti siano bilanciati, ossia che i \"p\" campioni in esame, provenienti da popolazioni normali, abbiano tutti uguale cardinalit\u00e0 \"n\". \nIl test di Cochran valuta se la varianza di valore massimo \u00e8 omogenea rispetto alle altre (ossia non differisce significativamente).\nLa procedura si articola come segue: \nTrova applicazione, tra l'altro, in chimica analitica per verificare il rispetto delle condizioni di omoschedasticit\u00e0 ai fini della valutazione della precisione intermedia un tipo di precisione la cui stima \u00e8 necessaria nella validazione di un metodo chimico conformemente alla norma UNI CEI EN ISO/IEC 17025 \"Requisiti generali per la competenza dei laboratori di prova e di taratura\"."}
{"id": "1719353", "revid": "729019", "url": "https://it.wikipedia.org/wiki?curid=1719353", "title": "Pfalz D.III", "text": "Il Pfalz D.III fu un biplano da caccia utilizzato nella prima guerra mondiale dalla Germania imperiale dall'autunno del 1917 fino alla fine del conflitto. Fu il progetto originale pi\u00f9 importante realizzato dalla Pfalz-Flugzeugwerke GmbH.\nStoria del progetto.\nPrima dello scoppio della Grande Guerra, la Pfalz acquist\u00f2 una licenza dalla francese Morane-Saulnier per produrre il monoplano Type L per il mercato tedesco, il quale, a conflitto iniziato, entr\u00f2 in servizio con la designazione Idflieg Pfalz A.I evolvendosi fino ai Typ-E armati.\nNel settembre 1916 l'azienda inizi\u00f2 la produzione su licenza dei primi 20 esemplari del caccia LFG Roland D.I e di 200 modelli del suo successivo sviluppo LFG Roland D.II.\nNel novembre del 1916 la Pfalz assunse Rudolph Gehringer, il quale precedentemente lavorava per la Flugzeugbau Friedrichshafen, con la qualifica di capo ingegnere. Gehringer immediatamente inizi\u00f2 la progettazione di un caccia completamente nuovo ed originale dalla quale nacque il D.III nell'aprile del 1917. Come i mezzi della Roland, anche il D.III utilizzava una fusoliera monoscocca in compensato, realizzata con una impiallacciatura a spirale di due \"strisce\" di compensato avvolte su met\u00e0 struttura della fusoliera. Le due \"semi fusoliere\" venivano poi incollate insieme e ricoperte di tessuto. Questo metodo garantiva maggiore resistenza, minore pesantezza e un ottimo livello di malleabilit\u00e0, ma era anche molto pi\u00f9 costoso e richiedeva una continua manutenzione. Inoltre, con il passare del tempo, la fusoliera subiva delle deformazioni e torsioni dovute all'utilizzo di legno non perfettamente stagionato o non resistente all'umidit\u00e0.\nLe ali erano costruite in maniera convenzionale, con il radiatore ospitato sulla superiore, mentre gli alettoni erano in legno e non in acciaio tubolare come generalmente avveniva negli altri mezzi. Il timone di coda possedeva una particolare sezione invertita che permetteva facili manovre di recupero in volo e consentiva l'utilizzo di un elevatore non bilanciato.\nI prototipi furono giudicati molto promettenti, tanto che la Pfalz interruppe la produzione del Roland D.III per passare a quella del suo Pfalz D.III, producendo 70 mezzi. Dopo dei test eseguiti nel maggio dello stesso anno a Adlershof furono apportate modifiche al timone e agli alettoni e la Pfalz ricevette un secondo ordine di 300 esemplari.\nLe prime consegne avvennero nel mese di Agosto 1917 e furono equipaggiati per prima le squadriglie Jasta 10 e Jasta 4. Generalmente il Pfalz D.III fu considerato migliore rispetto ai Roland ma inferiore all'Albatros D.III e al D.V. I piloti tedeschi generalmente attribuivano al mezzo eccessiva pesantezza dei controlli, poca velocit\u00e0 e potenza specialmente paragonato ai velivoli Albatros. Inoltre l'aereo tendeva ad andare in stallo e spesso precipitava nelle manovre a bassissima quota. Tant'\u00e8 che i piloti alleati non temevano pi\u00f9 di tanto il Pfalz D.III.\nIl punto forza del mezzo era, in realt\u00e0, la sua robustezza. Gli aerei Albatros avevano un problema di cedimento al longherone dell'ala inferiore, mentre le ali del Pfalz erano estremamente resistenti, tanto da permettere attacchi in picchiata da altezze notevoli. Questa tattica fu in effetti utilizzata per abbattere i palloni d'osservazione, i quali erano pesantemente difesi da postazioni antiaeree.\nD.IIIa.\nUn difetto molto importante, derivato dai mezzi Roland, riguardava l'armamento, il quale era completamente rinchiuso nella fusoliera e per tanto i piloti non potevano sbloccare le armi in caso di inceppamento. La Pfalz produsse allora una nuova versione del velivolo, chiamato D.IIIa, il quale aveva le armi spostate sul ponte superiore. Inoltre montava un motore Mercedes pi\u00f9 potente.\nFurono costruiti circa 206 D.III e 750 D.IIIa; la maggior parte consegnati alle \"Jast\" bavaresi. Fino al Giugno 1918 erano in servizio ancora 430 D.IIIa, ma gi\u00e0 nell'Agosto dello stesso anno erano stati ridotti a 166 esemplari. Il resto fu poi ritirato."}
{"id": "1719356", "revid": "647919", "url": "https://it.wikipedia.org/wiki?curid=1719356", "title": "Grattacieli italiani", "text": ""}
{"id": "1719357", "revid": "56818", "url": "https://it.wikipedia.org/wiki?curid=1719357", "title": "Distress respiratorio", "text": ""}
{"id": "1719360", "revid": "82349155", "url": "https://it.wikipedia.org/wiki?curid=1719360", "title": "VH1 Classic", "text": ""}
{"id": "1719361", "revid": "1305772", "url": "https://it.wikipedia.org/wiki?curid=1719361", "title": "London Bullion Market", "text": "Il London Bullion Market \u00e8 il mercato di Londra dedicato all'oro e all'argento. Spesso viene erroneamente confuso con il London Metal Exchange, nel quale vengono trattati i metalli non ferrosi ad eccezione dell'oro e dell'argento che sono appunto scambiati dai membri della London Bullion Market Association supervisionati dalla Bank of England. La maggior parte dei membri sono le maggiori banche internazionali o i venditori e trasformatori di lingotti. I cinque membri dell'LBMA si incontrano due volte al giorno per fissare il prezzo dell'oro in un processo conosciuto come \"London Gold Fixing\".\nL'oro \u00e8 contrattato in prima istanza sul mercato over the counter (\"OTC\") con scambi limitati sul \"New York Mercantile Exchange\" (NYMEX) e sul \"Tokyo Commodity Exchange\" (TOCOM). Questi forward contract sono denominati \"Gold futures contracts\".\nDimensioni del mercato.\nSebbene il mercato fisico dell'oro e dell'argento sia distribuito in tutto il globo, la maggior parte del mercato globale dell'oro e dell'argento ha luogo nel mercato over the counter. Londra \u00e8 di gran lunga il pi\u00f9 grande centro mondiale di transazioni OTC, seguito da New York, Zurigo e Tokyo.\nIl volume d'affari dell'LBMA nel dicembre del 2004 era pari a 15,4 milioni di once di oro (480.000\u00a0kg) pari a 6,7 miliardi di dollari e 102,2 milioni di once d'argento (3.180.000\u00a0kg) pari a 730 milioni di dollari. Questo sta a significare che l'LBMA muove un giro d'affari pari alla capacit\u00e0 annuale di estrazione mineraria dell'oro ogni 5,4 giorni e lo stesso vale per l'argento ogni 5,8 giorni.\nValuta digitale metallica.\nNell'Era dell'Informazione nuove divise si sono sviluppate a partire dall'oro. Per esempio, GoldMoney ha creato il goldgram. Ogni goldgram nell'archivio online di GoldMoney pu\u00f2 essere trasferito tra gli utenti ed \u00e8 finanziato da un grammo d'oro detenuto in tutti i caveau del mondo che soddisfano gli standard del London bullion market (LBMA). L'oro \u00e8 assicurato da Lloyd's di Londra ed \u00e8 controllato da Deloitte &amp; Touche. Come risultato, sono stati eliminati molti dei rischi di utilizzare l'oro come valuta nelle transazioni quotidiane. Nonostante le valute digitali in oro non siano ampiamente diffuse, sono molto efficienti e potrebbero diventare la divisa dominante nel futuro."}
{"id": "1719362", "revid": "1573940", "url": "https://it.wikipedia.org/wiki?curid=1719362", "title": "Pteriomorphia", "text": "Pteriomorphia \u00e8 una sottoclasse di molluschi bivalvi caratterizzati da un'elevata eterogeneit\u00e0 morfologica. Solitamente bissati, con muscolatura e cerniera variabile. La conchiglia pu\u00f2 essere calcitica, aragonitica o di entrambi i tipi.\nTassonomia.\nIn questa sottoclasse sono riconosciuti 9 ordini:"}
{"id": "1719366", "revid": "599013", "url": "https://it.wikipedia.org/wiki?curid=1719366", "title": "Youssouf Hadji", "text": "Vita privata.\n\u00c8 il fratello minore di Mustapha Hadji, anch'egli calciatore."}
{"id": "1719369", "revid": "110157", "url": "https://it.wikipedia.org/wiki?curid=1719369", "title": "Chiesa di San Pietro (Massa d'Albe)", "text": "La chiesa di San Pietro si trova sul colle omonimo che domina il sito archeologico di Alba Fucens situato nel comune di Massa d'Albe, in provincia dell'Aquila, dichiarata monumento nazionale nel 1902.\nDal dicembre 2014 il Ministero per i beni e le attivit\u00e0 culturali la gestisce tramite il Polo museale dell'Abruzzo, nel dicembre 2019 divenuto Direzione regionale Musei.\nStoria.\nLa chiesa sorge sul luogo ove si trovava il tempio di Apollo ad Alba Fucens.\nAppartenne ai benedettini, possesso confermato nell'866 dall'imperatore Ludovico il Pio e fu costruita grazie agli artigiani di San Clemente a Casauria.\nL'ambone, in stile cosmatesco \u00e8 stato iniziato sotto la tutela del monaco Oddone. I maestri incaricati lasciarono l'ambone incompiuto, si rese cos\u00ec necessario l'intervento di altri maestri specializzati. Uno di questi ultimi realizz\u00f2 nel 1209 l'ambone di Corneto, mentre un altro termin\u00f2 l'iconostasi sulle colonne che separano le 3 navate.\nDapprima una chiesa paleocristiana sostitu\u00ec il tempio, ma le prime forme che rispecchiano le attuali vanno ricercate all'inizio del XII secolo. I resti del tempio furono utilizzati come fondazioni per la chiesa, ma l'assetto principale fu prolungato, cos\u00ec fu divisa in 3 navate. Le quattro colonne originali sono state recuperate dai carabinieri.\nDistruzione e restauro.\nIl terremoto di Avezzano, che colp\u00ec la Marsica nel 1915, distrusse la chiesa che, tuttavia, fu ricostruita negli anni Cinquanta attraverso un'anastilosi quasi completa guidata tra il 1955 e il 1957 da Raffaello Delogu che mir\u00f2 a recuperare l'architettura romanica salvando solo poche delle integrazioni e aggiunte operate tra il XV e il XVI secolo. L'intervento concepito e portato avanti da Delogu costituisce un caso esemplare di restauro, per accortezza e sapienza, che Cesare Brandi defin\u00ec all'epoca come \"di gran lunga il migliore che sia stato mai condotto in Italia\".\nDescrizione.\nDel tempio sono due colonne di aspetto etrusco che ora sono nel campanile. Il portale del campanile \u00e8 del XV secolo.\nIl portale interno della chiesa \u00e8 del 1130 costituito da piedritti architrave ed archivolto impreziositi da spirali. Le altre porte della chiesa sono divise in quattordici parti suddivise in due file di sette ed intagliate a bassorilievi con i simboli degli evangelisti e scene bibliche. Un abbozzo di figura muliebre forma una delle statue antropomorfe dell'archivolto.\nL'abside poggia sul basamento sotto il quale vi \u00e8 la cripta. Degli archetti con mensole sono decorati da testine e simboli pagani atavici. Gli spazi fra gli archetti sono occupati da disegni di animali e fiori. L'accesso all'abside \u00e8 garantito da una monofora a strombatura decorata con piccole palme.\nAlla sesta colonna un'iconostasi cosmatesca realizzata nel Duecento dal maestro Andrea separa la navata dal coro. Le quattro colonnine tortili rubate nel 1997 e ritrovate danneggiate e in stato frammentario nel 1999 sono state restaurate con la tecnica 3D grazie al progetto denominato \"Art Bonus\" e riposizionate nel 2019.\nAnche l'ambone sul lato sinistro \u00e8 cosmatesco. L'ambone ha aspetto romano con accesso a doppia rampa con doppio lettorino pentagonali. Un altro lettorino \u00e8 posto posteriormente agli altri 2. Quest'ultimo \u00e8 impreziosito di colonne tortili negli angoli. Gli elementi in marmo di queste strutture sono cesellati raffinatamente. Un rilievo rappresentante un'aquila \u00e8 posto al centro. Altri simboli fanno da contrapposto all'aquila:\nLe pietre pregiate utilizzate nell'ambone dimostrano la ricchezza di esso, tra esse spicca il porfido, simbolo imperiale. Sia l'iconostasi che l'ambone sono del 1215.\nUn piccolo pilastro ha un dipinto raffigurante uno dei miracoli di Ges\u00f9."}
{"id": "1719370", "revid": "115456531", "url": "https://it.wikipedia.org/wiki?curid=1719370", "title": "Asahi Breweries", "text": " (TYO: 2502) \u00e8 la maggiore azienda giapponese nella produzione di birra e bibite con sede a Tokyo, in Giappone.\nNell'ottobre 2016 ha rilevato da Anheuser-Busch InBev, l'olandese Grolsch, l'italiana Peroni e l'inglese Meantime.\nHa acquisito anche nel dicembre 2016 stabilimenti della SABMiller in Polonia, Repubblica Ceca, Slovacchia, Ungheria e Romania per 7,8 miliardi di dollari.\nNell'accordo sono compresi marchi popolari di birra come Pilsner Urquell, Tyskie, Lech, Dreher (K\u0151b\u00e1nya) e Ursu.\nIl quartier generale della societ\u00e0 \u00e8 situato a Sumida, uno dei 23 quartieri speciali di Tokyo.\nStoria.\nLa prima commercializzazione di questa birra risale al 1892, mentre la Osaka Beer Brewing Company (societ\u00e0 che acquis\u00ec poi il birrificio) fu fondata 3 anni prima.\nDal 1957 fino ai tardi anni ottanta il prodotto pi\u00f9 popolare era la \"Asahi Gold\", ma l'introduzione della \"Asahi Super Dry\" nel 1987 ha reso quest'ultima il prodotto di punta dell'azienda.\nNel 1990 Asahi acquisisce una partecipazione del 19,9% nel colosso australiano Elders IXL, in seguito diventato il gruppo Foster e venduto a SABMiller. Nel 2009 rileva l'unit\u00e0 australiana di bevande Schweppes Australia. Sempre quell'anno acquisisce il 19,9% della fabbrica di birra Tsingtao da Anheuser-Busch InBev per 667 milioni di dollari. L'acquisizione fa di Asahi Breweries il secondo maggiore azionista di Tsingtao dietro al Tsingtao Brewery Group.\nNel luglio 2011 acquista la societ\u00e0 di succhi di frutta neozelandese Charlie's e le divisioni acqua e succhi della societ\u00e0 australiana di bevande P &amp; N Beverages. Un mese pi\u00f9 tardi, nell'agosto 2011, Asahi prende il controllo del Liquore Indipendente neozelandese, produttore di Vodka Cruiser e altre bevande alcoliche, per \u00a5 97,6 miliardi. Nel maggio 2013 le sue attivit\u00e0 in Nuova Zelanda si sono ampliate con l'acquisto della catena di supermercati Mill Liquorsave. Inoltre Asahi acquisisce i marchi e le attivit\u00e0 australiane di Cricketers Arms (nel 2013) e Mountain Goat Brewery (nel 2015).\nNel 2016 la societ\u00e0 acquisisce una serie di birrifici in Europa (tra cui l'italiana Peroni) in seguito alle dismissioni decise da Anheuser-Busch InBev per evitare problemi con l'Antitrust europeo nell'acquisto della societ\u00e0 britannica SABMiller, diventando la principale azienda giapponese nella produzione di birra e bibite.\nNel 2017 Asahi ha venduto la partecipazione del 19,9% di Tsingtao Brewery per 937 milioni di dollari."}
{"id": "1719373", "revid": "284225", "url": "https://it.wikipedia.org/wiki?curid=1719373", "title": "Bosoni vettore", "text": ""}
{"id": "1719374", "revid": "32698", "url": "https://it.wikipedia.org/wiki?curid=1719374", "title": "B-factory", "text": ""}
{"id": "1719376", "revid": "1534511", "url": "https://it.wikipedia.org/wiki?curid=1719376", "title": "KEKB", "text": "KEKB \u00e8 un acceleratore di particelle che si trova all'interno del laboratorio KEK situato a Tsukuba, Prefettura di Ibaraki, Giappone. \nCaratteristiche.\nKEKB \u00e8 un collisore asimmetrico di elettroni e positroni, gli elettroni hanno un'energia di 8 GeV e i positroni di 3,5 GeV, fornendo un'energia nel centro di massa di 10,58 GeV, pari alla massa della particella Upsilon(4S).\nKEKB \u00e8 chiamata una B-factory per la sua notevole produzione di mesoni B: studiando i decadimenti dei mesoni B in mesoni pi\u00f9 leggeri \u00e8 possibile studiare e misurare la violazione di CP.\nL'acceleratore \u00e8 formato da due anelli posti all'interno dello stesso tunnel: uno per gli elettroni e uno per i positroni. L'anello che porta gli elettroni a un'energia di 8 GeV \u00e8 chiamato anello ad alta energia (HER, High Energy Ring), mentre l'anello che porta i positroni a un'energia di 3,5 GeV \u00e8 chiamato anello a bassa energia (LER, Low Energy Ring). Gli anelli HER e LER sono costruiti fianco a fianco in un tunnel di 3016 m, con un solo un punto di interazione, a Tsukuba, dove \u00e8 presente il rivelatore multi-strato dell'esperimento Belle.\nPoich\u00e9 l'energia degli elettroni e dei positroni \u00e8 diversa, le coppie di mesoni B vengono prodotte con un boost di Lorentz formula_1 pari a 0.425, permettendo di misurare il decadimento dei mesoni B tramite la distanza dal punto di collisione.\nL'acceleratore KEKB detiene il record di luminosit\u00e0: .\nL'upgrade dell'acceleratore, SuperKEKB, punta ad ottenere una luminosit\u00e0 di picco 40 volte maggiore del record: ."}
{"id": "1719381", "revid": "767487", "url": "https://it.wikipedia.org/wiki?curid=1719381", "title": "Vladimir Pochil'ko", "text": "Biografia.\nLaureato in psicologia presso l'Universit\u00e0 Statale di Mosca si era specializzato in interazione uomo-computer. Interessato dall'uso dei puzzle come test psicologici, si impegn\u00f2 insieme all'amico Aleksej Leonidovi\u010d Pa\u017eitnov allo sviluppo e marketing del videogame \"Tetris.\"Immigrato negli Stati Uniti d'America nel 1991 assieme a Pa\u017eitnov, fond\u00f2 a San Francisco la software house AnimaTek International Inc. con Gilman Louis ed Henk Rogers. In seguito ai gravi problemi finanziari della societ\u00e0, Pochilko uccise la moglie Elena Fedotova di 38 anni ed il figlio Peter di 12 suicidandosi successivamente. Sulle possibili cause che lo indussero al suicidio, lasci\u00f2 una nota: \"\"I've been eaten alive. Vladimir. Just remember that I am exist. The davil\".\" (Sono stato mangiato vivo. Vladimir. Ricordati che io esisto. Il diavolo)."}
{"id": "1719389", "revid": "219110", "url": "https://it.wikipedia.org/wiki?curid=1719389", "title": "Ufficio dei fiumi e fossi", "text": "Il consorzio di bonifica Ufficio dei fiumi e fossi \u00e8 stato un ente pubblico economico, che si \u00e8 occupato fin dalla sua creazione della difesa della salubrit\u00e0, dello scolo delle acque, dell'irrigazione, della regimazione delle acque di pianura e collina e in generale della salvaguardia dell'assetto idraulico del territorio pisano. A seguito della riorganizzazione dei consorzi di bonifica \u00e8 stato soppresso il 1\u00ba marzo 2014 e la sua area d'intervento confluita nel nuovo Consorzio 4 Basso Valdarno.\nStoria.\nIstituzione era una magistratura gi\u00e0 presente nella Repubblica pisana nel Medioevo dove provvedeva al controllo delle acque e dell'agricoltura, e prendeva il nome di \"Offizio dei Consoli del Mare\".\nVenne ricostituita come \"Senatus consultorum\" della repubblica Fiorentina il 17 aprile 1475 da Lorenzo de' Medici, col nuovo appellativo di \"Opera della reparazione del contado e della citt\u00e0 di Pisa\". I suoi \"capitoli\" furono nominati dai Consoli del Mare mediante \"Provvisione\" del 31 luglio dello stesso anno.\nL'Opera un'ulteriore riforma ad opera di Cosimo I de' Medici con una Provvisione del 29 aprile 1547, con la creazione del \"Magistrato degli uffiziali dei fossi\" incaricato non solo della condotta delle acque ma anche dell'amministrazione delle masse d'imposizione destinate alla riscossione dei contributi, oltre che al governo delle strade, dei ponti, della pulizia della citt\u00e0 e di tutto quello che riguardava la salubrit\u00e0 dell'aria e la fertilit\u00e0 dei terreni agricoli.\nDopo aver subito vari altri cambiamenti durante i secoli, con l'Unit\u00e0 d'Italia l'Ufficio dei fiumi e fossi diventa un vero e proprio consorzio idraulico, dedicato alla gestione dell'acqua e dei vari canali, fossi e fossetti atti a condurla al mare.\nIn epoca fascista, assumer\u00e0 anche il compito di bonifica del territorio, con la realizzazione di numerosi impianti idrovori, che tuttora mantengono asciutto il territorio pisano, con la deviazione del fiume Morto e con la conseguente escavazione di un nuovo canale di scolo con foce in cemento armato.\nA testimonianza della sua lunga storia, presso l'Archivio di Stato di Pisa \u00e8 depositato il vasto \"Archivio fiumi e fossi\", contenente numerose informazioni tecniche e storiche riguardanti il territorio pisano.\nIl 1\u00ba marzo 2014, a seguito della riorganizzazione dei consorzi di bonifica, \u00e8 stato soppresso e la sua area d'intervento confluita nel nuovo Consorzio 4 Basso Valdarno.\nRuolo attuale.\nIl consorzio di bonifica \u00e8 un ente pubblico economico amministrato dai propri consorziati che gestisce una superficie di 67.557 ettari, di cui circa 15.000 a scolo meccanico, interessando il territorio di 17 comuni e comprendendo 13 impianti idrovori: San Giuliano Terme, Pisa, Calci, Vicopisano, Collesalvetti, Orciano Pisano, Fauglia, Crespina, Lorenzana, Santa Luce, Casciana Terme, Lari, Pontedera, Ponsacco, Cascina, Calcinaia, Livorno.\nI beni soggetti a contribuzione sono i beni immobili agricoli ed extraagricoli le cui variazioni sono registrate su apposito catasto consortile, di modo che tutti i consorziati contribuiscano in modo equo al finanziamento dell'attivit\u00e0 dell'ente."}
{"id": "1719392", "revid": "599013", "url": "https://it.wikipedia.org/wiki?curid=1719392", "title": "Damien Gr\u00e9gorini", "text": ""}
{"id": "1719396", "revid": "122246", "url": "https://it.wikipedia.org/wiki?curid=1719396", "title": "River Volley", "text": "Il River Volley \u00e8 stata una societ\u00e0 pallavolistica femminile italiana con sede a Piacenza.\nStoria.\nIl River Volley viene fondato nel 1983, con sede a Rivergaro: nei primi anni di vita, la societ\u00e0 esercita un'attivit\u00e0 a livello giovanile; dal 1988 invece partecipa a campionati locali di Seconda e Prima Divisione oltre a quelli di Serie C2 e Serie C1. Nella stagione 1998-99 prende parte al campionato di Serie B2, venendo promossa a fine annata in Serie B1: retrocede per\u00f2 nuovamente in Serie B2, anche se grazie al primo posto al termine della stagione 2000-01 ottiene la promozione in Serie B1.\nDopo il secondo posto al termine della \"regular season\" nella stagione 2002-03, vince i play-off promozione, ottenendo il diritto di partecipazione alla Serie A2, dove esordisce per il campionato 2003-04: dopo due annate concluse sempre ai vertici della classifica e terminate con l'uscita alle semifinali dei play-off promozione, nella stagione 2005-06, periodo in cui la societ\u00e0 sposta anche la sede a Piacenza, riesce a vincere il campionato, risultato che vale la promozione in Serie A1; a questo si aggiunge anche la vittoria nella Coppa Italia di categoria.\nL'esordio nella massima divisione italiana \u00e8 nella stagione 2006-07, anche se le prestazioni del River Volley risultano essere deficitarie e la squadra retrocede nuovamente in Serie A2: nella serie cadetta rimane fino alla stagione 2008-09, quando conquista nuovamente il primo posto in classifica che vale la promozione in Serie A1.\nSia nell'annata 2009-10 che in quella 2010-11 il club piacentino si classifica all'undicesimo posto, retrocedendo in Serie A2, anche se in entrambi i casi viene ripescato; nella stagione 2011-12, oltre a raggiungere la finale in Coppa Italia, arriva al quarto posto in \"regular season\" e viene eliminato in semifinale play-off scudetto: questi risultati consentono alla societ\u00e0 di qualificarsi per una competizione europea, ossia alla Coppa CEV 2012-13, dove per\u00f2 viene eliminata ai sedicesimi di finale, accedendo alla Challenge Cup, arrivando fino alla finale. Nell'annata 2012-13 inoltre vince per la prima volta la Coppa Italia e lo scudetto, mentre in quella successiva arriva la vittoria della Supercoppa italiana ed il bis sia nella coppa nazionale, che in campionato, oltre che il nuovo successo nella Supercoppa italiana nella stagione 2014-15.\nNell'estate 2016, pur mantenendo la sede sociale a Piacenza, sposta il proprio campo di gioco a Modena: dalla societ\u00e0 LJ Volley, che ha cessato l'attivit\u00e0 al termine della stagione 2015-16, eredita il main sponsor Liu Jo e alcune giocatrici. Al termine della stagione 2017-18 la societ\u00e0 cede il proprio titolo sportivo al e annuncia il termine delle attivit\u00e0."}
{"id": "1719399", "revid": "34392", "url": "https://it.wikipedia.org/wiki?curid=1719399", "title": "Macromedia Studio", "text": ""}
{"id": "1719402", "revid": "767487", "url": "https://it.wikipedia.org/wiki?curid=1719402", "title": "Barocco (film 1976)", "text": "Barocco \u00e8 un film del 1976 diretto da Andr\u00e9 T\u00e9chin\u00e9.\nTrama.\nWalt, direttore del giornale di una piccola citt\u00e0 portuale, potrebbe pubblicare la notizia di una relazione omosessuale tra il pugile Samson con un candidato delle prossime elezioni.\nIl pugile riceverebbe una ingente somma da Gauthier del partito avversario, ma una somma equivalente gli viene offerta dal partito del candidato coinvolto e lui decide di partire con la sua amica Laure.\nAlla stazione Gauthier si rifiuta di restituire la somma pagata da Gauthier e viene ucciso dai suoi scagnozzi. Laure, che aveva nascosto il denaro, avvisa la polizia ma viene subito dopo raggiunta da uno degli assassini che assomiglia a Samson, ne rimane fortemente turbata e decide di aiutarlo a fuggire con lui, sviando le indagini.\nLaure e l'assassino si apprestano a partire su di una nave da crociera dove si deve imbarcare anche Walt ma Gauthier ha dato ordine ad altri suoi uomini di uccidere l'uomo che accompagna la ragazza e fatalit\u00e0 viene ucciso proprio Walt.\nLaure viene accompagnata dal compagno a bordo della nave e parte."}
{"id": "1719408", "revid": "438678", "url": "https://it.wikipedia.org/wiki?curid=1719408", "title": "Les Innocents (film 1987)", "text": "Les innocents \u00e8 un film del 1987 diretto da Andr\u00e9 T\u00e9chin\u00e9."}
{"id": "1719409", "revid": "438678", "url": "https://it.wikipedia.org/wiki?curid=1719409", "title": "L'et\u00e0 acerba", "text": "L'et\u00e0 acerba (\"Les roseaux sauvages\") \u00e8 un film del 1994 diretto da Andr\u00e9 T\u00e9chin\u00e9.\n\u00c8 stato presentato nella sezione Un Certain Regard al 47\u00ba Festival di Cannes.\nTrama.\nSerge Bartolo e Fran\u00e7ois Forestier sono due adolescenti francesi. Vivono il 1962 in collegio e frequentano un liceo maschile nella provincia francese, nel sud ovest del Paese, ai tempi della guerra d'Algeria. Fran\u00e7ois \u00e8 uno degli studenti migliori del corso ed \u00e8 fidanzato con Ma\u00eft\u00e9 Alvarez, la figlia della professoressa di lingua francese, con la quale intrattiene una relazione platonica.\nIl fratello maggiore di Serge, Pierre, per evitare l'arruolamento nell'esercito, ha sposato una giovane del paese, ma ora, chiamato alle armi, chiede a Madame Alvarez, responsabile di una cellula locale del partito comunista, di aiutarlo a disertare. Tuttavia la donna non accetta e il ragazzo \u00e8 costretto a partire per la guerra.\nSerge \u00e8 molto bravo nelle materie scientifiche, ma ha difficolt\u00e0 in quelle letterarie. Per superare i compiti in classe decide cos\u00ec di chiedere aiuto a Fran\u00e7ois, che spicca per le sue capacit\u00e0 critiche e la facilit\u00e0 di scrittura. I due iniziano a frequentarsi e divengono profondamente amici.\nTra i compagni di classe c'\u00e8 Henri Mariani, un ventunenne ribelle, pi\u00f9 volte ripetente e compagno di stanza di Serge. Pied-noir, critica il generale De Gaulle ed \u00e8 molto vicino ai valore dell'Organisation arm\u00e9e secr\u00e8te. \u00c8 costantemente in lite con insegnanti e compagni. Suo padre \u00e8 morto in guerra e vive attaccato alla radio, con l'orecchio teso alle notizie sugli sviluppi bellici. \u00c8 fortemente irrequieto per la sorte della madre ancora residente in Algeria e costretta a rientrare in patria.\nCol trascorrere dei giorni di scuola Fran\u00e7ois e Serge si frequentano ed insieme hanno le prime esperienze sessuali. Nel frattempo Henri li osserva e comprende che Fran\u00e7ois \u00e8 omosessuale ed innamorato dell'amico Serge, mentre Serge si \u00e8 invaghito di Ma\u00eft\u00e9.\nFran\u00e7ois e Ma\u00eft\u00e9 intanto si confidano: il primo racconta di essere attratto dai ragazzi e dei propri sentimenti per Serge. Ma\u00eft\u00e9, invece, esprime il suo momentaneo rifiuto per la sessualit\u00e0 e il sesso e racconta di non essere interessata a Serge.\nFran\u00e7ois \u00e8 spaventato per il suo futuro \u00e8 pieno di dubbi. Sa che non \u00e8 facile vivere l'omosessualit\u00e0 nella societ\u00e0 francese degli anni sessanta del XX secolo ed \u00e8 terrorizzato dall'impossibilit\u00e0 di portare avanti una relazione con ragazzo. Per superare questa difficolt\u00e0 decider\u00e0 di interpellare il proprietario di un negozio di scarpe che sa essere convivente da tempo con un altro uomo, per chiedergli un consiglio di vita, ma rimarr\u00e0 senza risposte.\nD'improvviso giunge dal fronte la notizia della morte del fratello di Serge. Madame Alvarez, attanagliata dal rimorso, cade in depressione e viene ricoverata all'ospedale. Serge reagisce abbandonando il collegio e andando a convivere con l'ex moglie del fratello, con la quale intraprende una relazione sessuale e priva di sentimenti, pur continuando a frequentare la scuola.\nIl supplente incaricato di sostituire l'insegnante di lettere \u00e8 Monsieu Morelli. Egli comprende lo stato d'animo di Henri e cerca in tutti i modi di aiutarlo a diplomarsi, spingendosi persino discutere di politica e ad impartirgli lezioni di ripetizione serali e personalizzate. Tutto sembra andare per il verso giusto, finch\u00e9 il giorno prima degli esami, de Gaulle annuncia il ritiro dell'esercito francese dal fronte algerino.\nHenri sentitosi tradito dallo Stato, pianifica di mettere a fuoco la sede locale del partito comunista e, armatosi di taniche di benzina, abbandona in piena notte il collegio. Tuttavia, giunto sul luogo decide di desistere allorch\u00e9 rileva la presenza di Ma\u00eft\u00e9 che sta studiando proprio all'interno della sua abitazione, ove \u00e8 sita la sede del partito.\nMa\u00eft\u00e9 rimane sbalordita nel vedere il ragazzo in giro la notte e, ignara del pericolo appena scampato, decide di dargli ospitalit\u00e0. Henri rimane folgorato dalla bellezza della ragazza e, dopo un paio d'ore di sonno, decide di confessare il vero motivo dell'abbandono del collegio e di andarsene dalla cittadina.\nIl giorno seguente, Fran\u00e7ois, Serge e Ma\u00eft\u00e9 decidono di andare a fare il bagno nel fiume nell'attesa dei risultati degli esami. Sul tragitto incontrano Henri diretto alla stazione e pronto ad abbandonare tutto e tutti il quale accoglie il loro invito. Arrivati al fiume Ma\u00eft\u00e9 cede alle lusinghe di Henri, mentre Fran\u00e7ois trova la forza di chiedere a Serge se il suo amore sar\u00e0 mai corrisposto e trova pace nel risolvere finalmente il suo dubbio."}
{"id": "1719410", "revid": "120695559", "url": "https://it.wikipedia.org/wiki?curid=1719410", "title": "Maurizio Trani", "text": "Biografia.\nHa lavorato con registi quali Bernardo Bertolucci, Bruno Corbucci, Lucio Fulci, Giuseppe Tornatore, Joe D'Amato, Umberto Lenzi, Ruggero Deodato e, creando i trucchi per film divenuti cult come \"Emanuelle in America\", \"Zombi 2\" e \"Quella villa accanto al cimitero\".\nNel 1991 \u00e8 stato nominato al British Academy of Film and Television Arts per il miglior trucco, realizzato per \"Nuovo Cinema Paradiso\" di Giuseppe Tornatore."}
{"id": "1719411", "revid": "1654832", "url": "https://it.wikipedia.org/wiki?curid=1719411", "title": "Agenzia dell'Unione europea per le ferrovie", "text": "LAgenzia dell'Unione europea per le ferrovie (ERA) \u00e8 un'agenzia dell'Unione europea che garantisce la sicurezza ferroviaria e l'interoperabilit\u00e0 tra gli Stati membri dell'Unione. La sua missione \u00e8 contribuire alla piena operativit\u00e0 di uno spazio ferroviario unico europeo, senza frontiere.\nStoria.\nLa decisione di istituire lAgenzia ferroviaria europea \u00e8 stata deliberata il 29 aprile 2004 congiuntamente dal Parlamento europeo e Consiglio dell'Unione europea. L'agenzia ha due sedi principali, entrambe in Francia: il quartier generale e tutti gli uffici si trovano a Valenciennes, mentre le conferenze e gli incontri internazionali hanno luogo a Lilla.\nLa piena attivit\u00e0 \u00e8 iniziata a met\u00e0 del 2006. L'agenzia si occupa della creazione di un'area ferroviaria europea competitiva, che aumenti la compatibilit\u00e0 dei sistemi di ogni stato membro ed in parallelo assicuri i livelli di sicurezza richiesti.\nDal 15 giugno 2016, con l'entrata in vigore del quarto pacchetto dell'Unione sulle ferrovie, l'ERA ha cambiato nome da \"Agenzia ferroviaria europea\" a quello corrente. Nell'ambito di questa riforma a partire dal 2019 l'ERA ha assunto anche la responsabilit\u00e0 di autorit\u00e0 europea per:"}
{"id": "1719415", "revid": "767487", "url": "https://it.wikipedia.org/wiki?curid=1719415", "title": "Les Voleurs", "text": "Les voleurs \u00e8 un film del 1996 diretto da Andr\u00e9 T\u00e9chin\u00e9.\n\u00c8 stato presentato in concorso al 49\u00ba Festival di Cannes."}
{"id": "1719416", "revid": "767487", "url": "https://it.wikipedia.org/wiki?curid=1719416", "title": "Divorzio alla siciliana", "text": "Divorzio alla siciliana \u00e8 un film del 1963 diretto da Enzo Di Gianni.\nTrama.\nIn un paese siciliano, il barone Filippo Buduro detto \"Fifi\", non accetta che gli uomini siano traditi dalle mogli e critica un altro barone, che uccise la moglie, dopo averne favorito il tradimento e aver avuto solo tre anni di carcere.\nIl barone Buduro, invece si serve della mafia per far sparire le sue due prime mogli e nel processo viene assolto per insufficienza di prove.\nSi reca poi a Roma per cercare una nuova moglie: gli viene presentata Marisa, una ballerina da night, la porta in Sicilia, dove di lei si innamora il capo della mafia locale, che progetta di uccidere il barone Buduro, per conquistare la ragazza.\nLa presenza della bella Marisa, provoca, per\u00f2, una serie di omicidi tra i vari componenti della mafia, che si eliminano uno con l'altro, nel tentativo di sposarla.\nSar\u00e0 il sacrestano del convento a sposare Marisa, rivelandosi come il vero capo della mafia locale, finendo anche lui assassinato per mano di un giovane atleta che aveva gi\u00e0 una relazione con la ragazza.\nAlla fine i due decidono insieme di recarsi in America, dove non esiste il \"divorzio alla siciliana\" e Marisa rivela di essere anche lei una vera siciliana."}
{"id": "1719419", "revid": "125552032", "url": "https://it.wikipedia.org/wiki?curid=1719419", "title": "Maurizio Molinari", "text": "Biografia.\nNato a Roma in una famiglia di origine ebraica, Molinari studia all'Harris Manchester College dell'Universit\u00e0 di Oxford e all'Universit\u00e0 Ebraica di Gerusalemme e si laurea in Scienze politiche nel 1989 e in Storia nel 1993 alla Sapienza - Universit\u00e0 di Roma. \u00c8 giornalista dal 1984 (prima collaborazione con \"La Voce Repubblicana\"), professionista dal 1989.\nMolinari vive a Milano, \u00e8 sposato dal 1994 (quando lavorava a \"L'Indipendente\") con Micol Braha, ebrea italo-libica, avvocato. La coppia ha quattro figli, tutti nati a New York.\nGiornalista a \"La Stampa\".\nDal 1997 lavora per \"La Stampa\", di cui \u00e8 per oltre un decennio (2001-2014) corrispondente da New York. Quindi, brevemente, da Bruxelles e da Gerusalemme, prima di rientrare a Torino come direttore nel 2016.\nHa scritto anche su testate come \"L'Indipendente\" (di cui \u00e8 stato capo della redazione romana), \"L'Opinione\", \"Il Tempo\", \"Il Foglio\", \"Panorama\"; collabora con LA7 (dove \u00e8 stato ospite fisso di \"Otto e mezzo\", al tempo condotto da Giuliano Ferrara), RaiNews24, Sky TG24 e Tg5.\nPer Giorgio Dell'Arti, i punti di riferimento di Molinari sono l'ebraismo e il Partito Repubblicano Italiano, oltre alla visione \"atlantista\".\nTra il 2000 e il 2015 Molinari \u00e8 stato uno scrittore prolifico, con una media di un saggio pubblicato all'anno. In particolare il suo libro \"Il Califfato del terrore\" (Rizzoli, 2015) \u00e8 stato presentato da Roberto Saviano come il libro che \"tutti dovremmo leggere\". Tuttavia, secondo la rivista online \"Il Lavoro Culturale,\" diverse parti di tale lavoro sarebbero state plagiate dal libro \"Rise of ISIS\" di Jay Sekulow (Howard Books, 2014).\nDirettore de \"La Stampa\" e de \"la Repubblica\".\nIl 26 novembre 2015 viene nominato nuovo direttore de \"La Stampa\" di Torino al posto di Mario Calabresi. Molinari \u00e8 affiancato da Massimo Russo (ex direttore di \"Wired\" Italia) come condirettore fino al luglio 2016. Molinari viene preferito infatti dal presidente di FCA John Elkann al vicedirettore della \"Stampa\" Massimo Gramellini.\nAssieme alla direzione de \"La Stampa\", Molinari \u00e8 anche direttore editoriale di Italiana Editrice (ITEDI), societ\u00e0 editrice de \"La Stampa\" e de \"Il Secolo XIX\". Itedi \u00e8 una societ\u00e0 controllata dal gruppo Fiat Chrysler Automobiles (77%) e da Carlo Perrone, editore del \"Secolo XIX\" (23%).\nIl 10 gennaio 2016 Molinari inaugura il mandato con un video e un editoriale intitolato \"Da dove viene il branco di Colonia\" sul tema Islam e violenza di genere.\nDal 27 dicembre 2017 \u00e8 direttore editoriale di \u00abGedi News Network\u00bb, la societ\u00e0 che gestisce i quotidiani di propriet\u00e0 del gruppo editoriale GEDI.\nIl 23 aprile 2020 \u00e8 nominato direttore del quotidiano \"la Repubblica\" al posto di Carlo Verdelli.\nAd agosto del 2020, in un editoriale su \"la Repubblica\", Molinari si schiera con il fronte del \"No\" al referendum costituzionale relativo al taglio del numero dei parlamentari.\nNel luglio 2021 gli \u00e8 stato attribuito il premio \"Spadolini Cultura Politica\" assegnato dalla Fondazione Giovanni Spadolini.\nNel settembre 2021 ha vinto il premio \"Testimoni della Storia\" in occasione del festival di giornalismo \"Link\" a Trieste.\nControversie.\nNel 2015 \u00e8 stato al centro di polemiche sui media sollevate da una recensione di Nicola Perugini, antropologo dell'Universit\u00e0 di Edimburgo, dove si documenta un presunto plagio all'interno del libro \"Il Califfato del terrore. Perch\u00e9 lo Stato Islamico minaccia l\u2019Occidente\", edito da Rizzoli, nel quale alcune parti risulterebbero pressoch\u00e9 identiche ai testi del best seller americano di Jay Sekulow edito dal New York Times \"The rise of Isis\"."}
{"id": "1719422", "revid": "1782831", "url": "https://it.wikipedia.org/wiki?curid=1719422", "title": "Lunete", "text": "Lunete (gallese, inglese: Luned; francese: Lunete, Lunet) \u00e8 nelle leggende arturiane l'ancella, la damigella e la consigliera di Laudine (la Dama della Fontana). Viene descritta nell'opera \"Yvain, il cavaliere del Leone\" di Chr\u00e9tien de Troyes come un'\"affascinante brunetta, prudente, intelligente e gentile...\", ed \u00e8 proprio lei a convincere Laudine a sposare Yvain.\nYvain uccide il marito di Laudine, Esclados, come vendetta per la sconfitta del cugino, finendo per\u00f2 per rimanere intrappolato nel castello di Laudine (quello di Landuc, vicino alla foresta di Broc\u00e9liande). Lunete gli offre rifugio e accetta di aiutarlo a scappare dal popolo che voleva vendicare il proprio signore. Durante la fuga, Ywain si imbatte nella vedova di Esclados e se ne innamora, riuscendola poi a sposare grazie all'aiuto di Lunete. Dopo molti anni Gawain giunge l\u00ec e ricorda a Ywain i suoi doveri verso Re Art\u00f9. Ywain parte dopo aver promesso alla sposa di tornare entro un anno. Il cavaliere non mantiene per\u00f2 la sua promessa e al suo ritorno la moglie gli chiede di andarsene e di non tornare mai pi\u00f9. A seguito di ci\u00f2, Lunete perde il suo ascendente presso la Dama. Il suo posto viene preso dal siniscalco, che l'accusa di tradimento, ordinandone quindi la condanna al rogo. Ywain per salvarla affronta allora in combattimento il siniscalco e i suoi fratelli, riuscendo a sconfiggerli. Una volta liberata, Lunete aiuta Ywain a riconquistare l'amore della Dama."}
{"id": "1719425", "revid": "767487", "url": "https://it.wikipedia.org/wiki?curid=1719425", "title": "Che la festa cominci...", "text": "Che la festa cominci... (\"Que la f\u00eate commence\") \u00e8 un film del 1975 diretto da Bertrand Tavernier.\nOpera di genere storico, vinse quattro premi nella prima edizione dei Premi C\u00e9sar."}
{"id": "1719432", "revid": "599013", "url": "https://it.wikipedia.org/wiki?curid=1719432", "title": "Eloy Olaya", "text": "Carriera.\nClub.\nDebutt\u00f2 con lo Sporting Gij\u00f3n a 17 anni il 10 novembre 1982 contro l'Osasuna. Gioc\u00f2 poi per il Valencia e termin\u00f2 la carriera nel 1998 nel Badajoz in Segunda Divisi\u00f3n spagnola.\nNazionale.\nCon la gioc\u00f2 15 partite andando a segno 4 volte. Partecip\u00f2 al sbagliando il secondo rigore, che risulter\u00e0 poi decisivo, ai quarti contro il e al ."}
{"id": "1719433", "revid": "599013", "url": "https://it.wikipedia.org/wiki?curid=1719433", "title": "Real3D", "text": "La Real3D (pi\u00f9 precisamente la Real3D Inc.) era un'azienda impegnata nello sviluppo e realizzazione di schede video per il settore videoludico di tipo \"arcade\" fin dal periodo in cui l'industria aerospaziale General Electric cedette la propria divisione aerospaziale (GE Aerospace) a Martin Marietta. Nel 1995, Martin Marietta e la Lockheed si unirono a formare la Lockheed Martin Corporation, che diventer\u00e0 poi il maggior produttore mondiale di armi.\nA seguito della fusione, la Lockheed Martin decise di commercializzare le proprie tecnologie nel campo della grafica computerizzata anche nel settore civile, creando appunto la Real3D e appoggiandosi ad altri famosi produttori del settore come Intel e SGI. Nel 1999, la Real3D cit\u00f2 in giudizio la famosa casa di produzione di schede video ATI Technologies per la violazione di alcuni brevetti (originariamente depositati dalla General Electric nel 1988 e nel 1990) e per una presunta appropriazione indebita di alcuni segreti commerciali (nello specifico si parlava dell'assunzione da parte di ATI di alcuni ingegneri precedentemente in forza a Real3D e che erano quindi a conoscenza di alcune tecnologie in sviluppo presso l'azienda).\nIl 1\u00ba ottobre 1999 Real3D fu costretta a chiudere la propria attivit\u00e0 e la Lockheed Martin cedette le proprie quote a Intel il 14 ottobre. In seguito all'acquisizione da parte di Intel, tutti i dipendenti vennero licenziati e l'ufficio di Orlando in Florida venne chiuso. Curiosamente, poco dopo la stessa ATI apr\u00ec una propria succursale proprio a Orlando assumendo diversi degli ingegneri precedentemente in forza a Real3D."}
{"id": "1719435", "revid": "438678", "url": "https://it.wikipedia.org/wiki?curid=1719435", "title": "L'orologiaio di Saint-Paul", "text": "L'orologiaio di Saint-Paul \u00e8 un film del 1974 diretto da Bertrand Tavernier, con Philippe Noiret.\nTratto dal romanzo, del 1954, \"L'orologiaio di Everton\", di Georges Simenon.\nIl film \u00e8 interamente girato e ambientato a Lione.\nTrama.\nIl film ha inizio la sera dell'11 marzo 1973, quando sono resi noti i risultati delle elezioni politiche indette in quell'anno, che vedono una inaspettata vittoria della maggioranza uscente di centrodestra.\nL'orologiaio Michel Descombes vive a Lione nel vecchio quartiere di Saint-Paul. \u00c8 un artigiano onesto e metodico. La sua vita \u00e8 scandita da ritmi lenti e regolari: apre il negozio, scambia qualche battuta con i vicini, ripara sveglie e orologi, cena ogni sera della domenica alla trattoria Chauvin, un locale popolare in cui incontra gli amici.\nVive da solo con il figlio ventenne Bernard, dopo la separazione e la morte della moglie.\nUn giorno riceve la visita inaspettata della polizia e una notizia drammatica: Bernard ha ucciso un uomo ed \u00e8 fuggito con una ragazza. Lo stanno cercando per arrestarlo.\nBernard ha ucciso Razon, una guardia giurata, e ne ha poi incendiato l'automobile. L'uomo, prepotente e disonesto, con simpatie di estrema destra, prestava servizio d'ordine in una fabbrica e insidiava le operaie, in modo particolare Liliane, la ragazza di Bernard.\nSconvolto, Michel si accorge che sa pochissimo del figlio e si tormenta per non essere stato un padre pi\u00f9 attento e presente. Il commissario Guibond, che ha anch'egli problemi personali, tenta di ottenere il suo aiuto per ritrovare i due ragazzi e gli manifesta comprensione umana.\nI due giovani vengono infine arrestati e processati. Bernand si rifiuta d'incontrare suo padre, e quando finalmente si trovano l'uno di fronte a l'altro, gli rivolge appena la parola.\nPer salvaguardare il suo amor proprio e l'onore della fidanzata, Bernard non si presta ad assecondare la linea difensiva adottata del suo avvocato, che vorrebbe invocare le circostanze attenuanti dimostrando che si \u00e8 trattato di un delitto passionale, e preferisce avallare la tesi del delitto politico. Michel comprende le ragioni del figlio e lo appoggia. A questa decisione consegue la pesante condanna a vent'anni di carcere, ma si \u00e8 ristabilita la fiducia fra padre e figlio.\nProduzione.\nDopo numerosi rifiuti ricevuti, Tavernier incontra Raymond Danon, un produttore che credette al soggetto di \"L'Horloger de Saint-Paul\" e che gli diede l'opportunit\u00e0 di esordire nella regia di un lungometraggio.\nSoggetto.\nTavernier si ispira al romanzo \"L'horloger d'Everton\" di Georges Simenon, pubblicato nel 1954, ma l'intrigo si trasferisce dagli Stati Uniti a Lione.\nLo scrittore accorda al regista i diritti per l'adattamento cinematografico nel marzo 1972.\nSceneggiatura.\nLa sceneggiatura ebbe una lunga gestazione, quattordici mesi, segnati da parecchi rifiuti da parte di una serie di scrittori interpellati (Michel Mohrt, Louis Guillaux, Pascal Jardin, Michel Audiard). Alla fine Tavernier otterr\u00e0 la collaborazione di due sceneggiatori, Jean Aurenche e Pierre Bost di cui egli ammirava la levit\u00e0 e la discrezione della scrittura, dimostrata nei lavori realizzati negli anni 40/50. Essi gli parvero assolutamente adatti per questo film. Inizi\u00f2 cos\u00ec una amicizia e una fruttuosa collaborazione che produrr\u00e0 le opere successive: \"Que la f\u00eate commence\", \"Le Juge et L'Assassin\", \"Coup de Torchon\". Tavernier render\u00e0 anche un bell'omaggio a Aurenche con il suo \"Laissez-passer\".\nCast.\nIl film non si sarebbe potuto realizzare senza Philippe Noiret che, dopo aver letto venti pagine del copione, diede la sua totale fiducia a Tavernier e lo aiut\u00f2 a resistere quando il progetto del film sembrava fallire per i ripetuti dinieghi dei produttori interpellati.\nIl cineasta trova in Philippe Noiret l'interprete ideale. L'attore mette il suo carisma e la sua voce inimitabile al servizio di questo personaggio commovente di padre disorientato.\nI due artisti girarono insieme non meno di otto film, fra i quali i memorabili \"Le Juge et l'Assassin\" e \"Coup de torchon\".\nA rivestire il ruolo del commissario Guilboud \u00e8 Jean Rochefort, un altro dei pilastri del cinema francese, interprete di decine di film, alcuni classici fra cui \"Le Grand Blond avec une chaussure noire\", 1972, \"L'H\u00e9ritier\", 1973, (L'erede), \"Un \u00e9l\u00e9phant \u00e7a trompe \u00e9norm\u00e9ment\", 1976, (\"Certi piccolissimi peccati\") e \"Le Crabe-Tambour\", 1977, (\"L'uomo del fiume\").\nIn un primo tempo Bertrand Tavernier aveva scelto Fran\u00e7ois Perrier. Quindici giorni prima dell'inizio delle riprese Fran\u00e7ois Perrier non poteva pi\u00f9 fare il film. Il distributore aveva deciso di rimpiazzarlo con Jean Rochefort. Bertrand Tavernier non lo conosceva e lo incontr\u00f2 a pranzo. Anzich\u00e9 parlare della sceneggiatura ricordarono insieme il poeta Jacques Audiberti. Alla fine del pranzo, Jean Rochefort accett\u00f2 il ruolo e dichiar\u00f2: \nLuoghi delle riprese.\nLa citt\u00e0 di Lione, dove il regista \u00e8 nato e ha scelto di ambientare il film, modificando il romanzo di Simenon, appare come un personaggio a s\u00e9 stante.\nLa macchina da presa esplora la citt\u00e0 nei suoi angoli pi\u00f9 o meno conosciuti: il \"Vieux Lyon\", le sponde della Saona, il parco della \"T\u00eate d'or\", place des Terreaux, i viali e il piazzale sulla collina della Croix-Rousse, l'orologio astronomico della Cattedrale di Saint-Jean, il Palazzo di giustizia, il carcere di Saint-Paul, la stazione di Lione-Perrache, il mercato coperto alla Part-Dieu (dal 2006 intitolato a Paul Bocuse), eccetera.\nTavernier firma un'opera su Lione, come un'allegoria di tutto un paese, come Martin Scorsese e Woody Allen hanno fatto con New York.\nPrima.\nIl film esce nelle sale il 16 gennaio 1974. L'uscita nelle sale ha coinciso con la fine delle \"Trente Glorieuses\", il lungo periodo di prosperit\u00e0 economica attraversato dalla Francia a partire dalla Liberazione, e con gli ultimi mesi della presidenza di Georges Pompidou, che di quel benessere \u00e8 stato uno degli artefici principali.\nAccoglienza.\n\"L'horloger de Saint-Paul\" conosce un successo notevole: 300 000 biglietti venduti e il premio Louis Delluc nel 1974.\nCritica.\nLa critica s'entusiasma per il soggetto e sottolinea il valore dato alla citt\u00e0 di Lione.\nScrive Jean de Baroncelli su \"Le Monde\":"}
{"id": "1719437", "revid": "8596", "url": "https://it.wikipedia.org/wiki?curid=1719437", "title": "L'orologiaio di St. Paul", "text": ""}
{"id": "1719438", "revid": "1573940", "url": "https://it.wikipedia.org/wiki?curid=1719438", "title": "Lonchura maja", "text": "Il cappuccino testa bianca (\"Lonchura maja\" ) \u00e8 un uccello passeriforme appartenente alla famiglia degli estrildidi.\nDistribuzione ed \"habitat\".\nQuesto uccello \u00e8 originario della penisola malese e delle isole di Sumatra e Giava: \u00e8 stato tuttavia introdotto con successo anche in Portogallo, Giappone e a Taiwan.\nL\"'habitat\" del cappuccino testa bianca \u00e8 costituito dalle aree erbose o cespugliose sul limitare di macchie alberate pi\u00f9 o meno estese: questa specie si dimostra tuttavia piuttosto adattabile e colonizza senza problemi anche campi coltivati a graminacee e riso, canneti e acquitrini.\nDescrizione.\nDimensioni.\nMisura circa 12\u00a0cm, compresa la coda.\nAspetto.\nSi tratta di un uccelletto dall'aspetto robusto, caratterizzato dalla presenza di un forte becco tozzo e di forma conica.\nIl piumaggio \u00e8 di colore bruno piuttosto scuro, su tutto il corpo, con tendenza a scurirsi su ali e coda fino a divenire bruno nerastro, mentre sul codione la colorazione assume tonalit\u00e0 rosso-ruggine: sulla testa \u00e8 presente un cappuccio di colore bianco-crema (da cui deriva il nome comune della specie), che si estende fino al collo ed al petto, dove sfuma nel bruno: a parit\u00e0 d'et\u00e0, nei maschi il cappuccio appare di colorazione pi\u00f9 chiara rispetto a quanto riscontrabile nelle femmine, ma si tratta di un dato molto suscettibile a variazioni individuali di tonalit\u00e0 ed estensione, perci\u00f2 si pu\u00f2 dire che in questa specie (come del resto nella stragrande maggioranza delle specie congeneri) il dimorfismo sessuale \u00e8 praticamente inesistente.\nBiologia.\nIl cappuccino testa bianca ha abitudini diurne: esso tende a riunirsi in stormi anche di una certa entit\u00e0, spesso assieme anche ad altre specie (come ad esempio il padda), che passano la maggior parte del tempo al suolo alla ricerca di cibo, rifugiandosi poi fra gli alberi al calar delle tenebre.\nAlimentazione.\nSi tratta di una specie essenzialmente granivora, che grazie al forte becco riesce ad avere ragione dell'involucro di moltissime variet\u00e0 di piccoli semi, privilegiando quelli ancora immaturi o appena germogliati di graminacee e riso. Questi uccelli integrano inoltre la propria dieta con germogli, bacche, frutti e piccoli insetti volanti.\nRiproduzione.\nLa riproduzione pu\u00f2 avvenire durante tutto l'anno, tuttavia questi uccelli tendono a concentrare gli eventi riproduttivi alla fine della stagione delle piogge, per assicurare ai nascituri una maggiore quantit\u00e0 di cibo; la coppia costruisce il nido, che ha una forma sferica con ingresso laterale, utilizzando steli d'erba e foglie di bamb\u00f9, ubicandolo fra la vegetazione o nell'erba alta a circa un metro da terra.\nAll'interno del nido la femmina depone 3-7 uova, che vengono covate a turno da entrambi i \"partner\" e schiudono dopo circa due settimane: i nidiacei, ciechi ed implumi alla schiusa, vengono accuditi da ambedue i genitori e sono pronti per l'involo attorno alle tre settimane di vita, tuttavia essi tendono a rimanere nei pressi del nido per almeno un'ulteriore settimana, tornandovi a dormire durante la notte e chiedendo sporadicamente l'imbeccata ai genitori."}
{"id": "1719440", "revid": "152625", "url": "https://it.wikipedia.org/wiki?curid=1719440", "title": "John Paul Larkin", "text": ""}
{"id": "1719442", "revid": "1215", "url": "https://it.wikipedia.org/wiki?curid=1719442", "title": "Gian Paolo Barosso", "text": ""}
{"id": "1719443", "revid": "438678", "url": "https://it.wikipedia.org/wiki?curid=1719443", "title": "Il giudice e l'assassino", "text": "Il giudice e l'assassino (\"Le Juge et l'Assassin\") \u00e8 un film francese del 1976 diretto da Bertrand Tavernier, ispirato alla storia di un vero caso di cronaca criminale, quello dell'assassino Joseph Vacher.\nTrama.\nNel 1893 Joseph Bouvier, un ex sergente di fanteria congedato per i suoi scatti violenti, spara alla ragazza che sta corteggiando, Louise, prima di rivolgere la sua pistola contro se stesso. Lei sopravvive e anche lui, nonostante le due pallottole conficcate nella testa. Spirito semplice ed esaltato, nutrito di slogan anarchici, diventa un vagabondo dopo la sua liberazione dal manicomio dove lo aveva condotto il suo atto. Da allora, viaggia a piedi per la Francia, sgozzando e violentando giovani pastori e pastorelle sulla sua strada.\nUn giudice provinciale, \u00c9mile Rousseau, si interessa al caso e segue pazientemente le tracce di Bouvier. Una volta che l'assassino arriva nella sua regione, ottiene il suo arresto sulla base di una descrizione compilata dai testimoni. Rousseau, vedendo in questo caso un'opportunit\u00e0 unica di promozione, stabilisce un rapporto di fiducia con Bouvier, che diventa la base di una macchina ben oliata per ottenere una piena confessione e la sua condanna a morte."}
{"id": "1719444", "revid": "8596", "url": "https://it.wikipedia.org/wiki?curid=1719444", "title": "Mon oncle d'Am\u00e9rique", "text": ""}
{"id": "1719447", "revid": "260752", "url": "https://it.wikipedia.org/wiki?curid=1719447", "title": "Cappuccino a testa bianca", "text": ""}
{"id": "1719450", "revid": "767487", "url": "https://it.wikipedia.org/wiki?curid=1719450", "title": "Una domenica in campagna", "text": "Una domenica in campagna (\"Un dimanche \u00e0 la campagne\") \u00e8 un film del 1984 diretto da Bertrand Tavernier.\nPresentato in concorso al 37\u00ba Festival di Cannes, ha vinto il premio per la miglior regia. Il film ha vinto inoltre 3 Premi C\u00e9sar 1985 su 8 candidature: migliore attrice protagonista (Sabine Az\u00e9ma), miglior sceneggiatura e migliore fotografia.\nTrama.\nUna domenica verso la fine dell'estate 1912. Di mattina, Ladmiral, pittore di buona fama che, dopo la morte della moglie, vive in una grande casa di campagna con la fedele domestica Merc\u00e9d\u00e8s, si sta preparando ad andare ad accogliere alla stazione suo figlio Gonzague, la nuora, che preferisce chiamare il marito \u00c9douard, e i tre nipotini, \u00c9mile e Lucien, e la pi\u00f9 piccola, Mireille. \u00c8 una piacevole passeggiata a piedi lungo un sentiero sterrato che unisce la casa alla stazione ma egli sente di non essere svelto come prima e il tempo che impiega a percorrerlo aumenta ogni volta di pi\u00f9.\nLa visita domenicale del figlio \u00e8 un'abitudine affettuosa.\nLadmiral \u00e8 felice di ritrovare i suoi cari, ma \u00e8 anche un po' dispiaciuto per la poca ambizione che Gonzague manifesta e per la convenzionalit\u00e0 delle abitudini di lui e della moglie.\nLa ritualit\u00e0 della domenica \u00e8 interrotta dall'arrivo inaspettato della figlia minore Ir\u00e8ne, una donna emancipata che vive a Parigi e arriva guidando una nuova automobile sportiva. Vivace e dinamica, la sua presenza mette in subbuglio la quiete del pomeriggio: rovista la soffitta alla ricerca di scialli antichi dimenticati, preziosi, da rivendere nel suo negozio parigino. Accompagna sulla sua macchina Ladmiral a un ritrovo all'aperto sul fiume dove c'\u00e8 musica e balla con lui.\nIl padre, che vede molto raramente la figlia, s'illude che si fermi almeno per la cena, ma un'improvvisa telefonata, probabilmente d'un amante, le fa decidere di partire subito: la partenza intristisce Ladmiral, malgrado il conforto del figlio che si trattiene a cenare da lui.\nLa sera, quando sono tutti ripartiti, si ritrova solo con Merc\u00e9d\u00e8s. Ritorna a lavorare: toglie dal cavalletto il quadro che stava dipingendo, giudicato dalla figlia troppo accademico e lo sostituisce con una nuova tela bianca e medita in silenzio. Sar\u00e0 forse la sua ultima composizione, quella pi\u00f9 vera.\nProduzione.\nSoggetto.\nAdattamento di un romanzo breve pubblicato nel 1945, di Pierre Bost (1901-1975), \"M. Ladmiral va bient\u00f4t mourir\".\nL'autore del romanzo, aveva firmato con Jean Aurenche, co-sceneggiatore del film, molte sceneggiature del regista Claude Autant-Lara, come \"La symphonie pastorale\" (1946), \"Le diable au corps\" (1947), \"La travers\u00e9e de Paris\" (1956), altre di Ren\u00e9 Cl\u00e9ment come \"Jeux interdits\" (1952), \"Gervaise\" (1955) dal romanzo \"L'Assommoir\" (\"L'ammazzatoio\") di \u00c9mile Zola.\nGrande ammiratore del cinema di questi registi, Tavernier si \u00e8 ispirato ad essi per le sceneggiature dei suoi primi film.\nSceneggiatura.\nIl film fu sceneggiato a quattro mani dal regista e da sua moglie Colo.\nCast.\nScrive il critico Tullio Kezich:\nRiprese.\nIl film fu girato in circa trenta giorni durante l'autunno del 1983. Sulla scelta dei luoghi per le riprese, racconta lo stesso regista Bernard Tavernier, in un'intervista concessa a Villarceaux, in occasione di una proiezione all'aperto del film e riportata in data 31 maggio 2003, sul sito on line \"Le parisien\":\nFotografia.\nSempre nella stessa intervista citata, il regista racconta, a proposito della fotografia:\nIl film ha ottenuto un C\u00e9sar per la miglior fotografia di Bruno de Keyzer.\nMusica.\nNella colonna sonora di Gabriel Faur\u00e9 si riconoscono alcune musiche classiche per pianoforte:\nLa polka che Monsieur Ladmiral balla con la figlia \u00e8 stata scritta dall'attore-musicista che interpreta il protagonista, Louis Ducreux.\nCritica.\nScrive il critico Giovanni Grazzini:"}
{"id": "1719457", "revid": "61051", "url": "https://it.wikipedia.org/wiki?curid=1719457", "title": "Arcida", "text": "Arcida \u00e8 un ordine di molluschi bivalvi appartenenti alla sottoclasse Pteriomorphia.\nTassonomia.\nComprende le seguenti famiglie:"}
{"id": "1719458", "revid": "438678", "url": "https://it.wikipedia.org/wiki?curid=1719458", "title": "La vita e niente altro", "text": "La vita e niente altro (\"La vie et rien d'autre\") \u00e8 un film del 1989 diretto da Bertrand Tavernier.\nTrama.\nOttobre del 1920. Il maggiore Delaplane ha il compito di risalire alle identit\u00e0 dei soldati morti sconosciuti dopo la prima guerra mondiale; le sue ricerche si intrecciano con le vite di Ir\u00e8ne, un'aristocratica, e di Alice, una ragazza di campagna, scavando a fondo nelle cicatrici psicologiche lasciate dalla guerra."}
{"id": "1719461", "revid": "1782831", "url": "https://it.wikipedia.org/wiki?curid=1719461", "title": "Laudine", "text": "Laudine la Dama della Fontana, \u00e8 un personaggio del ciclo arturiano che compare nel poema \"Yvain, il cavaliere del Leone\" di Chr\u00e9tien de Troyes e in altre opere basate su quella di Chr\u00e9tien, come il racconto gallese \"Owain, o la Dama della Fontana\" o quello tedesco \"Iwein\" di Hartmann von Aue.\nLaudine \u00e8 la signora del mistico castello di Landuc, ubicato nei pressi della foresta di Broc\u00e9liande. Sposa il cavaliere della Tavola Rotonda Sir Ywain, uccisore del suo primo marito Esclados, guardiano della fontana magica del luogo, che aveva sconfitto il cugino di Ywain, Calogrenant. In seguito a una promessa da lui non mantenuta, Laudine scaccia Ywain, salvo poi perdonarlo alla fine del poema.\nNell'opera si fa solo una volta il suo nome."}
{"id": "1719462", "revid": "399", "url": "https://it.wikipedia.org/wiki?curid=1719462", "title": "Margherita di Prussia", "text": "Biografia.\nEra l'ultima figlia del re di Prussia Federico III, imperatore tedesco, e di sua moglie, la principessa Vittoria di Sassonia-Coburgo-Gotha, figlia della regina Vittoria del Regno Unito. Al momento della sua nascita, la sua testa era coperta da corti capelli, simili al muschio, da cui acquis\u00ec il soprannome di \"Mossy\". Il suo padrino fu l'imperatore Pietro II del Brasile e la madrina la regina Margherita di Savoia, da cui prese il nome.\nLa principessa Margherita crebbe in mezzo a privilegi e formalit\u00e0. Come due delle sue sorelle, la principessa Vittoria e la principessa Sofia, Margherita era profondamente legata ai suoi genitori, formando un gruppo antagonista a quello dei suoi fratelli pi\u00f9 grandi, Guglielmo II, la principessa Carlotta e il principe Enrico.\nSuo padre fu re di Prussia e imperatore tedesco soltanto per novantanove giorni e mor\u00ec di cancro alla laringe quando Margherita aveva sedici anni.\nRimase vicino a sua madre dopo la morte di suo padre ed \u00e8 stata considerata come la pi\u00f9 popolare tra le sorelle dell'imperatore Guglielmo II, riuscendo a mantenere buoni rapporti con numerosi componenti della famiglia.\nMatrimonio.\nMargherita era attratta da Massimiliano di Baden, ma quando si accorse che lui non ricambiava il suo affetto, rivolse le sue attenzioni a Federico Carlo d'Assia-Kassel, un caro amico di Massimiliano, figlio del langravio Federico Guglielmo d'Assia-Kassel e della principessa Anna di Prussia.\nLe nozze vennero celebrate il 25 gennaio 1893, a Berlino. Erano lontani parenti, in quanto sua madre era una principessa prussiana. Il matrimonio fu molto felice. Ebbero sei figli:\nMargherita aveva una personalit\u00e0 forte. Nel 1901, la principessa Margherita, con la morte di sua madre, eredit\u00f2 il castello di Friedrichshof che divenne la residenza ufficiale durante i primi anni di matrimonio.\nMargherita sarebbe potuta divenire regina di Danimarca: suo marito infatti era pretendente al trono di Cristiano VIII di Danimarca. Alla fine per\u00f2 Federico Carlo rinunci\u00f2 a favore di sua zia Luisa d'Assia-Kassel, moglie di Cristiano di Schleswig-Holstein-Sonderburg-Gl\u00fccksburg, salito al trono danese come Cristiano IX di Danimarca.\nFederico Carlo venne invece eletto il 9 ottobre 1918, col nome di Carlo I, re della Finlandia, che si era proclamata indipendente dalla Russia l'anno prima.\nTragedie familiari.\nI figli maggiori di Margherita, Federico Guglielmo e Massimiliano, morirono in azione durante la prima guerra mondiale.\nDue altri figli, Filippo e Cristoforo, aderirono al nazismo, con la speranza che Hitler avrebbe un giorno potuto restaurare la monarchia tedesca. Filippo spos\u00f2 la principessa Mafalda, figlia del re Vittorio Emanuele III d'Italia. A causa delle sue strette relazioni con il re d'Italia, Filippo fu cooptato nel 1939 tra gli assistenti personali di Hitler, dal momento che avrebbe potuto essere un utile canale di comunicazione tra la Germania e l'Italia. Quando si rese conto della realt\u00e0 del nazismo, cerc\u00f2 di dare le dimissioni, ma non fu in grado di farlo. Us\u00f2 la sua posizione e il suo denaro per fornire passaporti per gli ebrei e li aiut\u00f2 a fuggire in Olanda. Pubblicamente, continu\u00f2 ad adempiere alle sue funzioni e di tanto in tanto fece missioni private in Italia per conto di Hitler. Quando l'Italia si arrese, inform\u00f2 personalmente Hitler. La vendetta di Hitler si rivers\u00f2 su Filippo, che fu imprigionato in un campo di concentramento per prigionieri politici e sulla moglie Mafalda, che fu deportata a Buchenwald, dove mor\u00ec di una emorragia causata dall'amputazione del braccio.\nIl quinto figlio, Cristoforo, fu un convinto sostenitore dello sforzo bellico tedesco, ma dopo la battaglia di Stalingrado, si sent\u00ec frustrato dalle limitazioni poste sul suo ruolo nel conflitto e divent\u00f2 sempre pi\u00f9 critico della leadership tedesca. Il regime nazista si rivolt\u00f2 contro la sua famiglia in quanto aveva intenzione di lasciare il partito nazista; nel 1943 mor\u00ec in un incidente aereo. Si era sposato con la principessa Sofia di Grecia, una sorella del principe Filippo, futuro marito della regina Elisabetta II.\nMargherita perse anche una delle sue nuore durante la guerra. La moglie di Wolfgang, la principessa Marie Alexandra, fu uccisa con altre sette donne in un bombardamento aereo a Francoforte il 29-30 gennaio 1944.\nDurante e dopo la seconda guerra mondiale, si prese cura di molti dei suoi nipoti, facendo di Friedrichshof un punto di riferimento familiare.\nMor\u00ec il 22 gennaio 1954, a Kronberg im Taunus, all'et\u00e0 di 81 anni."}
{"id": "1719463", "revid": "838137", "url": "https://it.wikipedia.org/wiki?curid=1719463", "title": "Test di Hartley", "text": "In statistica, il test di Hartley \u00e8 un test utilizzato per la valutazione del rispetto delle condizioni di omoschedasticit\u00e0. Deve essere eseguito prima di poter confrontare gruppi mediante analisi della varianza. Viene eseguito assieme ad altri due test ad esso complementari:\nA differenza dei suddetti test, la cui condizione di applicabilit\u00e0 \u00e8 che i \"p\" campioni in esame, provenienti da popolazioni normali, abbiano tutti uguale numerosit\u00e0 \"n\", per il test di Hartley non esiste questa limitazione.\nIl test valuta se la varianza tra i gruppi \u00e8 omogenea (ossia non differisce significativamente). La procedura si articola come segue:\nTrova applicazione in chimica analitica, per verificare il rispetto delle condizioni di omoschedasticit\u00e0 ai fini della valutazione della precisione intermedia, un tipo di precisione la cui stima \u00e8 necessaria nella validazione di un metodo chimico conformemente alla norma UNI CEI EN ISO/IEC 17025 \"Requisiti generali per la competenza dei laboratori di prova e di taratura\"."}
{"id": "1719464", "revid": "1281965", "url": "https://it.wikipedia.org/wiki?curid=1719464", "title": "Giudea (Fondi)", "text": "La Giudea, pittoresco cortile circondato da case a profferlo, \u00e8 uno dei luoghi in cui abitarono gli ebrei di Fondi (in provincia di Latina) fino al 1541, anno della loro definitiva espulsione dal Regno di Napoli. Si trova nella zona nord-est del centro storico del paese, nel quartiere noto anche come Olmo Perino, ed \u00e8 stato recentemente restaurato.\nStoria.\nDocumenti attestano la presenza di ebrei nella cittadina di Fondi nel XIV e XVI secolo come tessitori e tintori, ma vi erano anche banchieri e mercanti; nella seconda met\u00e0 del Quattrocento gli ebrei di Fondi, grazie alla protezione dei Caetani, raggiunsero un buon livello di prosperit\u00e0. \nLa \"Casa degli spiriti\", un palazzetto probabilmente cos\u00ec detto perch\u00e9 lo si credeva infestato da fantasmi, oltre a abitazioni private ospita da qualche anno anche il Museo ebraico di Fondi. Si trova nel quartiere dell'Olmo Perino, poco distante dalla Giudea. L'ipotesi che fosse un'antica sinagoga rimane tutta da dimostrare. "}
{"id": "1719465", "revid": "838137", "url": "https://it.wikipedia.org/wiki?curid=1719465", "title": "Test della varianza minima", "text": "In statistica, il test della varianza minima \u00e8 un test utilizzato per la valutazione del rispetto delle condizioni di omoschedasticit\u00e0. Deve essere eseguito prima di poter confrontare gruppi mediante analisi della varianza.\nViene eseguito assieme ad altri due test ad esso complementari:\nLa condizione di applicabilit\u00e0 del test \u00e8 che i formula_1 campioni in esame, provenienti da popolazioni normali, abbiano tutti uguale numerosit\u00e0 formula_2.\nIl test della varianza minima valuta se la varianza minore tra i gruppi \u00e8 omogenea rispetto alle altre (ossia non differisce significativamente).\nLa procedura si articola come segue: \n1) calcolare il rapporto Scalc tra la minore delle varianze e la somma di tutte le varianze stimate(inclusa la minima). \n2) confrontare il valore del rapporto Scalc con i valori critici tabulati (per un dato livello di probabilit\u00e0) in funzione del numero formula_1 dei campioni in esame e della numerosit\u00e0 campionaria formula_2.\n3) l'ipotesi nulla (H0) di uguaglianza delle varianze viene respinta se Scalc &lt; Stab e viene accettata in caso contrario.\nTrova applicazione in chimica analitica per verificare il rispetto delle condizioni di omoschedasticit\u00e0 ai fini della valutazione della precisione intermedia un tipo di precisione la cui stima \u00e8 necessaria nella validazione di un metodo chimico conformemente alla norma UNI CEI EN ISO/IEC 17025 \u201cRequisiti generali per la competenza dei laboratori di prova e di taratura\"."}
{"id": "1719466", "revid": "125918662", "url": "https://it.wikipedia.org/wiki?curid=1719466", "title": "Mr. Klein", "text": "Mr. Klein (\"Monsieur Klein\") \u00e8 un film del 1976 diretto da Joseph Losey.\n\u00c8 stato presentato in concorso al 29\u00ba Festival di Cannes.\nTrama.\nRobert Klein \u00e8 un francese sulla quarantina che, nella Parigi occupata del 1942, se ne infischia della guerra e del dolore degli uomini. Collezionista di opere d'arte, vive in una lussuosa residenza e ha una giovane amante. Da incallito affarista, non esita ad assicurarsi a met\u00e0 prezzo quadri antichi di cui qualche ebreo in difficolt\u00e0 \u00e8 costretto a disfarsi. La sua sicurezza di avvoltoio s'incrina il giorno in cui scopre l'esistenza d'un altro Robert Klein, verosimilmente un ebreo, il quale cerca di sottrarsi alle persecuzioni razziali attribuendogli la propria identit\u00e0. Allarmato, Klein si rivolge alla polizia, ma cos\u00ec facendo attira su di s\u00e9 forti sospetti.\nIl filo s'aggroviglia quando Klein, messosi in cerca del proprio omonimo, rintraccia la povera casa in cui questi abita ed \u00e8 accolto dall'amante di lui in un castello. L'uomo ha ora buone ragioni per credere che lo sconosciuto gli abbia teso una trappola, forse per coprire la propria attivit\u00e0 di antinazista, e tuttavia spera di sfuggirvi presentando alle autorit\u00e0 i certificati che lo dichiarano di razza ariana. Con il passare dei giorni, la morsa attorno a lui invece si stringe: il secondo Klein resta introvabile, tutte le piste portano a un vicolo cieco e la polizia si fa pi\u00f9 aggressiva nei suoi confronti.\nPierre, il marito dell'ex moglie di Klein, avvocato, offre all'uomo il modo di lasciare la Francia con un passaporto falso. Klein si mette alla ricerca della fidanzata del suo doppio omonimo ma, a un certo punto, si rende conto che quest'ultimo non \u00e8 mai sparito e fa rientro a casa sua ogni notte, dopo che \u00e8 scattato il coprifuoco. Cos\u00ec lo chiama al telefono e fissa un appuntamento con lui, ma quando arriva alla casa Klein vede che la polizia sta arrestando il suo omonimo; era stato Pierre ad avvertire la polizia per difendere l'amico, ma Klein non apprezza e aggredisce Pierre. Il giorno dopo la polizia francese si presenta a casa di Klein e lo arresta, inserendolo poi in un folto gruppo di ebrei con destinazione V\u00e9lodrome di Parigi, in uno dei terribili giorni della \"Grande Rafle\" del 16 e 17 luglio 1942. Nonostante il marito dell'ex moglie gli gridi dagli spalti che i documenti d'identit\u00e0 dei nonni sono arrivati, Klein, constatato che l'omonimo \u00e8 in mezzo alla folla degli arrestati, persa forse la ragione, lo segue e viene trascinato dalla polizia con gli altri dentro i vagoni merci diretti verso i campi di sterminio nazisti."}
{"id": "1719467", "revid": "8596", "url": "https://it.wikipedia.org/wiki?curid=1719467", "title": "Chi \u00e8 Mr. Klein?", "text": ""}
{"id": "1719468", "revid": "1573940", "url": "https://it.wikipedia.org/wiki?curid=1719468", "title": "Arcidae", "text": "Arcidae \u00e8 una famiglia di molluschi bivalvi appartenente all'ordine Arcida.\nTassonomia.\nSono note le seguenti sottofamiglie:"}
{"id": "1719469", "revid": "33689", "url": "https://it.wikipedia.org/wiki?curid=1719469", "title": "Dario de Angelis", "text": ""}
{"id": "1719471", "revid": "1793900", "url": "https://it.wikipedia.org/wiki?curid=1719471", "title": "Monte Sir Sandford", "text": "Il Monte Sir Sandford \u00e8 la montagna pi\u00f9 alta dei Monti Selkirk, situato nel Nord della provincia canadese della Columbia Britannica. \nCon i suoi 3.519 metri sul livello del mare \u00e8 la dodicesima cima della provincia. \nLa sua prima scalata risale al 1912.\nLa montagna \u00e8 stata cos\u00ec nominata in onore di Sir Sandford Fleming, un ingegnere ferroviario della Canadian Pacific Railway.\nVoci correlate.\nMontagne del Canada"}
{"id": "1719472", "revid": "438678", "url": "https://it.wikipedia.org/wiki?curid=1719472", "title": "La merlettaia (film)", "text": "La merlettaia (\"La Dentelli\u00e8re\") \u00e8 un film del 1977 diretto da Claude Goretta, ispirato dall'omonimo dipinto di Vermeer. Il film \u00e8 tratto dal romanzo di Pascal Lain\u00e9 \"La Dentelli\u00e8re\".\nPresentato in concorso al 30\u00ba Festival di Cannes, il film \u00e8 stato candidato per la Palma d'oro e ha vinto il \"Prize of the Ecumenical Jury\".\nTrama.\nLa giovane Beatrice (detta Pomme), timida e molto sensibile, vive con la madre e lavora come apprendista parrucchiera a Parigi. Durante un soggiorno estivo nella cittadina di Cabourg, Pomme conosce Fran\u00e7ois, studente e appartenente a una ricca e facoltosa famiglia; tra i due ragazzi sboccia l'amore e trascorrono insieme il resto delle vacanze. Ritornati alla vita di tutti i giorni, decidono di andare a convivere e si trasferiscono, nonostante il disappunto dei loro familiari, in un piccolo appartamento a Parigi. All'inizio la convivenza sembra dar loro ragione, ma presto il divario sociale e culturale che li divide ha la meglio sul loro amore. L' \"intellettuale\" Fran\u00e7ois, dopo l'infatuamento iniziale, si stufa di essere oggetto della silenziosa devozione di Pomme - incapace di confrontarsi con i suoi nebulosi proclami ideologici - e decide di troncare la loro relazione; lei accetta la decisione del fidanzato ed abbandona l'appartamento, facendo ritorno da sua madre. Ma la fine del loro rapporto avr\u00e0 gravi ripercussioni sulla psiche di Pomme che dapprima si ammala di anoressia nervosa e infine viene internata in un ospedale psichiatrico. Tempo dopo, la notizia del suo ricovero giunge anche a Fran\u00e7ois che decide di farle visita, ma il loro incontro \u00e8 drammatico: Beatrice si \u00e8 chiusa in se stessa e, vittima di uno stato depressivo che l'ha resa definitivamente incapace di confrontarsi con il mondo, non sembra pi\u00f9 riconoscerlo."}
{"id": "1719475", "revid": "767487", "url": "https://it.wikipedia.org/wiki?curid=1719475", "title": "The Long Goodbye (Procol Harum)", "text": "The Long Goodbye \u00e8 il dodicesimo album dei Procol Harum, pubblicato nel 1995. L'album, che recita il sottotitolo \"Symphonic Music of Procol Harum\" \u00e8 composto da brani del gruppo con arrangiamento ed accompagnamento orchestrale."}
{"id": "1719476", "revid": "484362", "url": "https://it.wikipedia.org/wiki?curid=1719476", "title": "Monte Sir Wilfrid Laurier", "text": "Il Monte Sir Wilfrid Laurier \u00e8 una montagna appartenente alla catena dei Monti Premier appartenenti alle Montagne Cariboo, situate nel centro-est della provincia canadese della Columbia Britannica.\nLa montagna, alta 3.516 metri, \u00e8 la pi\u00f9 elevata dei Monti Premier.\n\u00c8 stata scalata la prima volta nel 1924 ad opera di Alan Carpe, Rollin Chamberlin e A. Withers.\nIl nome onora il settimo Primo Ministro del Canada, Sir Wilfrid Laurier, che mor\u00ec nel 1919. \u00c8 stata una delle prime montagne della catena dei monti Premier ad essere intitolata ad un Primo Ministro, avvenuto il 6 settembre 1927."}
{"id": "1719477", "revid": "585241", "url": "https://it.wikipedia.org/wiki?curid=1719477", "title": "Giudea (disambigua)", "text": ""}
{"id": "1719479", "revid": "74801", "url": "https://it.wikipedia.org/wiki?curid=1719479", "title": "Ilaria del Carretto", "text": "Biografia.\nNacque da Carlo I del Carretto, dal 1379 primo marchese Del Carretto di Zuccarello, e da Pomellina Adorno. Seconda delle quattro mogli di Paolo Guinigi, signore di Lucca tra il 1400 e il 1430, si spos\u00f2 nel 1403 e dette alla luce due figli, Ladislao e Ilaria Minor. Il maschio partecip\u00f2 alla guerra del Finalese del 1447-1448 mentre la secondogenita and\u00f2 in sposa al figlio di Battista Fregoso, doge della Repubblica di Genova.\nMor\u00ec durante il parto della figlia Ilaria Minor, nel 1405.\nPer lei il marito commission\u00f2 il famoso sarcofago, capolavoro di Jacopo della Quercia, visibile nella cattedrale di San Martino a Lucca. La salma, per\u00f2, \u00e8 sepolta nella chiesa di San Francesco.\nNel 2007 \u00e8 stata posizionata una statua bronzea all'ingresso sud del borgo medievale di Zuccarello, in onore di Ilaria del Carretto.\nCitazioni.\nGabriele D'Annunzio compose una poesia su Lucca pubblicata all'interno della sezione \"Le citt\u00e0 del silenzio\" nella raccolta \"Elettra\" nel 1903. Nella poesia, D'Annunzio descrive Lucca come la citt\u00e0 \"dall'arborato cerchio\" (con riferimento alle Mura di Lucca) dove \"dorme la donna del Guinigi\" (con riferimento a Ilaria del Carretto).\nNel corso della poesia D'Annunzio prosegue con la descrizione del sarcofago di Ilaria del Carretto, indicando che essa non \u00e8 pi\u00f9 la signora delle terre bagnate dal fiume Serchio\nIlaria del Carretto \u00e8 ricordata anche nella poesia di Salvatore Quasimodo \"Davanti al simulacro d'Ilaria del Carretto\", contenuta nella raccolta \"Ed \u00e8 subito sera\" (1942) e nella poesia \"L'Appennino\" di Pier Paolo Pasolini, contenuta ne \"Le ceneri di Gramsci\" (1957)\".\""}
{"id": "1719481", "revid": "1833487", "url": "https://it.wikipedia.org/wiki?curid=1719481", "title": "Arca (zoologia)", "text": "Arca \u00e8 un genere di molluschi bivalvi appartenente alla famiglia Arcidae.\nTassonomia.\nSinonimi.\nSono stati riportati i seguenti sinonimi:\nSpecie.\nIl Taxon comprende 24 specie:"}
{"id": "1719482", "revid": "438678", "url": "https://it.wikipedia.org/wiki?curid=1719482", "title": "La meilleure fa\u00e7on de marcher", "text": "La meilleure fa\u00e7on de marcher \u00e8 un film del 1976 diretto da Claude Miller."}
{"id": "1719489", "revid": "484362", "url": "https://it.wikipedia.org/wiki?curid=1719489", "title": "Monte Monarch", "text": "Il Monte Monarch \u00e8 una delle principali vette dei Monti Pacific, un gruppo delle Montagne Costiere, situate nel sud della provincia canadese della Columbia Britannica. \nSi erge appena a est del passo tra il fiume Klinaklini e il fiume Atnarko, affluente del fiume Bella Coola. \nHa un'altezza di 3.555 metri sul livello del mare.\nLa prima scalata risale al 1936 ad opera di Henry S. Hall Jr. e Hans Fuhrer.\nVoci correlate.\nMontagne del Canada"}
{"id": "1719491", "revid": "438678", "url": "https://it.wikipedia.org/wiki?curid=1719491", "title": "Guardato a vista", "text": "Guardato a vista \u00e8 un film del 1981 diretto da Claude Miller, tratto dal romanzo di John Wainwright \"Brainwash\", pubblicato in Italia con il titolo \"Stato di fermo\" (Edizioni Paginauno, 2015).\nTrama.\n\u00c8 la sera dell'ultimo dell'anno, Jerome Martinaud, importante notaio di una cittadina della Normandia, si trova sotto interrogatorio nel commissariato di polizia. A condurre l'interrogatorio \u00e8 l'ispettore Gallien.\nI fatti sono questi: durante una passeggiata, il notaio ha scoperto vicino a un boschetto il corpo di una bambina stuprata e uccisa. Rientrato a casa, l'uomo ha telefonato subito alla polizia. Alcune dichiarazioni rilasciate da Martinaud non convincono per\u00f2 l'ispettore, e su queste ruota l'interrogatorio.\nMartinaud, da testimone, diventa il principale sospettato, viene messo in stato di fermo e deve rispondere non solo di questo omicidio, ma anche di un assassinio di un'altra bambina, avvenuto la settimana precedente, il cui cadavere fu ritrovato abbandonato riverso sulla spiaggia. Durante l'interrogatorio vengono svelati alcuni retroscena della vita privata del notaio, della difficile convivenza con la moglie, del suo rapporto apparentemente morboso per una bambina, figlia di sua sorella. Chantal, la bella ed elegante moglie di Martinaud, giunge nella notte al commissariato e, durante un colloquio con l'ispettore, procura a Gallien una prova che sembra inchiodare il marito alle sue responsabilit\u00e0 negli omicidi.\nL'intrico psicologico raggiunge il suo apice quando Martinaud, smentito da Gallien proprio grazie alle rivelazioni di Chantal, confessa a sorpresa entrambi gli omicidi. Ma un evento inatteso ribalta l'intera vicenda: il vero assassino viene arrestato, quasi per caso, quando un'altra bambina morta viene trovata nel bagagliaio della sua auto, rubata e ritrovata dalla polizia.\nGallien, rendendosi conto che Jerome \u00e8 innocente, lo rilascia senza nemmeno scusarsi. Mentre Jerome sale in macchina trova sua moglie, suicida al posto di guida. Jerome grida disperato il nome dell'ispettore che in quel momento sta uscendo dal commissariato.\nRemake.\nNel 2000 viene realizzato un remake con Morgan Freeman, Gene Hackman e Monica Bellucci dal titolo \"Under Suspicion\""}
{"id": "1719494", "revid": "287204", "url": "https://it.wikipedia.org/wiki?curid=1719494", "title": "The Well's on Fire", "text": "The Well's on Fire \u00e8 il tredicesimo album dei Procol Harum, pubblicato nel 2003."}
{"id": "1719496", "revid": "33689", "url": "https://it.wikipedia.org/wiki?curid=1719496", "title": "Sergio de Angelis", "text": ""}
{"id": "1719497", "revid": "438678", "url": "https://it.wikipedia.org/wiki?curid=1719497", "title": "L'effront\u00e9e - Sar\u00e0 perch\u00e9 ti amo?", "text": "L'effront\u00e9e - Sar\u00e0 perch\u00e9 ti amo? (\"L'Effront\u00e9e\") \u00e8 un film del 1985 diretto da Claude Miller. Charlotte Gainsbourg, qui al suo primo ruolo da protagonista, ha vinto nel 1986 il Premio C\u00e9sar per la migliore promessa femminile.\nNel film \u00e8 presente la canzone dei Ricchi e Poveri \"Sar\u00e0 perch\u00e9 ti amo\", \nTrama.\nLa tredicenne Charlotte, scontrosa e sempre insoddisfatta di tutto, vive con il padre Antoine e il fratello Jacky in un comune francese di provincia; dopo essere rimasto vedovo suo padre ha assunto L\u00e9one, una colf alla quale affidarla. L'ultimo giorno di scuola prima delle vacanze estive, assistendo ad un concerto in televisione, Charlotte resta ammaliata da una celebre pianista, la coetanea Clara Bauman, prossima ad esibirsi nella sua cittadina. Prova di tutto per incontrarla, ma una volta riuscita nella sua \"impresa\", Charlotte scopre come Clara non sia altro che una ragazzina superba, viziata e dispettosa; finir\u00e0 lei stessa vittima di un malvagio scherzo della pianista."}
{"id": "1719499", "revid": "599013", "url": "https://it.wikipedia.org/wiki?curid=1719499", "title": "Mafia corsa", "text": "La mafia corsa (o milieu corso) designa le strutture mafiose d'origine corsa.\nLa principale organizzazione era quella che andava sotto il nome di \"Brezza del Mare\" (\"Brise de Mer\").\nStoria.\nNata in Corsica, si estende a Marsiglia e nella regione Provenza-Alpi-Costa Azzurra, in Nordafrica, nelle Antille e in America del Sud.\nNegli anni settanta i suoi clan costituivano la French Connection, massiccio traffico di narcotici verso gli USA destinati perlopi\u00f9 alla mafia statunitense.\nOmicidi.\nAd esse sono stati attribuiti diversi omicidi. In particolare, in Corsica ci sono stati 20 omicidi dall'inizio del 2012 (al 7 dicembre). Nell'isola di appena 300\u00a0000 abitanti si concentra il 20% dei regolamenti di conti di tutta la Francia; si tratta della regione con il tasso di criminalit\u00e0 pi\u00f9 alto dell'Unione europea.."}
{"id": "1719500", "revid": "8596", "url": "https://it.wikipedia.org/wiki?curid=1719500", "title": "L'effront\u00e9e", "text": ""}
{"id": "1719503", "revid": "767487", "url": "https://it.wikipedia.org/wiki?curid=1719503", "title": "Un secret", "text": "Un secret \u00e8 un film del 2007 scritto e diretto da Claude Miller, tratto da un romanzo di Philippe Grimbert.\nIl film ha ottenuto 11 nomination ai premi C\u00e9sar, vincendo per\u00f2 solamente il premio alla migliore attrice non protagonista (Julie Depardieu)."}
{"id": "1719505", "revid": "26415", "url": "https://it.wikipedia.org/wiki?curid=1719505", "title": "Milieu corso", "text": ""}
{"id": "1719508", "revid": "1305772", "url": "https://it.wikipedia.org/wiki?curid=1719508", "title": "Why Don't You Get a Job?", "text": "Why Don't You Get a Job? \u00e8 un singolo del gruppo punk Offspring, estratto dal loro quinto album, \"Americana\".\nHa raggiunto la posizione numero 4 nella Billboard Modern Rock Tracks.\nSignificato.\nLa canzone \u00e8 cantata in prima persona da un ragazzo che si rivolge ad un amico; questo amico mantiene una ragazza molto spendacciona, che lo minaccia costantemente di andarsene se lui non sborsa soldi in continuazione per lei. Il cantante consiglia all'amico di dire alla sua ragazza che non pagher\u00e0 e di trovarsi un lavoro:\nIl cantante per\u00f2 ha anche un'amica, a cui si rivolge nella seconda parte della canzone. In questo caso \u00e8 l'amica che mantiene il suo ragazzo, ed \u00e8 il ragazzo che minaccia di andarsene se lei non paga. Anche in questo caso il cantante consiglia all'amica di dirgli che non pagher\u00e0 e di trovarsi un lavoro:\nVideo.\nIl video \u00e8 stato girato agli Universal Studios Hollywood.\nLa band cammina in strada seguita da un gruppo sempre crescente di persone. Durante il video sono presenti anche alcuni spezzoni in cui si vedono delle persone atte a farsi delle lesioni volontarie, come il ragazzo che si lancia fuori da una finestra e il ciclista che fa un salto da sopra un tetto. Verso la fine, Dexter crea un'esplosione per disperdere la folla che seguiva la band, lasciandola sola.\nSempre alla fine del video s'intravede lo stesso attore (Guy Cohen) che ha partecipato alla realizzazione del video di \"Pretty Fly (for a White Guy)\".\nNello screenshot del video, si pu\u00f2 vedere la stessa piazza utilizzata per girare il film Ritorno al futuro."}
{"id": "1719510", "revid": "1782831", "url": "https://it.wikipedia.org/wiki?curid=1719510", "title": "Leodegrance", "text": " Re Leodegrance di Cameliard (Carmelide) era il padre della bellissima regina Ginevra nelle leggende arturiane. Il suo regno viene spesso ubicato da qualche parte nell'Inghilterra sud-occidentale. Fedele di Uther Pendragon, padre di Re Art\u00f9, al cui fianc\u00f2 si schier\u00f2 quando il giovane Art\u00f9 sal\u00ec sul trono e per questo il suo regno fu invaso dai principi e re ribelli guidati da Rience. Ma Art\u00f9 si rec\u00f2 in suo aiuto fu l\u00ec che incontr\u00f2 Ginevra, di cui si innamor\u00f2. Quando la figlia e Art\u00f9 si sposarono, il sovrano don\u00f2 ad Art\u00f9 la Tavola Rotonda. Secondo il \"Lancillotto in prosa\" egli ebbe un'altra figlia, che aveva anche lei il nome di Ginevra e che convinse la corte di Art\u00f9 di essere lei la vera Ginevra. Alla fine la vera Ginevra reclam\u00f2 il suo trono. Nella mitologia gallese il padre di \"Gwenhwyfar\" (Ginevra) era il gigante Ogyruan/Ogyrvan o Gogyrfan, menzionato in testi gallesi."}
{"id": "1719511", "revid": "438678", "url": "https://it.wikipedia.org/wiki?curid=1719511", "title": "Ma saison pr\u00e9f\u00e9r\u00e9e", "text": "La mia stagione preferita \u00e8 un film del 1993 diretto da Andr\u00e9 T\u00e9chin\u00e9.\nFu presentato in concorso al 46\u00ba Festival di Cannes.\nTrama.\nVedova da diversi anni e con problemi di cuore, Berthe, una signora anziana che abita vicino a Tolosa, si rassegna a venire ad abitare da sua figlia \u00c9milie e da suo genero Bruno. Arrivato l'inverno, \u00c9milie invita suo fratello minore Antoine, che non vede da diversi anni, alla cena di Natale. Al cenone sono presenti anche Anne e Lucien, i figli di \u00c9milie e Bruno, e Khadija (soprannominata \"Ranuncolo\"), la fidanzata di Lucien. Quando tutta la famiglia \u00e8 riunita e sembra andare tutto bene, Antoine e Bruno cominciano a litigare fino ad affrontarsi fisicamente. Alla fine Antoine se ne va e sua madre Berthe decide di venire con lui. Successivamente, anche \u00c9milie litiga con il marito e perfino Lucien litiga con la sua ragazza. La povera Anne, sentendosi sola ed esclusa, trova conforto in Khadija e la loro amicizia si fortifica. In seguito a un nuovo attacco, Berthe viene portata da sui figli in una casa di cure. Antoine, che lavora come medico, sa che sua madre \u00e8 destinata a morire. Fratello e sorella si rimproverano di non aver badato alla loro madre negli ultimi anni. Nonostante litighino molto, Antoine e \u00c9milie si vogliono comunque molto bene e un giorno la sorella ammette al fratello di aver sempre invidiato la sua personalit\u00e0 bizzarra e libera. La salute di Berthe peggiora e viene trasferita in un ospedale. Come previsto da Antoine, sua madre muore. Dopo questo triste episodio, tuttavia, le cose migliorano: l'amore fraterno tra \u00c9milie e Antoine diventa sempre pi\u00f9 forte, Bruno perdona la moglie e il cognato per essere stato cos\u00ec rude e Lucien fa pace con Khadija. Nonostante le recenti difficolt\u00e0, la vita di questa famiglia va avanti."}
{"id": "1719513", "revid": "228587", "url": "https://it.wikipedia.org/wiki?curid=1719513", "title": "Elisabetta di Danimarca", "text": "Biografia.\nAllevata presso la corte reale danese del suo fratellastro Cristiano III di Danimarca e descritta come di una bellezza straordinaria (\u00abMai nella mia vita ho visto una fanciulla tanto bella e di buone maniere\u00bb, scriveva l'ambasciatore inglese Robert Barnes al suo signore nel 1542), si fidanz\u00f2 nel 1542 col duca Magnus III di Meclemburgo-Schwerin (4 luglio 1509-28 gennaio 1550), che era anche vescovo di Schwerin, sposandolo il 26 agosto 1543 a Kiel. Dopo 7 anni di matrimonio senza figli, rimasta vedova, torn\u00f2 di nuovo in Danimarca.\nSi spos\u00f2 in seconde nozze il 14 febbraio 1556 col duca Ulrico III di Meclemburgo-G\u00fcstrow, cugino del suo precedente marito e suo successore alla cattedra episcopale di Schwerin. La sua unica figlia, Sofia di Meclemburgo-G\u00fcstrow and\u00f2 in sposa al re di Danimarca Federico II. Il suo rapporto con Ulrico \u00e8 descritto come felice. \u00c8 interessante notare che Elisabetta era cugina della nonna di lui, Elisabetta di Danimarca, figlia di re Giovanni di Danimarca.\nElisabetta fece frequenti visite alla corte reale danese, e anche alla sua ex cognata, la regina Dorotea. Dopo che sua figlia divenne regina di Danimarca nel 1572, le sue visite si fecero sempre pi\u00f9 frequenti. \u00c8 descritta come gentile, sensibile, religiosa e pratica. Era attiva anche nel Mecklenburg-G\u00fcstrow: ha ricostruito chiese a G\u00fcstrow e Dobberan, e fu protettrice di ospedali e conventi.\nMor\u00ec il 15 ottobre 1586 a Gjedser, durante il viaggio di ritorno dalla Danimarca, poco dopo aver visitato con il marito Tycho Brahe a Ven. Il suo corpo fu portato in Meclemburgo, nella cattedrale di G\u00fcstrow, dove \u00e8 sepolta col marito e la seconda moglie di lui, Anna di Pomerania."}
{"id": "1719520", "revid": "438678", "url": "https://it.wikipedia.org/wiki?curid=1719520", "title": "Legge 627", "text": "Legge 627 (\"L.627\") \u00e8 un film del 1992 diretto da Bertrand Tavernier.\nScritto dal regista insieme all'ex agente di polizia Michel Alexandre, il film descrive la vita quotidiana della squadra antidroga di Parigi. Il titolo richiama l'articolo del \"Code de la Sant\u00e8 publique\" francese relativo agli stupefacenti."}
{"id": "1719523", "revid": "172231", "url": "https://it.wikipedia.org/wiki?curid=1719523", "title": "Compulteria", "text": ""}
{"id": "1719530", "revid": "438678", "url": "https://it.wikipedia.org/wiki?curid=1719530", "title": "Providence (film 1977)", "text": "Providence \u00e8 un film del 1977 diretto da Alain Resnais."}
{"id": "1719534", "revid": "438678", "url": "https://it.wikipedia.org/wiki?curid=1719534", "title": "M\u00e9lo (film 1986)", "text": "M\u00e9lo \u00e8 un film del 1986 diretto da Alain Resnais.\nLa pellicola, tratta da una pi\u00e8ce di Henri Bernstein del 1929, ha come protagonisti Fanny Ardant, Andr\u00e9 Dussollier, Sabine Az\u00e9ma e Pierre Arditi.\nTrama.\nPierre Belcroix e Marcel Blanc sono due amici violisti nella Parigi degli anni Venti. Pierre, che non ha mai raggiunto la fama, \u00e8 felicemente sposato con Romaine. Marcel, musicista affermato, si innamora di lei senza che Pierre sospetti nulla. La relazione tra i due continua anche quando Pierre si ammala, forse proprio a causa di Romaine. Marcel parte in tour e Romaine abbandona Pierre per un'altra relazione che avr\u00e0 vita breve. Quando Marcel ritorna, Romaine si rende conto di amare entrambi e, per non ferire n\u00e9 il marito n\u00e9 l'amante, sceglie il suicidio. Tre anni dopo Pierre chiede a Marcel di raccontargli la verit\u00e0 sulla sua relazione con Romaine: l'amico gli risponde che non c'\u00e8 stata alcuna relazione illecita, onorando cos\u00ec la memoria della donna.\nRiconoscimenti.\nIl film ha vinto il Premio C\u00e9sar per la miglior attrice (Sabine Az\u00e9ma) e il miglior attore non protagonista (Pierre Arditi), guadagnandosi anche le nomination per il miglior film, il miglior attore, miglior regista, miglior fotografia, miglior costumi e scenografie."}
{"id": "1719539", "revid": "114988141", "url": "https://it.wikipedia.org/wiki?curid=1719539", "title": "Navicello", "text": "Il navicello \u00e8 un piccolo veliero toscano a fondo piatto, dotato di uno o due alberi e impiegato per la navigazione fluviale.\nAvevano una portata massima di 10 tonnellate. La lunghezza oscillava tra i 9 e gli 11 metri, il pescaggio tra 0,6 e 0,9 metri, la larghezza massima di 2,34 metri. Potevano essere armati con due alberi: il maggiore con vela latina e il minore con la tarchia; l'equipaggio variava da 2 a 6 uomini. Oltre al comandante e all'aiuto erano presenti anche i bardotti ovvero dei marinai il cui compito, nel viaggio verso Firenze, era quello di posizionarsi sugli argini e tirare l'imbarcazione controcorrente utilizzando una fune, detta alzaia. La navigazione, in particolari tratti del fiume, procedeva poi anche con la \"stanga\", una pertica in legno affondata nel letto e utilizzata per spingere l'imbarcazione in avanti.\nIl navicello era indistintamente utilizzato per trasportare persone e merci fino all'inizio del XX secolo. Il trasporto fluviale con questa imbarcazione fu messo in crisi a partire dalla met\u00e0 del XIX con l'avvento delle ferrovie e definitivamente abbandonato nel corso del secolo successivo a causa del trasporto su gomma. \nCuriosit\u00e0.\nTutt'oggi a Calcinaia (Pisa) si tiene ogni anno una gara fra navicelli in occasione della locale regata storica, che si svolge a partire dalla met\u00e0 dell'Ottocento.\nSempre a Calcinaia si chiama proprio \"Il Navicello\" il periodico informativo dell'Amministrazione comunale, distribuito gratuitamente fra i residenti. "}
{"id": "1719540", "revid": "438678", "url": "https://it.wikipedia.org/wiki?curid=1719540", "title": "Mai sulla bocca", "text": "Mai sulla bocca \u00e8 un film del 2003 diretto da Alain Resnais.\nTrama.\nLa francese Gilberte sposa l'americano Eric, il matrimonio fallisce e lei torna in Francia dove scopre di essere libera dato che il consolato non ha riconosciuto l'unione.\nPu\u00f2 quindi sposare l'industriale Georges senza rivelargli questo piccolo particolare e obbligando la sorella Arlette al silenzio.\nTempo dopo Eric entra in contatto con Georges per motivi di lavoro generando equivoci e malintesi."}
{"id": "1719549", "revid": "767487", "url": "https://it.wikipedia.org/wiki?curid=1719549", "title": "Frau Marlene", "text": "Frau Marlene \u00e8 un film del 1975 diretto da Robert Enrico. Il film \u00e8 basato sul massacro di Oradour-sur-Glane nel 1944.\nTrama.\nDurante la seconda guerra mondiale, a Montauban nel 1944, il chirurgo Julien Dandieu, convinto pacifista e umanista, conduce una vita borghese con la moglie Marl\u00e8ne e la figlia Florence, nata da una precedente unione. Partecipa alla Resistenza francese in modo rischioso per curare i partigiani nel suo ospedale, \u00e8 regolarmente minacciato dalle milizie del governo fantoccio di Vichy e dai militari tedeschi.\nPer tenere al sicuro moglie e figlia Julien le manda in un paesino montano dove ha amici e dove c'\u00e8 un castello con un immane strapiombo.\nDurante la pausa domenicale, fa visita alle due ma trova la casa e il castello occupati dalle truppe tedesche e suo malgrado \u00e8 testimone nascosto dell'uccisione violenta dei suoi cari, la moglie viene violentata ed arsa viva davanti ai suoi occhi, la figlia uccisa con un colpo di arma da fuoco\nDa allora ha inizio la sua trasformazione da pacifista ad assassino senza scrupoli, che massacra i tedeschi con efferati inganni.\nQuando poi tutto finir\u00e0, le sue risposte fanno capire che ha agito in uno stato di lucida pazzia vendicativa."}
{"id": "1719552", "revid": "63756", "url": "https://it.wikipedia.org/wiki?curid=1719552", "title": "Belumat", "text": ""}
{"id": "1719554", "revid": "124123", "url": "https://it.wikipedia.org/wiki?curid=1719554", "title": "David Forrest", "text": "David Forrest \u00e8 lo pseudonimo con cui firmarono alcune commedie letterarie che scrissero, negli anni settanta, quattro libri: \"Dopo di me il diluvio\" (1972), da cui Garinei e Giovannini trassero il musical \"Aggiungi un posto a tavola\", \"Il furto del grande dinosauro\" (1970), \"E a mio nipote Albert lascio l'isola che ho vinto a Fatty Hagan in una partita a poker\" (1969), e \"The undertaker's dozen\" (1974). I libri furono un'esperienza nuova per la classica ironia britannica. I temi erano quelli dell'onest\u00e0, dello scambio di persona, della pace nel mondo e delle ristrettezze ideologiche delle religioni. E, sempre, della \"ragion di Stato\"."}
{"id": "1719556", "revid": "438678", "url": "https://it.wikipedia.org/wiki?curid=1719556", "title": "I baroni della medicina", "text": "I baroni della medicina (\"7 morts sur ordonnance\") \u00e8 un film del 1975 diretto da Jacques Rouffio.\nIl soggetto \u00e8 adattato dal romanziere Georges Conchon da un fatto di cronaca."}
{"id": "1719558", "revid": "287204", "url": "https://it.wikipedia.org/wiki?curid=1719558", "title": "The Christmas Spirit", "text": "The Christmas Spirit \u00e8 il diciassettesimo album del cantante country Johnny Cash ed \u00e8 il suo undicesimo album ad essere pubblicato dalla Columbia Records, nel novembre 1963.\n\u00c8 un album natalizio che contiene quattro canzoni sul Natale scritte personalmente da Cash e otto brani scritti da altri artisti, famosissimi, come \"Blue Christmas\", \"Silent Night\" e \"Little Drummer Boy\". L'album non \u00e8 ancora stato ripubblicato in CD, ma \u00e8 incluso nella sua interezza nel quinto disco del cofanetto \"Man in Black: 1963-1969\", pubblicato dall'etichetta \"Bear Family\"."}
{"id": "1719560", "revid": "767487", "url": "https://it.wikipedia.org/wiki?curid=1719560", "title": "Andremo tutti in paradiso", "text": "Andremo tutti in paradiso (\"Nous irons tous au paradis\") \u00e8 un film del 1977 diretto da Yves Robert.\n\u00c8 il seguito di \"Certi piccolissimi peccati\" (1976).\nTrama.\nDopo aver scoperto per caso una foto in cui la moglie Marthe abbraccia uno sconosciuto con una camicia a quadri, \u00c9tienne Dorsay \u00e8 in preda alla gelosia e pensa a come scoprire l'identit\u00e0 dell'amante.\nNel frattempo, \u00c9tienne e i suoi amici acquistano una casa in campagna provvista di campo da tennis e venduta a un prezzo molto basso, che si scopre essere alla fine della pista di un enorme aeroporto.\nSimon vede morire sua madre e ne prova un immenso dolore, nonostante l'inferno in cui la donna lo faceva vivere. Daniel, sebbene sia omosessuale, deve sposarsi con la sua pi\u00f9 matura fidanzata che per\u00f2 cambia idea all'ultimo momento. Bouly, il seduttore, si sente perduto di fronte alla nuova compagna e ai principi dell'amore libero. Quanto a \u00c9tienne, alla fine scopre che la foto della moglie con un altro uomo era solo la prova di un gruppo teatrale amatoriale. Tuttavia l'uomo ignora, al contrario dei suoi amici, che sua moglie ha veramente un amante."}
{"id": "1719561", "revid": "797136", "url": "https://it.wikipedia.org/wiki?curid=1719561", "title": "Gennaro Bracigliano", "text": "Curiosit\u00e0.\n\u00c8 di lontane origini italiane visto che i suoi avi sono nati in una frazione di Mercato San Severino in provincia di Salerno, suo zio \u00e8 Vincent Bracigliano, ex calciatore francese ."}
{"id": "1719564", "revid": "2014155", "url": "https://it.wikipedia.org/wiki?curid=1719564", "title": "Festa della Repubblica", "text": "La Festa della Repubblica \u00e8 una ricorrenza in auge in molti stati nei quali si celebra l'istituto repubblicano, in genere in coincidenza con una data importante come la data di fondazione, costituzione o liberazione.\nMondo.\nIn numerosi paesi si celebra una Festa di Repubblica, tra questi:\nIn Albania la ricorrenza si festeggia l'11 gennaio (dal 1946).\nIn Armenia la ricorrenza si festeggia il 28 maggio (1918, vedi Prima Repubblica di Armenia).\nIn Azerbaigian la ricorrenza si festeggia il 28 maggio (1918, vedi Repubblica Democratica dell'Azerbaigian).\nBosnia ed Erzegovina festeggia la ricorrenza il 9 gennaio (dal 1992).\nIn Brasile la ricorrenza si festeggia il 15 novembre. Commemora la data in cui (1889) nella citt\u00e0 di Rio de Janeiro (a quel tempo capitale del Brasile), un colpo di Stato militare guidato dal maresciallo Deodoro da Fonseca rovesci\u00f2 l'imperatore Pietro II e dichiar\u00f2 il Brasile una repubblica.\nIn Burkina Faso la ricorrenza si festeggia il 11 dicembre (1958, quando l'Alto Volta divenne una repubblica autonoma).\nIn Repubblica di Cina, la ricorrenza si festeggia il 10 ottobre. A Taiwan vi \u00e8 una festa nazionale che commemora l'istituzione della Repubblica Cinese nel 1911, l'inizio simbolico della rivoluzione cinese con la rivolta di Wuchang. \u00c8 anche conosciuto come il giorno \"Dieci doppio\" .\nIn Corea del Nord la ricorrenza si festeggia il 9 settembre (1948).\nIn Francia la ricorrenza si festeggia il 14 luglio. Commemora il giorno della Presa della Bastiglia nel 1789.\nIn Gambia la ricorrenza si festeggia il 24 aprile (1970).\nIn Ghana la ricorrenza si festeggia il 1\u00ba luglio (1960).\nIn Grecia la ricorrenza si festeggia il 24 luglio (1974).\nIn Guyana la ricorrenza si festeggia il 23 febbraio (1970, conosciuto anche come Mashramani).\nIn India la ricorrenza si festeggia il 26 gennaio, a memoria dell'adozione di una costituzione repubblicana dopo l'indipendenza dall'Impero britannico (1950).\nIn Iran la ricorrenza si festeggia il 1\u00ba aprile, commemora il giorno in cui (1979) il referendum che approva la proposta di costituzione, istituisce la Repubblica islamica.\nIn Iraq la ricorrenza si festeggia il 14 luglio. Commemora il giorno in cui fu rovesciata la monarchia hashemita dalle forze popolari guidate da Abdul Karim Kassem, che divenne il nuovo leader della nazione. L'evento \u00e8 stato commemorato a Baghdad con una statua in Piazza del 14 luglio.\nIn Islanda la ricorrenza si festeggia il 17 giugno (1944).\nIn Italia si festeggia la ricorrenza il 2 giugno, commemorando il referendum del 2-3 giugno 1946, in cui il popolo italiano fu chiamato a scegliere, con suffragio universale, la forma di governo dello stato tra monarchia e repubblica e a eleggere i rappresentanti dell'Assemblea Costituente che scriveranno la Costituzione, si festeggia la nascita della Repubblica.\nIn Jugoslavia la ricorrenza si festeggiava il 29 novembre (1945-1990).\nIn Kazakistan la ricorrenza si festeggia il 25 ottobre (1991).\nIn Lituania la ricorrenza si festeggia il 15 maggio (1920).\nNelle Maldive la ricorrenza si festeggia il 11 novembre (1968).\nIn Malta la ricorrenza si festeggia il 13 dicembre. Commemora il giorno in cui (1974), Malta si emancip\u00f2 dalla condizione di colonia britannica e divenne una repubblica.\nIn Nepal la ricorrenza si festeggia il 28 maggio (2008).\nIn Niger la ricorrenza si festeggia il 18 dicembre (1958).\nIn Pakistan la ricorrenza si festeggia il 23 marzo, commemora la data in cui il Pakistan divenne, prima nella storia, repubblica islamica (1956).\nIn Portogallo la ricorrenza si festeggia il 5 ottobre. La festa della \"Implanta\u00e7\u00e3o da Rep\u00fablica\" ricorda la proclamazione della prima repubblica portoghese (1910).\nIn Sierra Leone la ricorrenza si festeggia il 27 aprile (1961).\nLa Repubblica Slovacca il 1\u00ba gennaio, commemora il giorno della creazione della Repubblica di Slovacchia. Una festa nazionale dal 1993. Ufficialmente denominato \"Il giorno della costituzione della Repubblica Slovacca\".\nIn Sri Lanka la ricorrenza si festeggia il 22 maggio (1972).\nNegli Stati Uniti la ricorrenza si festeggia il 4 luglio, giorno in cui nel 1776 venne firmata la dichiarazione d'indipendenza.\nIn Sudafrica la ricorrenza si festeggia il 31 maggio (1961-1994).\nIn Trinidad e Tobago la ricorrenza si festeggia il 24 settembre (1976).\nIn Tunisia la ricorrenza si festeggia il 25 luglio (1957).\nIn Turchia la ricorrenza si festeggia il 29 ottobre. Commemora il giorno in cui la costituzione turca fu modificata (1923) e la Turchia divenne repubblica, dichiarando la dissoluzione formale dell'Impero Ottomano.\nIn Ungheria la ricorrenza si festeggia il 1\u00ba febbraio. Commemora la proclamazione della Repubblica di Ungheria. Dal 2004, questo giorno \u00e8 un giorno di commemorazione nazionale, non un giorno festivo o nazionale."}
{"id": "1719567", "revid": "438678", "url": "https://it.wikipedia.org/wiki?curid=1719567", "title": "L'uomo del fiume", "text": "L'uomo del fiume (\"Le Crabe-tambour\") \u00e8 un film del 1977 scritto e diretto da Pierre Schoendoerffer, tratto dal suo omonimo romanzo. Premio C\u00e9sar per il miglior film nel 1978."}
{"id": "1719568", "revid": "1310927", "url": "https://it.wikipedia.org/wiki?curid=1719568", "title": "Ludovic Guerriero", "text": ""}
{"id": "1719571", "revid": "172231", "url": "https://it.wikipedia.org/wiki?curid=1719571", "title": "Fregelle", "text": ""}
{"id": "1719580", "revid": "767487", "url": "https://it.wikipedia.org/wiki?curid=1719580", "title": "Ursus e la ragazza tartara", "text": "Ursus e la ragazza tartara \u00e8 un film del 1962 diretto da Remigio Del Grosso.\nTrama.\nIl giovane principe polacco Stefano parte per una missione insieme al possente Ursus, ma vengono catturati dai Tartari.\nDurante i giorni di prigionia Stefano s'innamora di Ilia, una ragazza tartara figlia del capo. Ma la ragazza \u00e8 gi\u00e0 promessa al figlio del Gran Khan, cos\u00ec tra i due rivali nasce un duello.\nIl tartaro \u00e8 ferito a morte, cos\u00ec Ursus, Stefano ed Ilia ne approfittano per fuggire nell'accampamento dei polacchi dove presto scoppia una battaglia, in cui il popolo di Stefano vince."}
{"id": "1719581", "revid": "767487", "url": "https://it.wikipedia.org/wiki?curid=1719581", "title": "Dossier 51", "text": "Dossier 51 \u00e8 un film del 1978 diretto da Michel Deville.\n\u00c8 stato presentato nella sezione Un Certain Regard al 31\u00ba Festival di Cannes."}
{"id": "1719582", "revid": "125409326", "url": "https://it.wikipedia.org/wiki?curid=1719582", "title": "Associazione Calcio Fiorentina 1996-1997", "text": "Questa voce raccoglie le informazioni riguardanti lAssociazione Calcio Fiorentina nelle competizioni ufficiali della stagione 1996-1997.\nStagione.\nIl 25 agosto 1996 la Fiorentina conquista la Supercoppa Italiana, sconfiggendo il Milan per 2-1 con doppietta di Batistuta: i viola sono i primi a vincere la Supercoppa dopo aver trionfato in Coppa Italia.\nLa squadra gigliata si classific\u00f2 solo nona in campionato, restando fuori dalle coppe europee. Il cammino europeo, in Coppa delle Coppe, termin\u00f2 in semifinale contro il Barcellona di Ronaldo: dopo aver pareggiato al Camp Nou per 1-1, con rete di Batistuta, al ritorno la Fiorentina fu sconfitta per 2-0."}
{"id": "1719583", "revid": "355211", "url": "https://it.wikipedia.org/wiki?curid=1719583", "title": "Contea di Lodrone", "text": "La contea di Lodrone \u00e8 stata un'antica giurisdizione feudale del principato vescovile di Trento, poi della contea del Tirolo legata alle vicissitudini della nobile famiglia dei Conti Lodron. Situata nella parte sud occidentale del Trentino, il territorio della contea si estendeva sui paesi di Lodrone, Darzo, Riccomassimo (oggi frazioni del comune di Storo), Bondone, Magasa e Val Vestino. Fondata attorno al 1100, abolita da Napoleone Buonaparte nel 1802 con le altre 8 giurisdizioni patrimoniali trentine e lo stesso principato, ricostituita dopo il congresso di Vienna, fu definitivamente abrogata nel 1826.\nStoria.\nLe prime notizie documentate della contea risalgono al 27 agosto 1185, quando in seguito alla lotta fra le fazioni dei guelfi e dei ghibellini per il possesso del Trentino, uscirono vincitori questi ultimi, cosicch\u00e9 Enrico di Appiano, nobile bavarese, della casa guelfa fu costretto a vendere al principe vescovo di Trento, Alberto III di Madruzzo (1184\u00a0\u2013 1188), tutti i beni che possedeva nelle Giudicarie ad eccezione dei feudi di cui aveva investito i suoi nobili vassalli e militi, Calapino di Lodrone, Gumpone di Madruzzo e Bozone di Stenico.\nQuattro anni dopo, la domenica del 4 giugno 1189 a Storo nella chiesa di San Floriano, sette illustri famiglie storesi strinsero fra di loro un patto e giurarono solennemente di rispettarne i dettami ivi contenuti per appianare secondo diritto tutte le liti e le controversie che potevano insorgere negli anni a venire riguardo al possesso del castello di Lodrone e delle propriet\u00e0 che Calapino aveva nella pieve di Condino ed in quella della Valvestino.\nNel 1456 Pietro Lodron diede origine al ramo lagarino dei Lodron, che domin\u00f2 sul Feudo di Castellano e Castelnuovo fino al 1703; sar\u00e0 poi gestito dai Lodron giudicaresi fino al 1842.\nIn origine il campo d'azione dei Lodrone fu circoscritto al territorio compreso tra la sponda nord del lago d'Idro e la pieve di Bono, tra il comune di Bagolino e la Val Vestino. Mantennero beni e giurisdizione anche nel Bresciano, a Sal\u00f2, a Concesio, in Valle Camonica e perfino nel lontano Piemonte ad Acqui nel Monferrato con il feudo di Morsasco posseduto dal 1530 sino all'estinzione della linea di discendenza maschile avvenuta nel 1599.\nPer tutto il Quattrocento furono risolutamente intenzionati, ma invano, alla costituzione di una signoria indipendente che si estendesse dalla terra di Bagolino e dal Garda bresciano, attraverso la Valle del Sarca, fino alla Val Lagarina dove nel 1456 i Lodron riuscirono, con il beneplacito di Giorgio Hack vescovo di Trento, ad impadronirsi dei feudi di Castelnuovo di Noarna e di Castellano. Condussero senza interruzione una politica ambigua nei confronti del vescovo, loro signore feudale, e degli stati confinanti che \u00e8 ben riassunta nelle parole di Cesare Agostino Festi, noto storico e genealogista di questa Casata: \u201cQuesti, or guelfi, or ghibellini a seconda del lor tornaconto, sempre per\u00f2 intenti a rendersi indipendenti, in ci\u00f2 favoriti dall'ubicazione de' loro castelli e possessi posti al confine del principato, si diedero or a Milano, or a Venezia, ora agli Scaligeri, or ai Conti del Tirolo pur di torsi di dosso la sudditanza dai Vescovi\u201d .\nL'occupazione napoleonica dell'Italia avvenuta nella primavera del 1797 e la conseguente instaurazione di amministrazioni di stampo filo-francese spazzarono via gli ultimi residui feudali esistenti in Italia. Il principato Vescovile di Trento e quello di Bressanone furono secolarizzati nel 1802 e le nove giurisdizioni patrimoniali trentine, compresa quella di Lodrone-Valvestino, furono abolite, cos\u00ec come furono abolite anche le due giurisdizioni autonome delle Sette Pievi delle Giudicarie e della Magnifica Comunit\u00e0 di Fiemme. Con la sconfitta di Napoleone Buonaparte, il congresso di Vienna del 1815 ristabil\u00ec gli antichi privilegi feudali restituendo, tra l'altro, il Trentino all'Austria e la giurisdizione di Lodrone ai suoi antichi proprietari.\nIl 19 giugno 1826 i conti, dopo sei secoli d'incontrastato dominio, rinunceranno definitivamente alla loro giurisdizione a favore della subentrata amministrazione austriaca pur conservando le libere propriet\u00e0, poi alienate principalmente nel corso del Novecento."}
{"id": "1719584", "revid": "1870933", "url": "https://it.wikipedia.org/wiki?curid=1719584", "title": "Chris Malonga", "text": "Caratteristiche tecniche.\nGiocatore molto versatile, pu\u00f2 giocare come centrocampista offensivo o esterno d'attacco."}
{"id": "1719585", "revid": "1305772", "url": "https://it.wikipedia.org/wiki?curid=1719585", "title": "Mississippi (disambigua)", "text": ""}
{"id": "1719586", "revid": "767487", "url": "https://it.wikipedia.org/wiki?curid=1719586", "title": "Chiaro di donna", "text": "Chiaro di donna (\"Clair de femme\") \u00e8 un film del 1979 diretto da Costa-Gavras da un adattamento dell\u2019omonimo libro di Romain Gary.\nTrama.\nMichel e Linda, reduci da due matrimoni andati male, si incontrano per caso e per un breve periodo riescono a stare in tranquillit\u00e0."}
{"id": "1719591", "revid": "984519", "url": "https://it.wikipedia.org/wiki?curid=1719591", "title": "Paraloid B-72", "text": "Il Paraloid B72 \u00e8 un copolimero di etilmetacrilato-metilacrilato solubile in chetoni, esteri, idrocarburi aromatici e clorurati, definibile anche come resina acrilica. Si presenta in grani trasparenti, detti anche gocce o pellets.\n\u00c8 solubile in vari tipi di solventi, ad esempio etanolo, acetone ed acetato di butile. Anche se la soluzione risultante pu\u00f2 assumere un colore lattiginoso, il film che si forma sulle superfici trattate \u00e8 trasparente e brillante.\nL'applicazione della resina una volta diluita pu\u00f2 avvenire in modi diversi, a pennello o nebulizzata per realizzare verniciature finali protettive oppure mediante pennello, pipette o contagocce o ancora per immersione diretta dell'oggetto, a seconda dei casi per consolidare un manufatto.\nViene utilizzato nel campo del restauro come vernice finale o come consolidante a basse concentrazioni (2-4%) , raramente come adesivo in concentrazioni maggiori. \nPermette un'ottima resa impermeabile ed \u00e8 stabile anche alla luce sul lungo periodo senza manifestare alterazioni cromatiche.\nNel tempo le molecole tendono a formare dei legami incrociati diminuendo la reversibilit\u00e0.\nPu\u00f2 essere utilizzato per il restauro di dipinti, affreschi, materiali ceramici, lignei e per i fossili, ma va manipolato con estrema attenzione, poich\u00e9 \u00e8 pericoloso per inalazione, ingestione e contatto con la pelle. Inoltre l'esposizione prolungata ai solventi contenuti nel prodotto pu\u00f2 essere dannosa per fegato, reni e cuore (leggere con attenzione la scheda dei dati di sicurezza fornita dal produttore)."}
{"id": "1719593", "revid": "767487", "url": "https://it.wikipedia.org/wiki?curid=1719593", "title": "Pascal Berenguer", "text": "Nel novembre 2015, dopo essersi ritirato dall'attivit\u00e0 agonistica, \u00e8 stato nominato allenatore della formazione Under 19 del Tours Football Club."}
{"id": "1719595", "revid": "438678", "url": "https://it.wikipedia.org/wiki?curid=1719595", "title": "I... come Icaro", "text": "I... come Icaro (\"I... comme Icare\") \u00e8 un film del 1979 diretto da Henri Verneuil.\nTrama.\nIl film descrive la vicenda di un complotto a danno del presidente eletto di uno stato e che si concluder\u00e0 con il suo omicidio, ripercorrendo in maniera delocalizzata la storia di John Fitzgerald Kennedy e delle indagini sulla sua morte."}
{"id": "1719596", "revid": "594029", "url": "https://it.wikipedia.org/wiki?curid=1719596", "title": "Momento di una forza", "text": ""}
{"id": "1719598", "revid": "767487", "url": "https://it.wikipedia.org/wiki?curid=1719598", "title": "Nik Kershaw", "text": "Biografia.\nNato a Bristol, \u00e8 cresciuto a Ipswich. Dopo aver lasciato la scuola nel 1976, ha lavorato come commesso negli anni '70. Nel frattempo ha iniziato a suonare la chitarra, cantando in numerose band underground locali. Da una di queste, i Fusion, si \u00e8 separato nel 1982 per dedicarsi a una carriera da cantautore solista.\nNel 1983, firmato un contratto con la MCA Records, ha esordito con il brano \"I Won't Let the Sun Go Down on Me\". L'anno successivo ha scalato le classifiche col singolo \"Wouldn't It Be Good\", raggiungendo il quarto posto nella Official Singles Chart e riscuotendo grande successo in Europa, specialmente in Germania, Italia, Svizzera e Scandinavia.\nAltro suo noto successo \u00e8 \"The Riddle\", brano del quale Gigi D'Agostino produsse una cover, che ebbe anch'essa una grande diffusione in Italia.\nNel 1985 \u00e8 presente al \"Live Aid\", noto e storico concerto internazionale di beneficenza promosso da Bob Geldof.\nVita privata.\nNel giugno 1983 ha sposato la sua fidanzata canadese Sheri, dalla quale ha avuto tre figli. I due si sono separati nel novembre 2003."}
{"id": "1719599", "revid": "599013", "url": "https://it.wikipedia.org/wiki?curid=1719599", "title": "Emmanuel Duchemin", "text": ""}
{"id": "1719601", "revid": "438678", "url": "https://it.wikipedia.org/wiki?curid=1719601", "title": "Loulou", "text": "Loulou \u00e8 un film del 1980 diretto da Maurice Pialat, presentato in concorso al 33\u00ba Festival di Cannes.\nTrama.\nDurante una serata in discoteca con il marito Andr\u00e8, la giovane Nelly incontra Loulou e trascorre la notte con lui. Il mattino dopo viene cacciata di casa dal marito e anche licenziata. \nLa donna inizia la convivenza con Loulou che, appena uscito di prigione, non pensa certo a impegnarsi nella ricerca di un lavoro. Anzi, continua a frequentare i vecchi amici ladri anche quando la ragazza gli annuncia di aspettare un figlio.\nDopo un pranzo a casa della famiglia di Loulou, Nelly si rende conto che non pu\u00f2 crescere un figlio in questo ambiente e decide di abortire."}
{"id": "1719603", "revid": "767487", "url": "https://it.wikipedia.org/wiki?curid=1719603", "title": "Fr\u00e9d\u00e9ric Biancalani", "text": ""}
{"id": "1719604", "revid": "767487", "url": "https://it.wikipedia.org/wiki?curid=1719604", "title": "Ai nostri amori", "text": "Ai nostri amori (\"\u00c0 nos amours\") \u00e8 un film francese del 1984 diretto da Maurice Pialat.\nTrama.\nSuzanne, giovane parigina, da una modesta famiglia di immigrati polacchi, ha la sua prima esperienza sessuale durante una vacanza al mare con un turista americano, il quale cortesemente la ringrazia della concessione. La vita della quindicenne \u00e8 caratterizzata dagli incontri con un suo amico e la decisione di suo padre di lasciare la famiglia. Il fidanzamento ufficiale della ragazza e la vendita della casa su decisione unilaterale del genitore fa nascere la speranza di mutamento nel piattume quotidiano della ragazza.\nCuriosit\u00e0.\nIl film usc\u00ec in Italia soltanto nel 1987."}
{"id": "1719609", "revid": "172231", "url": "https://it.wikipedia.org/wiki?curid=1719609", "title": "Combulteria", "text": ""}
{"id": "1719613", "revid": "767487", "url": "https://it.wikipedia.org/wiki?curid=1719613", "title": "Issiar Dia", "text": ""}
{"id": "1719617", "revid": "767487", "url": "https://it.wikipedia.org/wiki?curid=1719617", "title": "Monsef Zerka", "text": "Carriera.\nClub.\nInizia come attaccante ma nella sua carriera ha sempre giocato come terzino e centrocampista.\nHa debuttato nella French Division 2 il 14 gennaio del 2001 il AS Nancy nella vittoria 4-0 contro il SM Caen entrando negli ultimi 7 minuti di gioco..\nSquadra in cui rimane fino al 2009.\nIl 31 agosto 2009 firma per FC Nantes.\nHa debuttato nel 2-1 contro il Racing Strasburgo segnando anche la rete dell'1 a 1.\nIl 14 gennaio 2011 passa nella squadra greca Iraklis, firmando fino al giugno del 2012.\nDopo essere stato svincolato dall'Iraklis retrocesso, ha firmato un contratto con il New England Revolution il 18 agosto 2011.\nNazionale.\nDebutta in nazionale nel 2002; nel 2004 fa parte della squadra per le olimpiadi under 23 estive del 2004 uscendo subito al primo turno."}
{"id": "1719624", "revid": "438678", "url": "https://it.wikipedia.org/wiki?curid=1719624", "title": "Pericolo nella dimora", "text": "Pericolo nella dimora \u00e8 un film del 1985 diretto da Michel Deville.\nTrama.\nDavid \u00e8 un giovane insegnante di chitarra che si appresta a fare visita a una nuova allieva, Vivianne. Quando varca la soglia della dimora dei Tombsthay non sa che sta per mettere piede in un labirinto in cui rischier\u00e0 pi\u00f9 volte la vita. La signora Tombsthay, appena conosciuta, si precipita a letto con lui; il marito, apparentemente tollerante, \u00e8 in realt\u00e0 persona crudele oltre che coinvolta in un caso di spionaggio industriale; il killer inviato per uccidere il signor Tombsthay diviene amico di David; la vicina di casa \u00e8 maliziosa e ambigua; infine c'\u00e8 la giovane Vivianne, all'apparenza innocente ma chiss\u00e0 fino a che punto. David si abbandona a questo turbine di colpi di scena con incoscienza, ma nel finale riserva un colpo di coda che sconvolge tutte le regole del gioco."}
{"id": "1719631", "revid": "8489", "url": "https://it.wikipedia.org/wiki?curid=1719631", "title": "Butterfly Effect", "text": ""}
{"id": "1719632", "revid": "599013", "url": "https://it.wikipedia.org/wiki?curid=1719632", "title": "Dami\u00e1n Macaluso", "text": ""}
{"id": "1719633", "revid": "767487", "url": "https://it.wikipedia.org/wiki?curid=1719633", "title": "L'inganno (film 1981)", "text": "L'inganno (\"Die F\u00e4lschung\") \u00e8 un film del 1981 diretto da Volker Schl\u00f6ndorff.\nTrama.\nUn giornalista tedesco lascia il suo tranquillo lavoro e si fa mandare a Beirut nel mezzo della guerra civile, dove si rende conto che la falsificazione \u00e8 la norma."}
{"id": "1719635", "revid": "767487", "url": "https://it.wikipedia.org/wiki?curid=1719635", "title": "The Butterfly Effect 2", "text": "The Butterfly Effect 2 \u00e8 un film di fantascienza drammatico del 2006 diretto da John R. Leonetti. Seguito del pi\u00f9 noto \"The Butterfly Effect\", ha avuto a sua volta come sequel il film \"\".\nIl film non viene generalmente considerato all'altezza del predecessore e in Italia ha avuto una distribuzione diretta, senza venire proiettato nelle sale cinematografiche.\nTrama.\nNick Larson e Julie Miller stanno festeggiando il compleanno della ragazza insieme ad una coppia di amici in una sperduta localit\u00e0. Proprio quando Julie sta per rivelare a Nick qualcosa di molto importante, il ragazzo riceve una chiamata dall'ufficio che lo costringe a rientrare. I quattro tornano quindi in citt\u00e0 ma la foratura di una gomma costringe Nick ad una violenta sterzata che catapulta la macchina in mezzo alla corsia opposta, proprio al sopraggiungere di un autoarticolato.\nDiverso tempo dopo Nick si risveglia in un ospedale, accudito dalla madre che gli rivela che i suoi amici e la sua ragazza sono morti. La cruda verit\u00e0 strazia il cuore di Nick che al lavoro ha costanti crisi durante la visione di foto che gli provocano forti mal di testa e il sanguinamento del naso. Un giorno a casa si rende conto che grazie a queste crisi riesce a compiere salti nel tempo, ritornando esattamente al momento ritratto nelle foto che osserva. Inizia cos\u00ec a saltare indietro nel tempo per modificare il passato ed evitare la morte della sua ragazza e il licenziamento del suo migliore amico, ma ogni volta che compie una variazione, seppur minima, finisce per avere ripercussioni inaspettate sul presente e cos\u00ec all'ultimo salto \u00e8 costretto a prendere la decisione pi\u00f9 difficile della sua vita.\nRiferimenti al primo film.\nNonostante sia il seguito del primo \"The Butterfly Effect\", il film non sembra avere un collegamento diretto con la pellicola precedente. Anche gli attori e le situazioni sono differenti; c'\u00e8 per\u00f2 un riferimento al primo film nella scena in cui Nick, cercando su Internet delle informazioni riguardo al suo particolare \"potere\", nota un articolo apparso qualche anno prima su un giornale di provincia che raccontava di un uomo che sosteneva di poter tornare indietro nel tempo solamente guardando delle foto: quell'uomo \u00e8 infatti il padre di Evan Treborn, il protagonista del primo \"The Butterfly Effect\"."}
{"id": "1719642", "revid": "599013", "url": "https://it.wikipedia.org/wiki?curid=1719642", "title": "Gaston Curbelo", "text": "Biografia.\nPossiede il passaporto uruguaiano. Anche suo padre Carlos Curbelo \u00e8 stato un calciatore professionista, ed ha a sua volta giocato per molti anni nel ."}
{"id": "1719645", "revid": "767487", "url": "https://it.wikipedia.org/wiki?curid=1719645", "title": "Ma che siamo tutti matti?", "text": "Ma che siamo tutti matti? (\"The Gods Must Be Crazy\") \u00e8 un film del 1980 diretto da Jamie Uys.\nAmbientato in Botswana e Sudafrica, il film avr\u00e0 quattro sequel, il primo (\"Lass\u00f9 qualcuno \u00e8 impazzito\") ancora in Africa australe, mentre gli ultimi tre sono stati girati ad Hong Kong.\nTrama.\nUna bottiglietta di Coca-Cola, lanciata da un piccolo aereo, cade senza infrangersi nella savana del Kalahari, stravolgendo la vita di un gruppo di boscimani, senza alcun precedente contatto con la cultura occidentale. La trib\u00f9 la ritiene un dono degli d\u00e8i, in quanto \u00e8 un valido strumento per moltissimi usi: la lavorazione delle pelli, l'intreccio delle corde e addirittura come strumento musicale. Ma ben presto si rivela una maledizione, poich\u00e9 da essa scaturisce la lotta primordiale per il possesso, mai esperita in quella pacifica collettivit\u00e0. Il protagonista Xixo decide cos\u00ec di mettersi in viaggio per gettarla via nel precipizio che segna la fine del mondo, e ritrovare la serenit\u00e0 perduta.\nLa sua storia si intreccia in maniera rocambolesca con quelle di Andrew Steyn, un etologo imbranato, e di Kate Thompson, una giornalista sudafricana giunta in Botswana per insegnare. Al tutto si aggiunge un gruppo di mercenari nascostisi nella foresta dopo un fallito assalto al palazzo del governo di una neonata repubblica africana. I vari personaggi si incontrano ricorrentemente fra peripezie di ogni genere, fino al raggiungimento del lieto fine, contando sul vitale aiuto di Xixo, finalmente libero dai capricci degli dei che altro non sono che l'ingerenza degli europei e dei nordamericani."}
{"id": "1719646", "revid": "767487", "url": "https://it.wikipedia.org/wiki?curid=1719646", "title": "Fleetwood Mac (1975)", "text": "Fleetwood Mac \u00e8 il decimo album del gruppo rock dei Fleetwood Mac, pubblicato nel 1975. Fu il primo a presentare la cantante Stevie Nicks ed il cantante/chitarrista Lindsey Buckingham nella band. L'album, che rese molto popolare la band nel mondo, raggiunge la prima posizione nella Billboard 200, la seconda posizione in Canada, la terza in Australia e Norvegia e la quarta in Nuova Zelanda.\nLa rivista Rolling Stone l'ha inserito al 183\u00ba posto della sua lista dei 500 migliori album ed \u00e8 entrato nella Grammy Hall of Fame Award 2016."}
{"id": "1719651", "revid": "729019", "url": "https://it.wikipedia.org/wiki?curid=1719651", "title": "Strada statale 694 Tangenziale Ovest di Lecce", "text": "La strada statale 694 Tangenziale Ovest di Lecce (SS 694), gi\u00e0 \"nuova strada ANAS 71 Tangenziale Ovest di Lecce\" (\"NSA 71\"), \u00e8 una strada statale italiana che collega la viabilit\u00e0 proveniente dalla strada statale 613 Brindisi-Lecce da Brindisi con la strada statale 101 Salentina di Gallipoli per Gallipoli e la strada statale 16 Adriatica per Maglie.\nEssa costituisce solo parte della Tangenziale Anulare di Lecce, interamente a due corsie per senso di marcia, che comprende anche la preesistente Variante sud di Lecce, che collega la SS 101 alla SS 16.\nOriginariamente ad una carreggiata sola, \u00e8 stata in seguito ammodernata arrivando allo stato di strada extraurbana secondaria, superstrada a due corsie per ogni senso di marcia e con il limite di velocit\u00e0 di 90 chilometri orari.\nStoria.\nIl primo tratto inaugurato corrisponde a quello finale, ovvero dall'intersezione con la strada statale 101 Salentina di Gallipoli e quella con la strada statale 16 Adriatica a sud della citt\u00e0, aperto il 24 gennaio 2005.\nLa restante parte del tracciato \u00e8 stata invece aperta al traffico il 9 novembre 2007.\nSebbene la nomenclatura risalga gi\u00e0 al 2005, solo col decreto del presidente del Consiglio dei ministri dell'8 luglio 2010 \u00e8 stata formalizzata la sua classificazione; l'itinerario che la caratterizza \u00e8 il seguente: \"Innesto con la S.S. n. 613 ad ovest di Lecce - Innesto con la S.S. n. 16 a Sud di Lecce\"."}
{"id": "1719660", "revid": "729019", "url": "https://it.wikipedia.org/wiki?curid=1719660", "title": "Stazione di Castelluccio", "text": "La stazione di Castelluccio \u00e8 una fermata ferroviaria posta sulla linea Sicignano-Lagonegro, nel comune di Sicignano degli Alburni. \u00c8 situata nella localit\u00e0 di Pellicara ed \u00e8 lo scalo della frazione sicignanese di Castelluccio Cosentino. Si trova fra le stazioni di Sicignano degli Alburni e Galdo.\nStoria.\nLa fermata di Castelluccio venne attivata il 1\u00ba agosto 1939.\nCostruita per i contadini della zona, ha avuto sempre il minor numero di corse assieme con Casaletto Spartano-Battaglia; incrementando, quasi paradossalmente, il numero di corse (autobus sostitutivi) subito dopo la chiusura della linea. Nell'ambito della riapertura della linea \u00e8 la stazione a maggior rischio di soppressione data la sua posizione: Per raggiungere il paese con l'unica strada carreggiabile, infatti, bisogna percorrere circa 12\u00a0km passando anche per la stazione di Galdo, che in questo senso risulta pi\u00f9 vicina e fruibile, data la sua posizione sulla SS 19. L'ipotesi di asfaltamento e riassestamento della tortuosa strada Pellicara-Castelluccio, che lambisce le rive del fiume Tanagro, ridurrebbe a soli 2\u00a0km la distanza stradale fra scalo e paese.\nStrutture e impianti.\nLa stazione \u00e8 tecnicamente una fermata per via del suo unico binario al servizio passeggeri. \u00c8 l'unica della linea a non avere un vero e proprio fabbricato viaggiatori, dato che sul marciapiedi \u00e8 presente una sorta di grande paratia metallica (con sotto due panchine e parzialmente invasa dalla vegetazione), che ne fa le veci. Al lato sud dello scalo \u00e8 presente un ponte in pietra sul quale s'inerpica un sentiero che la collega al paese di Castelluccio, ai piedi del quale risiede la stazione. La fermata dell'autobus sostitutivo FS si trova sulla SS 19, nel punto in cui si trova l'incrocio stradale con le strade verso Castelluccio e Galdo.\nMovimento.\nDopo la chiusura nel 1987, avvenuta per la correlata chiusura della linea Battipaglia-Potenza-Metaponto per elettrificazione, chiusura che tagliava la linea dal resto della rete; la linea \u00e8 stata servita da corse sostitutive di autobus. Dopo la riapertura della Battipaglia-Potenza-Metaponto, nel 1993, la linea non \u00e8 tuttavia stata riattivata, proseguendo con le corse sostitutive.\nPer i primi dieci anni, Castelluccio ha potuto contare su otto coppie di relazione di autobus sull'intera tratta, con alcune corse da/per Battipaglia e Salerno. Dal 1997 al 2004 le coppie di relazione si sono ridotte a tre sulla sola tratta Sicignano-Polla, dal 2005 al 2006 a due, e dal 2007 ad una. Dal 9 dicembre 2007 le fermate intermedie tra Sicignano e Polla hanno perso l'unica coppia di corse sostitutive e sono state cancellate dall'orario Trenitalia."}
{"id": "1719661", "revid": "1598370", "url": "https://it.wikipedia.org/wiki?curid=1719661", "title": "Roger Wheeler", "text": "Biografia.\nFu il primo presidente della Telex Corp. e primo proprietario della World Jai Alai. \nNel 1981, Wheeler venne assassinato nella sua automobile mentre stava lasciando la Southern Hills Country Club, a Tulsa, dopo la sua partita settimanale di golf.\nIl 14 marzo 2001, ex componenti della Winter Hill Gang, James Bulger, Stephen Flemmi e Johnny Martorano, furono accusati per l'assassinio insieme ad altri due cospiratori. In una dichiarazione, Martorano confess\u00f2 20 omicidi avvenuti per mano sua, incluso quello di Wheeler. Nel 2003, l'ex poliziotto dell'FBI, Harold Paul Rico, fu accusato di questo omicidio, ma si difese affermando che la morte di Wheeler avvenne per mano di un socio di Bulger, non di Martorano."}
{"id": "1719675", "revid": "287204", "url": "https://it.wikipedia.org/wiki?curid=1719675", "title": "Waste of Mind", "text": "Waste of Mind \u00e8 il secondo album della band statunitense pop punk-rap Zebrahead, pubblicato dalla casa discografica Doctor Dream Records nel 1998. In quest'album sono presenti alcune tracce del primo album Zebrahead. L'album ha venduto oltre 150.000 copie negli Stati Uniti d'America.\nLa canzone \"Check\" \u00e8 stata inclusa nella colonna sonora di Tony Hawk's Pro Skater 3."}
{"id": "1719678", "revid": "106456", "url": "https://it.wikipedia.org/wiki?curid=1719678", "title": "Portus Itius", "text": "Portus Itius \u00e8 un antico porto romano in Piccardia, di ubicazione sconosciuta. Le principali citt\u00e0 ritenute possibili corrispondenti all'antica Portus Itius sono Wissant e Boulogne-sur-Mer, gi\u00e0 Bononia e pi\u00f9 tardi \"Gesoriacum\"."}
{"id": "1719680", "revid": "1718925", "url": "https://it.wikipedia.org/wiki?curid=1719680", "title": "Malvasia nera di Brindisi", "text": "La Malvasia nera di Brindisi \u00e8 un vitigno a bacca nera d'origine greca e delle isole egee, diffuso oggi nella maggior parte dei paesi mediterranei. \nIl suo vino, chiamato in inglese Malmsey, \u00e8 dolce con una tinta dorata. In Italia la sua coltivazione \u00e8 diffusa dal Piemonte alla Puglia. Vinificato opportunamente, pu\u00f2 anche dare un vino bianco secco di grande carattere e, affiancato in uvaggio ad altri vitigni, contribuisce ad arrotondare le caratteristiche del vino stemperandone la spigolosit\u00e0."}
{"id": "1719681", "revid": "599013", "url": "https://it.wikipedia.org/wiki?curid=1719681", "title": "David Limbersk\u00fd", "text": "Caratteristiche tecniche.\nLimbersk\u00fd \u00e8 un centrocampista esterno ma pu\u00f2 essere impiegato anche come ala difensiva sia a destra che a sinistra. Viene frequentemente schierato come terzino, sia sulla fascia sinistra sia su quella destra. Spesso arriva al tiro da fuori area. Arrivato in Italia viene etichettato come \"nuovo Nedv\u011bd\".\nCarriera.\nClub.\nGli esordi e le sfortunate avventure in Italia e in Inghilterra.\nDopo esser cresciuto nelle giovanili del Viktoria Plze\u0148 nel 2002 entra nella prima squadra del Football Club Viktoria Plze\u0148. Nella stagione 2003-04 grazie alle sue prestazioni sia a Plze\u0148 che nell'Under-21 attira l'attenzione in Italia dove lo acquista il Genoa in compartecipazione con la Juventus. Il ceco rifiuta di giocare in serie B e allora nel mercato di riparazione 2004 viene mandato in prestito al dove non si ambienta in quanto vegnono preferiti Jacopo Balestri, Maurizio Domizzi e Fabio Vignaroli da Alberto Malesani prima e da Gianfranco Bellotto poi. Riesce a ritagliarsi quattro spazi totalizzando circa 60 minuti contro , Empoli, Lecce e . Esordisce in serie A il 22 febbraio 2004 in Modena-Empoli 1-1 entrando al posto di Mauro Mayer allo scadere. A luglio 2004 fa alcuni provini con l'Udinese che per\u00f2, dopo aver valutato se tesserarlo o meno, decide di scartarlo. Il calciatore rimane svincolato quindi torna al Viktoria Plze\u0148 dove gioca fino al 7 gennaio 2005 quando viene acquistato in prestito dalla societ\u00e0 inglese del Tottenham: nonostante il ds dei londinesi Frank Arnesen lo abbia elogiato durante la presentazione con la nuova maglia, l'allenatore Martin Jol non lo schiera in nessun incontro con gli Spurs.\nIl ritorno in patria e la svolta.\nA fine stagione torna al Viktoria Plze\u0148 dove trova sempre un posto da titolare fisso. Nel 2007 arriva allo Sparta Praga dove trova spazio per giocare costantemente e contribuire al successo sia in campionato sia in coppa. Nel 2008 torna nella sua citt\u00e0 natale, nuovamente per giocare con la maglia del Viktoria. In patria le sue prestazioni diventano quasi fondamentali per la squadra che viene portata a disputare un campionato tranquillo nel 2008 dove riesordisce in Gambrinus Liga il 2 agosto 2008 in Viktoria Plze\u0148-Viktoria \u017di\u017ekov, prima giornata di campionato, giocata da titolare e vinta 3-2 anche grazie ad una rete realizzata proprio da Limbersk\u00fd. Nel 2009 e conclude il campionato 2010 al quinto posto guadagnandosi l'accesso alla Europa League per l'esclusione del Teplice che rinuncia all'Europa. La squadra trionfa in coppa nazionale battendo 2-1 lo Jablonec 97 squadra tra l'altro gi\u00e0 sconfitta nella medesima competizione e con lo stesso punteggio quando Limbersk\u00fd militava nelle file dello Sparta Praga. Segna in Europa League in Viktoria Plze\u0148-Be\u015fikta\u015f la rete dell'1-0 nell'1-1 finale. Al ritorno i cechi verranno eliminati con un netto 3-0 a Istanbul.\nNazionale.\nDopo aver partecipato costantemente alle selezioni Under-20 e Under-21 tra il 2003 ed il 2005 viene promosso nella Nazionale maggiore nel 2009.\nViene convocato per gli Europei 2016 in Francia."}
{"id": "1719685", "revid": "26415", "url": "https://it.wikipedia.org/wiki?curid=1719685", "title": "Appia dei Vini", "text": ""}
{"id": "1719688", "revid": "110157", "url": "https://it.wikipedia.org/wiki?curid=1719688", "title": "Jetzt erst recht", "text": "Jetzt erst recht \u00e8 l'album d'esordio europeo della cantante tedesca LaFee.\nUscito nel 2007 in Germania e Austria, \u00e8 stato poi successivamente ripubblicato nel 2008 in gran parte dell'Europa segnando il suo esordio oltre i confini nazionali.\nDall'album sono stati estratti tre singoli, \"Heul doch\" (\"Piangi\"), \"Beweg dein Arsch\" (\"Muovi il sedere\") e \"Wer bin ich\" (\"Chi sono io?\").\nTracce.\nBravo Edition.\nIl 23 novembre 2007 \u00e8 stata pubblicata un'edizione speciale per la rivista tedesca \"Bravo\" che contiene le tracce originali e alcune bonus tracks."}
{"id": "1719698", "revid": "15453949", "url": "https://it.wikipedia.org/wiki?curid=1719698", "title": "Edoardo Sanguinetti", "text": ""}
{"id": "1719704", "revid": "75421", "url": "https://it.wikipedia.org/wiki?curid=1719704", "title": "Flusso turbolento", "text": ""}
{"id": "1719707", "revid": "2159628", "url": "https://it.wikipedia.org/wiki?curid=1719707", "title": "Casalbordino", "text": "Casalbordino (\"L\u00f9 Cuas\u00e0l\u00eb\" in abruzzese), \u00e8 un comune italiano di abitanti della provincia di Chieti in Abruzzo, ed \u00e8 sede dell'unione dei comuni dei Miracoli.\nGeografia fisica.\nSi trova a circa 6\u00a0km dalla costa adriatica, su un colle delimitato dai fiumi Osento e Sinello.\nIl Lido di Casalbordino, attrezzata e frequentata localit\u00e0 balneare con ampia spiaggia sabbiosa, dista 7,5\u00a0km dal capoluogo comunale e si estende lungo la suggestiva Costa dei Trabocchi, a brevissima distanza dalla spettacolare costa rocciosa della Riserva Naturale Marina di Punta d'Erce (o Punta Aderci), chiamata in zona \"la piccola Normandia\".\nOrigini del nome.\nIl nome si vuole risalga ad un condottiero di quel periodo, Roberto Bordinus, che capitanava la guarnigione a difesa del monastero.\n\"Casal\", ossia casale, piccolo territorio di abitazioni che stava a guardia del monastero, sviluppatosi da un'antica torre, successivamente divenne il centro fortificato, feudo dei D'Avalos.\nStoria.\nPreistoria ed epoca romana.\nTracce di insediamenti di periodo frentano (a partire dall'XI secolo a. C.) e romano si trovano lungo una serie di tratturi e tratturelli. L'area era, infatti, zona di collegamento tra l'Apulia, la Via Tiburtina Valeria ed il Tratturo Adriatico. L'area archeologica di Santini mostra importanza economica e sacrale dal II secolo a.C. per i pastori transumanti e per i villaggi nei pressi. L'attivit\u00e0 in loco rimane fino al V-VI secolo, fino alle invasioni delle truppe bizantine di Bellisario prima, e degli Ungari e saraceni poi.\nDal Medioevo ad oggi.\nIn localit\u00e0 Santini nel 971 il marchese Trasmondo costruisce un monastero in cui vi si insedia l'Abate Giovanni: si tratta dall'Abbazia di Santo Stefano in Rivomaris, atta a controllare il territorio marittimo assieme all'Abbazia di San Giovanni in Venere e alla Badia di San Vito a San Salvo. L'importanza e il prestigio del monastero sono offerti dalla stessa \"Cronica di Santo Stefano\", redatta nel XII secolo.\nTra il 1300 ed il 1400 in alcuni centri limitrofi vi furono alcune ondate di peste, ma non a Casalbordino protetto dalla sua posizione dominante sul tratturo.\nNel XV secolo fu feudo dei D'Avalos il cui tracollo trascin\u00f2 il paese in un declino fino all'abbandono. Cos\u00ec il borgo pass\u00f2 al dominio della famiglia Di Capua, e l'antico assetto medievale fu smembrato per la costruzione di residenze gentilizie e civili. Nel 1576 si verific\u00f2 nella zona dell'odierno Santuario il miracolo dell'apparizione della Madonna a un contadino, dopo una grandinata. Sempre in questi anni le coste di Casalbordino sono saccheggiate da attacchi degli Ottomani, che distruggono il monastero di Santo Stefano, che subir\u00e0 una decadenza sino a scomparire quasi del tutto.\nNell'Ottocento vi fu un'espansione del centro medievale. Nel 1889 il santuario \u00e8 visitato da Gabriele D'Annunzio, che rimarr\u00e0 colpito dalla fedelt\u00e0 morbosa dei pellegrini abruzzesi, immortalando la scena nel romanzo \"Il trionfo della morte\". I dintorni di Casalbordino sono stati colpiti nel 23-24 novembre 1943 da un massiccio bombardamento alleato contro i tedeschi, mentre avanzava l'VIII Armata britannica del generale Montgomery. Casalbordino rimase illesa, ma rimase danneggiato il santuario dei Miracoli, che una decina di anni dopo venne completamente ricostruito.\nTra il 1957 e il 1962 il Santuario dei Miracoli \u00e8 notevolmente ampliato per le esigenze dei fedeli, tornando ad essere un punto di riferimento centrale per la religiosit\u00e0 della comunit\u00e0, e per i frequenti pellegrinaggi abruzzesi e non. Destinata anche a divenire un centro a vocazione turistica, dall'inizio degli anni '60 presso la costa \u00e8 sorto il villaggio di Casalbordino Lido, mentre spiagge libere, caratterizzate dai trabocchi, si trovano in localit\u00e0 Santo Stefano, a confine con Le Morge di Torino di Sangro, e a sud col comune di Vasto.\nSimboli.\nLo stemma e il gonfalone del comune di Casalbordino sono stati concessi con decreto del presidente della Repubblica del 2 agosto 1982.\nCultura.\nA Casalbordino sono presenti due poli culturali: un auditorium presso il corso Garibaldi, e la biblioteca dei Padri Benedettini nel monastero del santuario della Madonna dei Miracoli.\nCasalbordino nella letteratura.\nIl paese di Casalbordino \u00e8 presente nella parte finale del romanzo di Gabriele d'Annunzio: \"Il trionfo della morte\" del 1894, ultimo della \"trilogia della Rosa\", inizia col \"Piacere\" (1889). Particolare rilevanza della citt\u00e0 nelle pagine del libro appartiene alla basilica della Madonna dei Miracoli, dove il protagonista Giorgio Aurispa, un nobile romano di origini di Guardiagrele (alter ego del poeta), si reca assieme alla sua fidanzata Ippolita Sanzio. Il tema del romanzo riguarda la morte, un destino orrifico e autodistruttivo che aleggia sul protagonista sin dall'inizio delle vicende, malgrado egli tenti di superare questo stato d'animo opprimente scoprendo la filosofia superomista di Nietzsche, leggendo lo \"Zarathustra\" presso il cosiddetto \"eremo dannunziano\". Giorgio rimane particolarmente affascinato e sconvolto dalla manifestazione fanatica di devozione del popolo abruzzese di Casalbordino nei confronti di Santa Maria, descrivendo in tutte le forme orribili e sconcertanti le preghiere della gente ammalata, che chiede la grazia a Dio.\nLa descrizione appassionata, e anche piuttosto caricata di questo spettacolo miserveole della popolazione moribonda e ammalata che chiede soccorso alla Vergine, proviene da un'esperienza del 1889 dello stesso D'Annunzio, che soggiorn\u00f2 in Abruzzo per attendere alla stesura del suo primo romanzo, e poi del \"Trionfo\", allora abbozzato col titolo \"L'Invincibile\". Gi\u00e0 l'amico compositore Francesco Paolo Tosti intorno al 1875 aveva assistito all'esperienza mistica del pellegrinaggio a Casalbordino, tuttavia D'Annunzio dovette rimanere parecchio affascinato, come testimonia in alcune lettere all'amante Barbara Leoni, che trascorse l'estate dell'anno con il poeta presso il casale dell'eremo dannunziano, presso San Vito Chietino, dove \u00e8 ambientata anche larga parte del romanzo. Pi\u00f9 o meno, la descrizione squisitamente verista, ma anche esagerata dal punto di vista patetico in queste lettere, corrisponde a quella rielaborata nelle pagine del romanzo, in cui il protagonista Giorgio comprende l'irrevocabilit\u00e0 del suo destino, poich\u00e9 il messaggero della morte e della distruzione \u00e8 proprio al suo fianco, Ippolita, che rimane deliziata e ammirata, nel vero senso del sentimento del \"sublime\" provato davanti alla vista dello spettacolo miserevole dei malati che si trascinano caproni, nella chiesa, verso l'altare dell'effigie.\nSociet\u00e0.\nTradizioni.\nCasalbordino \u00e8 particolarmente legata all'apparizione della cosiddetta \"Madonna dei Miracoli\" avvenuta nel 1576 davanti al contadino Alessandro Muzii, che preg\u00f2 la Vergine durante una tempesta di grandine per non vedere il proprio raccolto distrutto. Il pellegrinaggio e la devozione ben presto super\u00f2 il confine casalese, e si estese in tutto l'Abruzzo, tanto che all'epoca di D'Annunzio, l'affluenza aveva raggiunto considerevoli proporzioni, durante i giorni del 10 e dell'11 giugno. La tradizione dei miracoli e delle grazie concesse dalla Madonna ai malati, agli infermi e ai disgraziati, \u00e8 ben documentata, e ancora oggi continuerebbe, stando a testimonianze di grazie ottenute dalla Madonna.\nLa festa attuale si svolge i giorni del 10 e dell'11 giorni: il primo giorno la statua della Madonna viene portata in trionfo dal santuario al paese di Casalbordino, dopo le sante messe, l'adorazione dell'icona votiva presso il capo altare, e la recitazione del Rosario, con benedizione della statua finale. Il secondo giorno si svolge il programma civile, che prevede fiere, mercatini e il gran concerto finale.\nEconomia.\nL'economia del luogo \u00e8 prevalentemente agricola (olivi e vigneti), ma fin dall'Ottocento ha rivestito una notevole importanza il turismo sacro per la presenza del santuario dei Miracoli, e, negli ultimi decenni, anche il turismo balneare grazie alla presenza, nel territorio comunale, di spiagge di arena fina (\"Lido di Casalbordino\") e alla vicinanza della Riserva naturale guidata Punta Aderci. Nel territorio comunale costiero, si conservano le cosiddette \"dure\" di Casalbordino, luogo naturale protetto dove nidifica la specie del fratino, caratteristica \u00e8 anche la spiaggia di localit\u00e0 Santo Stefano, a confine col il fiume Osento. La localit\u00e0 Casalbordino Lido-Termini invece \u00e8 un piccolo villaggio dotato anche di chiesa, per gli stabilimenti balneari. All'altezza di localit\u00e0 Termini si trova la riserva naturale Bosco Collerusci.\nPresso Casalbordino \u00e8 attiva anche una cantina sociale: Cantina Casal Bordino \"dei Miracoli\".\nInfrastrutture e trasporti.\nCasalbordino \u00e8 raggiungibile anche, mediante strada statale, approdati al porto di Vasto.\nSport.\nLa principale squadra di calcio della citt\u00e0 \u00e8 l\"'A.P.D. Casalbordino\" che milita nel girone unico abruzzese di Eccellenza (calcio)."}
{"id": "1719708", "revid": "28592", "url": "https://it.wikipedia.org/wiki?curid=1719708", "title": "Privilegi", "text": ""}
{"id": "1719714", "revid": "125724430", "url": "https://it.wikipedia.org/wiki?curid=1719714", "title": "Max Payne (film)", "text": "Max Payne \u00e8 un film d'azione del 2008, diretto da John Moore ed interpretato da Mark Wahlberg.\nLa sceneggiatura \u00e8 ispirata al videogioco per PC e console \"Max Payne\", pubblicato il 25 luglio del 2001.\nTrama.\nUna sera, dopo aver seguito una pista apparentemente infruttuosa che lo ha portato ad interrogare un tossicodipendente nella stazione di Roscoe Street, il detective della NYPD Max Payne conosce un'avvenente ragazza, Natasha Sax, che la mattina seguente viene ritrovata morta proprio nei pressi dell'abitazione di Max.\nIl caso \u00e8 fortuitamente affidato ad Alex Balder, ex compagno del detective Payne alla sezione omicidi. Nel corso di quest'indagine Payne, sospettato dai suoi stessi colleghi dell'omicidio della Sax a causa del fatto che la donna ha con s\u00e9 il distintivo di Payne, rubato precedentemente, accusa Balder di non lavorare abbastanza per scoprire chi ha assassinato la sua famiglia: Balder, riapre il caso dell'omicidio della famiglia di Payne e, lavorando sul caso Sax, scopre alcuni elementi che potrebbero collegare i casi. I due decidono di incontrarsi a casa di Payne per parlarne, ma al suo rientro a casa, Balder \u00e8 gi\u00e0 morto e poco dopo, anche il detective Payne viene violentemente percosso fino a perdere i sensi. Ma, essendo stato rinvenuto accanto al cadavere del collega Balder, Payne inizia ad essere sospettato dagli affari interni e ritenuto colpevole dai colleghi di Balder degli omicidi di Natasha Sax e del collega Alex Balder. Per lui non rimane altro che proseguire le indagini da solo, con l'aiuto occasionale di Mona Sax, che cerca vendetta per la morte della sorella Natasha.\nPayne e la Sax raccolgono una serie di indizi che li portano a ricollegare gli omicidi con una particolare droga sintetica chiamata Valchiria, creata a scopi militari dalla Aesir Corporation, industria farmaceutica per cui lavorava anche la moglie del detective Payne. Sicuro delle proprie indagini, Payne va ad affrontare Jack Lupino, un ex militare ora principale spacciatore di Valchiria, ed uno dei pochi ad essere sopravvissuto alla sostanza. Durante il duello corpo a corpo, per\u00f2, il detective si trova in difficolt\u00e0 e, quando sta per essere sopraffatto, viene salvato dal provvidenziale intervento di BB Hensley, suo ex collega, ora capo della sicurezza per la Aesir Corporation. Poco dopo, per\u00f2, Max si ritrova stordito e ammanettato, e BB si rivela: \u00e8 lui il vero assassino della famiglia Payne, pronto ad uccidere nuovamente per tenere sotto controllo i suoi affari illeciti collegati alla droga. Nonostante ci\u00f2, il detective Payne riesce a fuggire tuffandosi nell'acqua gelata del fiume. Riemerso, per sopravvivere all'ipotermia, ha come unica opzione quella di assumere due dosi di Valchiria.\nSpinto dalla vendetta e dagli effetti della droga, si reca nella sede della Aesir Corporation, dove, anche con l'aiuto della Sax, si fa strada tra le guardie armate piano per piano, fino a raggiungere il tetto. L\u00ec, sulla piattaforma per gli elicotteri, incontra finalmente il suo ex amico BB e pu\u00f2 compiere la sua vendetta con un colpo secco al cuore. Payne, ferito, si abbandona al ricordo della famiglia, ma, come gi\u00e0 successo nelle fredde acque del fiume, viene risvegliato dal torpore della morte ed \u00e8 salvo.\nSubito dopo si vede Max (che \u00e8 stato rilasciato) e la Sax in un bar. La donna tira fuori un giornale in cui \u00e8 presente in prima pagina la foto di Nicole Horne, capo dell'Aesir Corporation.\nI due si scambiano uno sguardo come per dire che il lavoro non \u00e8 ancora finito.\nProduzione.\nLa 20th Century Fox ha acquisito i diritti di distribuzione cinematografica dei videogiochi \"Max Payne\" a fine 2003.\nTra le societ\u00e0 che hanno finanziato l'adattamento vi sono la Collision Entertainment e la Firm Films.\nUna volta cominciato il casting sono stati scritturati \"in primis\" gli attori Mark Wahlberg e Mila Kunis per le parti di Max Payne e Mona Sax.\nRiprese.\nLe riprese sono iniziate il 2 marzo 2008 e si sono concluse il 9 maggio dello stesso anno.\nLe ambientazioni sono state filmate nelle citt\u00e0 canadesi di Hamilton e Toronto.\nPer filmare una scena il cui svolgimento \u00e8 stato nella stazione metropolitana di \"Bay Station\", si \u00e8 dovuta aspettare l'accettazione della \"Toronto Transit Commission\".\nDistribuzione.\nIl film \u00e8 stato distribuito nel circuito cinematografico statunitense il 17 ottobre 2008, nelle sale italiane \u00e8 stato distribuito il 28 novembre 2008. Il 7 maggio 2009, Max Payne \u00e8 uscito in Italia nel nuovo formato Blu-ray + DVD in un unico pack, mentre il solo DVD \u00e8 stato pubblicato il 21 maggio. Il doppio formato contiene \u2013 solamente nel disco Blu-ray \u2013 contenuti speciali e versione estesa del film non vista nelle sale cinematografiche. Contenuti speciali e versione estesa sono presenti anche nel DVD singolo disponibile al pubblico dal 21 maggio 2009.\nAccoglienza.\nNegli Stati Uniti Max Payne ha \nincassato $40.689.393 mentre nel resto del mondo $47.085.657 per un totale di $87.775.050, a fronte di un budget di 35 milioni di dollari."}
{"id": "1719729", "revid": "92723", "url": "https://it.wikipedia.org/wiki?curid=1719729", "title": "Santuario della Madonna dei Miracoli (Casalbordino)", "text": "La basilica santuario di Santa Maria dei Miracoli (o della Madonna dei Miracoli) \u00e8 sita in localit\u00e0 Miracoli, nel comune di Casalbordino, paese della provincia di Chieti. \u00c8 meta di un pellegrinaggio (dal 9 all'11 giugno) che il poeta abruzzese Gabriele D'Annunzio immortal\u00f2 ne \"Il trionfo della morte\".\nStoria.\nLa primitiva cappella e il santuario del 1824.\nLe origini della chiesa risalgono all'apparizione mariana del 1576 al contadino Alessandro Muzii, dopo un terribile tempesta. Dopo di ci\u00f2, ben presto si svilupp\u00f2 una devozione popolare verso questa apparizione, e nel luogo, in un vasto campo a nord di Casalbordino, venne costruita la prima cappella, ampliata nel 1614, conservando l'altare originale, con l'affresco della Vergine dei Miracoli col Muzii inginocchiato. Il verificarsi di vari avvenimenti portentosi ben presto port\u00f2 la popolazione ad invocare la \"Madonna di Casalbordino\" per i miracoli. La stessa localit\u00e0 Pian del Lago con la cappella divenne \"Madonna dei Miracoli\", e la devozione si sparse non solo nel circondario vastese, ma in tutto l'Abruzzo.\nLe autorit\u00e0 decisero di costruire un tempio maggiore per accogliere i pellegrini, progettato nel 1824 dall'architetto Torresi, che concep\u00ec l'edificio con la pianta a croce greca, mattoni a vista senza intonacatura, l'altare maggiore della Madonna tuttavia rimase sempre lo stesso con l'affresco, e venne rivestito in muratura. Questa chiesa, dotata di una piccola cupola ottagonale, \u00e8 quella che si vede in fotografie storiche del primo Novecento, e anche in un filmato dei primi anni '20 prodotto dalla Teatina Film, e ovviamente fu quello visitato dal poeta Gabriele d'Annunzio nel 1889, che lo descrisse in alcune lettere a Barbara Leoni, e nel romanzo \"Trionfo della morte\" (1894).L'affresco cinquecentesco della Madonna dei Miracoli sub\u00ec dei danni nell'Ottocento per l'invecchiamento e il fumo delle candele, i restauri modificarono in parte l'immagine originaria, mentre nascevano delle contraffazioni dell'icona votiva. Nel 1880 il Monsignor Ruffo Scilla, fece staccare l'affresco e lo fece riportare su tela, realizzando un nuovo altare ligneo; e alle soglie del nuovo secolo si pens\u00f2 di \"incoronare\" l'effigie della Vergine per la grande devozione popolare.\nL'idea venne al frate benedettino Padre Idelfonso Tiberio di Casalbordino, nel 1878, si ottenne l'accordo nel Capitolo Vaticano il 2 giugno 1897, la corona fu commissionata alla ditta Tanfani di Roma, specializzata per le corone pontificie. L'11 giugno 1899 il Monsignor Cocchia arcivescovo di Chieti, alla presenza del Monsignor Zimarino, di Giuseppe Morticelli, vescovo di Penne e al vescovo di Larino Monsignor D'Imilia, incoron\u00f2 l'effigie della Madonna tra gli applausi della folla, si stima fossero presenti 200.000 pellegrini.\nDall'incoronazione della Madonna al nuovo santuario del 1962.\nIn seguito alla Grande Guerra, il santuario cadde nello squallore, per la scarsit\u00e0 del clero, chiamato alle armi. Il santuario venne affidato, sempre su iniziativa di Padre Idelfonso Zimarino, monaco di Montevergine ai Padri Benedettini. Infatti lo Zimarino scrisse all'abate di San Giuliano d'Albaro di Genova, il Padre Colombano Cartoni, affinch\u00e9 prendesse in considerazione la causa di Casalbordino, per far rifiorire le tradizioni benedettine abruzzesi di antica data. L'abate Cartoni si accord\u00f2 col vescovo teatino Monsignor Nicola Monterisi, e cos\u00ec il 17 dicembre 1925 si dette delibera per la costruzione di un monastero annesso al santuario. Il progetto fu affidato all'ingegnere Odero di Genova, la prima pietra fu posta nel 1926, successivamente subentr\u00f2 l'architetto Lorenzo Chiaraviglio, che costru\u00ec il nuovo campanile sopra la vecchia torretta, una torre poderosa a pianta quadrangolare, di 40 metri, con le finestre ad obl\u00f2 per le campane, completata nel 1939; la prima pietra fu simbolicamente presa dai ruderi della vicina abbazia di Santo Stefano in Rivomaris, a guardia della costa casalese.\nIl bombardamento alleato del 24 novembre 1943 danneggi\u00f2 il santuario del Torresi, che manteneva ancora l'impianto a croce greca del 1824. Per riparare l'edificio, si pens\u00f2 di costruirne uno pi\u00f9 grande, dato che l'affluenza dei pellegrini era tornata a farsi risentire. Il nuovo architetto incaricato del progetto fu Giuseppe Zamboni di Bologna: i lavori iniziarono il 23 luglio 1951, si scavarono le fondamenta, il 29 del mese Monsignore Giovan Battista Bosio, vescovo di Chieti, officiava il rito di benedizione della posa della prima pietra. Il 9 agosto 1954 dopo un esame effettuato dal Prof Terenzio Quirico Barbone dei Frati Minori, il quadro storico della Madonna veniva tolto dall'altare, e portato nel monastero. L'immagine infatti necessitava di urgente restauro, gravata dagli anni, e dalle piogge e le intemperie per il danneggiamento del santuario durante la guerra. Oggi un dettagliato percorso espositivo si trova nella cripta del santuario, con fotografie storiche,e si pu\u00f2 vedere come nell'affresco fosse caduta in pi\u00f9 punti la pittura originaria, mutilando gravemente l'icona della Madonna. I lavori di ripittura furono eseguiti il 29 agosto 1954, e l'effigie veniva ricollocata nell'altare, anche se tale pittura si \u00e8 dimostrata molto pesante e invasiva nei confronti dell'antico affresco.\nIl 28 maggio 1961 un decreto del Capitolo Vaticano concedeva dopo l'autorizzazione del 1899, la celebrazione della solenne Incoronazione della Madonna, il 12 agosto 1962, prima della celebrazione, l'icona della Madonna con la relativa statua, veniva portato in trionfo presso Casalbordino. Dopo i solenni festeggiamenti, la notte, accompagnata dalle fiaccole, l'icona votiva tornava al santuario per la benedizione e l'incoronazione, con un diadema porporato fulgente di 25 gemme preziose, precedentemente benedetto a Roma da papa Giovanni XXIII. Dentro il santuario, l'icona veniva definitivamente collocata nel nuovo altare monumentale alto 12 metri. Il santuario venne ufficialmente consacrato nel 1962, ricostruito daccapo con uno stile pseudo antico, neorinascimentale per l'esattezza, e un impianto longitudinale a tre navate, con due cappelloni laterali e una cripta sotto l'altare\nNel Settembre 1998 venne benedetto il nuovo altare di S. Michele con l\u2019installazione della statua del Santo ai cui piedi \u00e8 posta una roccia proveniente da Monte Sant\u2019Angelo. L\u2019altare in bronzo rappresenta nel paliotto le alleanze stipulate tra Dio e gli uomini nel corso della storia della salvezza: No\u00e8 e l\u2019Arca, Mos\u00e8 e le tavole della Legge e l\u2019Ultima Cena.\nNel 1986 risale la costruzione della piazza semicircolare antistante su progetto di Filomena Fiadino. Del 1988 risale il portale in bronzo, realizzato da Giuseppe Madonna, con al centro una raffigurazione dell'Apparizione della Madonna ad Alessandro Muzio e quindici formelle raffiguranti i misteri del Rosario. Del 1990 \u00e8 il portale destro realizzato da Antonio di Spaltro di Vasto. Il portale destro consta di 8 formelle raffiguranti la vita di san Benedetto. Del 2001 \u00e8 l'ingresso con l'arco monumentale.\nNell'aprile 2010 papa Benedetto XVI ha elevato la chiesa alla dignit\u00e0 di basilica minore.\nDescrizione.\nGrazie a fotografie storiche, \u00e8 possibile veder ricostruita la storia architettonica del santuario, dal progetto del 1824, sino a quello nuovo del 1962. Il progetto dello Zamboni prevedeva un impianto a croce greca, con i corpi aggettanti, la facciata molto semplice, caratterizzata da un nartece ad arcate a tutto sesto, sovrastate dalla facciata con finestrone centrale. Il campanile sorgeva sul retro, una piccola torretta quadrata, e al centro si innalzava la cupoletta senza tamburo, sovrastata dalla calotta.\nNegli anni '20, '30, dietro il santuario sorgeva il monastero attuale, realizzato in laterizio con mattoni a vista, a pianta rettangolare. Nel 1939 il vecchio campanile veniva abbattuto, e ricostruito daccapo, a pianta quadrangolare e in forme pi\u00f9 monumentali. Il nuovo santuario sorse tra il 1956 e il 1962 perch\u00e9 le bombe della guerra avevano sfondato la facciata e parte del soffitto: si procedette per abbattimento della facciata e delle pareti laterali, nonch\u00e9 del presbiterio centrale con la cupola, lasciando il campanile in piedi, e l'altare maggiore. In fotografie visibili anche nella mostra permanente della storia della basilica nella cripta, \u00e8 possibile vedere come la facciata fosse in ricostruzione, insieme alla cupola con tamburo e calotta pi\u00f9 innalzata rispetto alla cupoletta schiacciata precedente. Il capo altare fu completato per ultimo nel 1962, realizzato in marmi policromi con doppie colonne monumentali a capitello, che sorreggono il tempietto architravato, con al centro l'icona votiva.\nLa facciata \u00e8 ispirata in parte alla basilica di Santa Maria Novella di Firenze, con la base divisa dal resto del corpo da cornicione marcapiano, e ripartira verticalmente in tre settori da quattro coppie di colonne a capitello ionico, con tre portali architravati, di cui il maggiore \u00e8 quello centrale; oltre il cornicione la facciata si restringe al solo corpo centrale, con due coppie di colonne ioniche che inquadrano tre finestre centrali ad arco a tutto sesto, di cui sempre il finestrone maggiore \u00e8 quello centrale, per terminare con l'architrave a timpano triangolare. La cupola sorge al centro del transetto.\nIl campanile \u00e8 stato leggermente modificato nelle arcate, non pi\u00f9 a obl\u00f2, ma con ordine di quattro finestrelle per lato molto strette e allungate, ad arco a tutto sesto. L'interno \u00e8 a tre navate, con le volte a botte lunettate, scandite da pilastri quadrati con archi a tutto sesto; oltre alla trabeazione perimetrale, e all'arco trionfale, non ci sono particolari elementi decorativi, ma tutto \u00e8 volto a caratterizzare la forma geometrica e la prospettiva, cos\u00ec come nell'architettura rinascimentale. Due grandi cappelle laterali accolgono l'Immacolata e il Sacro Cuore di Ges\u00f9, mentre la statua processionale della Madonna si trova nella cripta sotto l'altare, provvista di una piccola aula per la preghiera e l'altare.L'attiguo monastero \u00e8 accessibile da un portale pseudo romanico con lunetta decorata da mosaico, si sviluppa nell'edificio principale e nel chiostro quadrangolare che rievoca quelli degli antichi monasteri medievali, con il porticato a doppie colonnine, e scansione delle volte in campate.\nIl piazzale \u00e8 stato riqualificato negli anni '80, con un disegno geometrico, due edifici che creano una quinta scenica per l'accesso principale, provvisti della Banca dei Benedettini, delle poste, e di un chioschetto per i pellegrini. Pi\u00f9 recente \u00e8 un monumentale arco di trionfo scenografico, a pianta quadrata.\nLeggenda della Madonna.\nL'11 giugno 1576 si verific\u00f2 l'apparizione al contadino Alessandro Muzio di Pollutri, venuto nella localit\u00e0 Piano del Lago per constatare i danni di una forte alluvione. Recitando il rosario, ud\u00ec suonare la campana della chiesa parrocchiale del paese annunciante la consacrazione dell'Eucaristia. Cos\u00ec apparve la Madonna spiegando che l'alluvione fu mandata dal Cielo come monito contro il peccato dell'uomo, risparmiando per\u00f2 il campo di Alessandro. L\u00ec dunque fu costruita una cappella votiva, gi\u00e0 trasformata in piccola chiesa nel 1614 per i frequenti pellegrinaggi. Il 10 e l'11 giugno di ogni anno, presso il Santuario, si celebra la ricorrenza del leggendario miracolo con una festa tradizionale.\nLa biblioteca interna.\nLa biblioteca fu fondata nel 1929 circa ed aperta al pubblico solamente nel 2004. La biblioteca consta di una sezione moderna composta da 50000 libri con le seguenti tematiche: teologia, esegesi, patristica, storia della chiesa e storia generale, dogmatica morale, spiritualit\u00e0, diritto canonico, catechesi, ecumenismo, monastica, letteratura italiana e straniera e geografia ed una sezione antica con 5000 volumi stampati tra il XVI ed il XVIII secolo tra cui un corale miniato del 1507. La sezione antica consta di un pregevole arredo in legno d'epoca."}
{"id": "1719730", "revid": "117912691", "url": "https://it.wikipedia.org/wiki?curid=1719730", "title": "Teatro dell'Opera di Copenaghen", "text": "Il Teatro dell'Opera di Copenaghen (in dan. semplicemente \"Operaen\"; in ing. \"Copenaghen Opera House\") \u00e8 il teatro nazionale della Danimarca, e tra i pi\u00f9 moderni teatri d'opera del mondo. \u00c8 anche uno dei teatri d'opera pi\u00f9 costosi mai costruiti con costi di costruzione di oltre 500 milioni di dollari. Si trova sull'isola di Holmen, nel centro di Copenaghen.\nStoria.\nIl Teatro d'Opera \u00e8 stato donato allo Stato Danese da parte della \"Fondazione A.P. M\u00f8ller e Chastine Mc-Kinney M\u00f8ller\" nel mese di agosto del 2000 (A.P. M\u00f8ller \u00e8 stato cofondatore della societ\u00e0 di oggi conosciuta come M\u00e6rsk). Alcuni politici sono stati offesi della donazione privata, in parte perch\u00e9 la totalit\u00e0 del costo del progetto sarebbe fiscalmente deducibile, quindi praticamente costringendo il governo ad acquistare l'edificio, ma \u00e8 stata accettata dal Parlamento e dal governo nell'autunno del 2000. \u00c8 stato progettato dall'architetto Henning Larsen e dagli studi ingegneristici \"Ramboll\" e \"Buro Happold\" e dalla Consulenza Teatrale \"Theatreplan\". L'acustica \u00e8 stata progettata dall'\"Arup Acoustics\". A.P. M\u00f8ller ha avuto l'ultima parola nella progettazione della costruzione, tra cui l'aggiunta di acciaio nei vetri anteriori. La Costruzione \u00e8 iniziata nel giugno 2001 e si \u00e8 conclusa il 1\u00ba ottobre 2004. \u00c8 stato inaugurato il 15 gennaio 2005 con la presenza di M\u00e6rsk Mc-Kinney M\u00f8ller, il primo ministro danese Anders Fogh Rasmussen, e la Regina Margherita II.\nPosizione.\nL'Opera si trova a Copenaghen, proprio di fronte al Palazzo di Amalienborg, lungo la riva del porto. Il teatro \u00e8 costruito in allineamento con Amalienborg e la Chiesa dei Marmi (\"The Marble Church\"), in modo che si possa vedere la Chiesa e il Palazzo una volta uscita dall'opera.\nLa parte di terra dell'isola dove \u00e8 stata costruita l'Opera \u00e8 chiamata Dok\u00f8en, che significa \"Isola di Dock\". A pochi metri ad ovest dell'opera, si pu\u00f2 ancora vedere una vecchia darsena e una stazione di pompaggio.\nOltre ad essere accessibile in auto e in bus, il Teatro pu\u00f2 anche essere raggiunto in barca, e con il sistema di trasporto pubblico a Copenaghen si pu\u00f2 ottenere una corsa in barca per l'Opera utilizzando un normale biglietto."}
{"id": "1719732", "revid": "1305772", "url": "https://it.wikipedia.org/wiki?curid=1719732", "title": "Episodi di Lam\u00f9", "text": "Questa \u00e8 la lista completa degli episodi di Lam\u00f9 trasmessi in Italia su varie reti locali e raccolti in DVD dalla Yamato Video. I primi 23 episodi della serie erano divisi in due storie distinte, della durata di circa dieci minuti l'una. Dal ventiquattresimo episodio in poi ogni singola storia, si sviluppa e termina nella durata dei venticinque minuti circa complessivi dell'episodio. Perci\u00f2 vi sono 2 conteggi; il primo ufficiale di 195 episodi, ed il secondo di 218.\nSerie TV.\nLa serie \u00e8 stata trasmessa in tre blocchi, oltre agli OAV:"}
{"id": "1719735", "revid": "1708925", "url": "https://it.wikipedia.org/wiki?curid=1719735", "title": "MFZB", "text": "MFZB (acronimo di Motherfucking Zebrahead, Bitch) \u00e8 il quarto album della band statunitense pop punk Zebrahead. \"Rescue Me\" fu rilasciata in radio il 20 Gennaio 2004.\nLe prime 1000 copie del CD appena rilasciato erano disponibili in quattro colori: rosso, giallo, verde e blu, che divent\u00f2 il colore ufficiale per tutte le copie successive.\nLe canzoni \"Falling Apart\" e \"Alone\" furono incluse nel videogioco WWE SmackDown! vs. Raw e nella sua controparte per Nintendo Gamecube, \"WWE Day of Reckoning.\""}
{"id": "1719738", "revid": "2014155", "url": "https://it.wikipedia.org/wiki?curid=1719738", "title": "Anna Caterina Gonzaga", "text": "Biografia.\nEra figlia di Guglielmo Gonzaga, duca di Mantova e del Monferrato e di Eleonora d'Austria, figlia dell'imperatore Ferdinando I d'Asburgo.\nAlla morte di suo padre eredit\u00f2 il ducato suo fratello Vincenzo I Gonzaga.\nAnna Caterina spos\u00f2 a Innsbruck il 14 maggio 1582 lo zio materno Ferdinando II d'Austria, vedovo due anni prima di Filippina Welser da cui aveva avuto i figli Andrea, Carlo, Maria e Filippo. Anna Caterina diede anch'ella al marito quattro figli. Rimasta vedova, si chiuse in convento.\nCaterina increment\u00f2 la ricca pinacoteca del marito all'interno del castello di Ambras ed aggiunse parecchi ritratti dei Gonzaga.\nSubito dopo la sua morte, ha cominciato a crescere la devozione per Anna come santa. Nel 1693 venne aperto dal vescovo di Bressanone conte Johann Franz von Khuen zu Liechtenberg, un processo per la sua canonizzazione. La causa, per\u00f2, non \u00e8 mai proseguita.\nAnna Caterina Gonzaga, assieme alla figlia Maria d'Austria, venne sepolta nella chiesa dei Servi di Maria di Innsbruck, chiesa del convento da lei stessa fondato.\nDiscendenza.\nFerdinando ed Anna Caterina ebbero quattro figli:"}
{"id": "1719744", "revid": "767487", "url": "https://it.wikipedia.org/wiki?curid=1719744", "title": "Kill Hannah", "text": "I Kill Hannah sono un gruppo musicale di Chicago formatosi nel 1994.\nStoria del gruppo.\nI Kill Hannah sono stati fondati dal cantante e autore dei testi Mat Devine nel 1994.\nIl nome del gruppo prende origine dalla ex-fidanzata di Devine. I due si sono conosciuti alla Illinois State University.\nAl tempo, Devine cantava e suonava la chitarra in una band chiamata \"In a Jar UK\". Dopo la rottura con Hannah, Devine stamp\u00f2 degli adesivi da attaccare sull \"In a Jar UK\" 7\" su questi adesivi c'era scritto \"Kill Hannah\".\nI Kill Hannah hanno registrato il loro album d'esordio \"For Never &amp; Ever\" con la Atlantic Records a Los Angeles nell'inverno del 2003 con il produttore Sean Beaven e Tim Palmer al mixer. La band ha girato un video per la canzone \"Unwanted\" ma non l'ha mai pubblicato fino al 2006, quando finalmente \u00e8 stata resa disponibile una versione per internet.\nPer la maggior parte del tempo dal 2003 fino al 2007 i Kill Hannah sono stati in tour con i Chevelle, HIM, Papa Roach e The Sounds, mentre hanno anche fatto le aperture per i concerti degli Jane's Addiction, Thirty Seconds to Mars, Evanescence, Everclear, Eve 6, The All-American Rejects, Fuel, P.O.D., The Distillers, Story of the Year, Three Days Grace, Alien Ant Farm, The Buzzcocks, Andrew W.K., Trapt, MorissonPoe, Mindless Self Indulgence, Flyleaf, Alice in Chains, Velvet Revolver e sei tour da headliner.\nIl singolo \"Kennedy\" ha ricevuto molte attenzioni. Soprattutto grazie alla sua apparizione durante il \"Last Call with Carson Daly\", e le apparizioni in serie televisive di successo come \"Jack &amp; Bobby\", \"One Tree Hill\", e \"North Shore\".\nI Kill Hannah hanno firmato con l'Atlantic Records sul finire del 2002, mentre Steve Hutton \u00e8 il loro manager, lo stesso di Kid Rock.\nLa band ha pubblicato il secondo album, \"Until There's Nothing Left of Us\", con l'Atlantic Records il 1\u00ba agosto 2006.\nOra sono assegnati alla Roadrunner Records e hanno pubblicato il loro ultimo album per il mercato inglese il 24 marzo del 2008."}
{"id": "1719750", "revid": "767487", "url": "https://it.wikipedia.org/wiki?curid=1719750", "title": "L'ultima nemica", "text": "L'ultima nemica \u00e8 un film del 1938 diretto da Umberto Barbaro\nTrama.\nFranco Rossi, medico giovane, preferisce la ricerca scientifica, piuttosto che praticare la libera professione, che sarebbe pi\u00f9 vantaggiosa dal punto di vista economico. Si occupa della non facile scienza delle malattie tropicali; la fidanzata, Anna, \u00e8 figlia di un facoltoso industriale, che sull'orlo del fallimento, chiede alla figlia di sposare il figlio di un ricco uomo di affari.\nFranco, intanto, pensa di aver scoperto il vaccino, per la \"febbre della Tasmania, per provarlo, trova una volontaria, Ida, una prostituta, che per\u00f2 muore dopo la somministrazione del vaccino. Dopo questo fallimento e quello dell'abbandono della fidanzata, decide di lasciare il suo lavoro, per trasferirsi in campagna, come semplice medico condotto.\nMolti anni dopo, torna a Roma e apprende che la sua ex fidanzata, Anna, trasferitasi in Oriente, \u00e8 affetta dal morbo della \"Febbre della Tasmania\". Decide allora di riprendere le ricerche sul vaccino e dopo averlo modificato e provato su se stesso, lo spedisce per aereo ad Anna che si salver\u00e0, lasciandolo comunque nella sua solitudine.\nLa critica.\nMino Doletti su \"Film\" del 7 maggio 1938: \"Questo non \u00e8 solo un film sbagliato, \u00e8 qualcosa di pi\u00f9 grave, non \u00e8 un film. Nutrendo stima per Umberto Barbaro, uomo colto e probo, abbiamo fatto sforzi eroici per trovare qualche cosa che si salvasse...\"."}
{"id": "1719751", "revid": "196390", "url": "https://it.wikipedia.org/wiki?curid=1719751", "title": "Anti-nuclear antibody", "text": ""}
{"id": "1719753", "revid": "124123", "url": "https://it.wikipedia.org/wiki?curid=1719753", "title": "Louis Quilico", "text": "Biografia.\nDi padre franco-canadese e madre italiana, in giovent\u00f9 Louis Quilico \u00e8 stato cantore solista nel coro della Chiesa St-Jacques a Montr\u00e9al. Ha studiato canto con Frank H. Rowe e nel 1947 ha vinto un premio in un concorso organizzato dalla \"St-Jean-Baptiste Society\".\nHa proseguito i suoi studi nel 1947-1948 presso il Conservatorio di Santa Cecilia a Roma sotto la guida di Teresa Pediconi e del celebre baritono Riccardo Stracciari. Al suo ritorno a Montreal, nel 1948 ha lavorato con Pizzolongo e Martial Singher presso il \"Conservatoire de musique du Qu\u00e9bec\" a Montreal e interpretato i ruoli di sostegno al \"Vari\u00e9t\u00e9s lyriques\" ne \"Il barbiere di Siviglia\" di Gioachino Rossini nel 1949 e ne \"La traviata\" di Giuseppe Verdi nel 1951.\nNel 1954 ha fatto il suo debutto come cantante professionista nel ruolo di Rangoni nel \"Boris Godunov\" e, con l\"'Opera Guild\" di Montreal, ha vinto il \"Metropolitan Opera Auditions of tha Air\" nel 1955, e ha fatto il suo debutto sulla scena newyorkese interpretando \"Germont\" nella \"Traviata\" il 10 ottobre 1955.\nCon il COC e la Metropolitan Opera, ha partecipato a spettacoli insieme a suo figlio Gino Quilico, in particolare \"Don Giovanni\", \"Manon\", \"Il barbiere di Siviglia\", \"Simon Boccanegra\" e \"Falstaff\". Louis e Gino interpretarono insieme il Don Giovanni di Mozart nel 1987 e si distinsero per la prima interpretazione \"padre-figlio\" al Metropolitan Opera di New York."}
