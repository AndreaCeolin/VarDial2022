{"id": "1760869", "revid": "247222", "url": "https://it.wikipedia.org/wiki?curid=1760869", "title": "Shades of Two Worlds", "text": "Shades of Two Worlds \u00e8 un album discografico della The Allman Brothers Band, pubblicato dalla casa discografica Epic Records nel luglio del 1991.\nFormazione.\nOspite\nNote aggiuntive"}
{"id": "1760871", "revid": "287204", "url": "https://it.wikipedia.org/wiki?curid=1760871", "title": "Divisione di Mysore", "text": "Mysore \u00e8 una divisione dello stato federato indiano di Karnataka, e ha come capoluogo Mysore.\nLa divisione di Mysore comprende i distretti di Mysore, Chamarajanagar, Mandya, Kannada Meridionale, Udupi, Kodagu, Chickmagalur e Hassan."}
{"id": "1760874", "revid": "75421", "url": "https://it.wikipedia.org/wiki?curid=1760874", "title": "Strumenti di tortura", "text": ""}
{"id": "1760878", "revid": "1543377", "url": "https://it.wikipedia.org/wiki?curid=1760878", "title": "Teanina", "text": "La teanina \u00e8 un amminoacido che si trova comunemente nel t\u00e8 (infuso di \"Camellia sinensis\"). \u00c8 correlata alla glutammina, e pu\u00f2 attraversare la barriera emato-encefalica.\nPer questo motivo, ha delle propriet\u00e0 psicoattive.\nDa non confondere con la teina, sinonimo di caffeina.\nEffetti sul cervello.\n\u00c8 stato dimostrato che la teanina riduce lo stress mentale e fisico, \npu\u00f2 produrre una sensazione di rilassamento\ne migliora la sfera cognitiva e caratteriale se assunta in combinazione con caffeina.\nSi pensa che la teanina incrementi i livelli di dopamina nel cervello e ha affinit\u00e0 micromolari per i recettori AMPA, Kainato e NMDA. Il modo in cui la teanina interagisca con i livelli di serotonina \u00e8 ancora materia di dibattito nella comunit\u00e0 scientifica..\n\u00c8 stato inoltre scoperto che iniettando teanina in topi spontaneamente ipertesi, questa abbassava i livelli di 5-idrossiindoli nel cervello. \nI ricercatori pensano che la teanina possa inibire la eccitotossicit\u00e0 dell'acido glutammico. Infine la teanina promuove la produzione di onde alfa cerebrali.\nDosi estremamente elevate, anche ripetute, di teanina causano effetti non dannosi oppure non causano effetti fisici e psichici. Su ratti da laboratorio, la teanina ha mostrato effetti neuroprotettivi.\nEffetti sul sistema immunitario.\nLa L-teanina potrebbe migliorare la risposta immune dell'organismo alle infezioni potenziando l'attivit\u00e0 dei linfociti T gamma delta.\nNon esistono studi sull'uso in gravidanza anche se gli studi di teratogenicit\u00e0 (fonte Toxnet) non hanno segnalato effetti mutageni.\nIl parere della EFSA (Autorit\u00e0 Europea per la Sicurezza Alimentare).\nNel 2011 l'EFSA \u00e8 intervenuta con un parere scientifico sulle presunte propriet\u00e0 della L-teanina (miglioramento delle funzioni cognitive, alleviamento dello stress psicologico, mantenimento di condizioni normali del sonno, riduzione dei dolori mestruali) e ha concluso che allo stato non c'\u00e8 evidenza scientifica di una relazione causa-effetto tra l'assunzione della L-teanina e i benefici indicati."}
{"id": "1760882", "revid": "729019", "url": "https://it.wikipedia.org/wiki?curid=1760882", "title": "Kamppi (metropolitana di Helsinki)", "text": "Kamppi (in finlandese: \"Kampin metroasema\"; in svedese: \"Metrostationen Kampen\") \u00e8 una stazione della Metropolitana di Helsinki. Oltre a servire l'area intorno a Kamppi, al centro di Helsinki, la stazione \u00e8 integrata con il bus terminal di Kamppi, e con il complesso commerciale ivi situato.\nLa stazione fu inaugurata il 1\u00ba marzo 1983 e fu disegnata da Eero Hyv\u00e4m\u00e4ki, Jukka Karhunen e Risto Parkkinen. Si trova a circa 1.169 metri da Ruoholahti, e a 487 metri da Rautatientori. Questa stazione \u00e8 la pi\u00f9 profonda della metropolitana della capitale finlandese, in quanto situata a 30 metri sotto il livello del suolo.\nIl 2 giugno 2005 \u00e8 stata aperta una seconda entrata ad est, che connette la fermata direttamente al centro commerciale Kamppi."}
{"id": "1760884", "revid": "339392", "url": "https://it.wikipedia.org/wiki?curid=1760884", "title": "Classifica Serie B1 Maschile Volley 2006", "text": ""}
{"id": "1760887", "revid": "339392", "url": "https://it.wikipedia.org/wiki?curid=1760887", "title": "Trigla lucerna", "text": ""}
{"id": "1760888", "revid": "1652635", "url": "https://it.wikipedia.org/wiki?curid=1760888", "title": "Monte Devio", "text": "Il monte Devio (264 - detto anche monte d'Elio) \u00e8 un complesso collinare situato nel comune di San Nicandro Garganico, tra i laghi costieri di Lesina e Varano, sul quale sorgeva l'antico casale di Devia.\nIl toponimo, assai dibattuto, \u00e8 identificato come monte d'Elio dalla cartografia e dai documenti moderni. Di fatto, una tradizione relativamente recente fa risalire tale denominazione alla sfera culturale ellenistica (dal gr. \u1f2d\u03bb\u03b9\u03bf\u03c2, \"h\u00e8lios\" = sole) che in esso identificherebbe, quindi, \"il monte dove nasce il sole\". Tuttavia, il nome sembra piuttosto verosimilmente dovuto alla presenza dell'abitato di Devia (monte Devio, appunto), mentre la denominazione attualmente ricorrente potrebbe ascriversi alle manie classicistiche del periodo rinascimentale o neoclassico: questa ipotesi \u00e8 supportata dalla toponomastica desunta da tutti i documenti medievali nonch\u00e9 dalla tradizione del vernacolo locale.\nCon un'altitudine massima di 264 m s.l.m., e un'estensione di quasi 900 ettari, costituisce una zona di notevole interesse naturalistico ed archeologico. Questa qualit\u00e0, unita alla particolare bellezza del paesaggio, ne fanno uno dei luoghi pi\u00f9 rilevanti del parco nazionale del Gargano.\nRecentemente, grazie alle propriet\u00e0 microclimatiche e alla sua fertilit\u00e0, in un vasto pianoro dell'altura denominato Tavoliere si \u00e8 sviluppata un'importante rotazione di colture intensive di tipo biologico."}
{"id": "1760889", "revid": "22356", "url": "https://it.wikipedia.org/wiki?curid=1760889", "title": "Mayulestes", "text": ""}
{"id": "1760896", "revid": "339392", "url": "https://it.wikipedia.org/wiki?curid=1760896", "title": "Pesce cappone", "text": ""}
{"id": "1760897", "revid": "1543377", "url": "https://it.wikipedia.org/wiki?curid=1760897", "title": "Bcl-2", "text": "Bcl-2 \u00e8 il prototipo di una famiglia di geni, e delle corrispondenti proteine codificate, presenti nei mammiferi. Queste proteine governano la permeabilit\u00e0 della membrana mitocondriale esterna (\"mitochondrial outer membrane permeabilization\", MOMP), e possono essere sia pro-apoptotiche (Bax, BAD, Bak, Bok e altre), sia anti-apoptotiche (Bcl-2, Bcl-xL e Bcl-w, le principali). Finora sono stati identificati 25 geni appartenenti alla famiglia Bcl-2. Bcl-2 deve il proprio nome a \"B-cell lymphoma 2\", il secondo membro di una serie di proteine inizialmente descritte nella traslocazione reciproca di geni tra i cromosomi 14 e 18 in linfomi follicolari.\nFunzione di Bcl-2.\nEsistono diverse teorie che spiegherebbero come la famiglia genica Bcl-2 eserciti un effetto pro- o anti-apoptotico. Una teoria importante afferma che questo effetto viene raggiunto tramite l'attivazione o l'inattivazione di un poro MPT (\"mitochondrial permeability transition pore\" o \"MPT pore\"), situato nella membrana interna mitocondriale e coinvolto nella regolazione della concentrazione di ioni calcio (Ca2+), del pH e del voltaggio della matrice mitocondriale. Si ritiene anche che i membri della famiglia Bcl-2 possano indurre (membri pro-apopotici) o inibire (membri anti-apopotici) il rilascio di citocromo c (cyt c) nel citosol, e la conseguente attivazione delle caspasi-9 e caspasi-3, che, a loro volta, portano all'apoptosi. Anche se Zamzami et al. suggeriscono che il rilascio di cyt c sia indirettamente mediato dai pori MPT sulla membrana interna del mitocondrio, ci sono forti prove che suggeriscono l'iniziale coinvolgimento di canali mitocondriali indotti dall'apoptosi (Mitochondrial Apoptosis-Induced Channel, MAC) sulla membrana mitocondriale esterna.\nUna seconda teoria suggerisce invece come le proteine Rho possano avere un ruolo nell'attivazione di Bcl-2, Mcl-1 e Bid. L'inibizione di Rho infatti fa diminuire l'espressione di proteine anti-apoptotiche come Bcl-2 e Mcl-1 aumentando invece i livelli della proteina pro-apoptotica Bid, senza mostrare effetti sui livelli di Bax o FLIP. L'inibizione di Rho inoltre induce apoptosi dipendente da caspasi-9 e caspasi-3.\nI membri della famiglia Bcl-2 condividono uno o pi\u00f9 dei quattro domini omologhi caratteristici della famiglia Bcl-2 (domini BH, da \"Bcl-2 Homology domain\"), chiamati BH1, BH2, BH3 e BH4. I domini BH sono fondamentali per il corretto funzionamento della proteina; infatti, la delezione di questi domini attraverso tecniche di biologia molecolare, influenza il tasso di sopravvivenza/apoptosi cellulare. Le proteine Bcl-2 anti-apoptotiche, come Bcl-2 e Bcl-xL, presentano tutti e quattro i domini BH. Le proteine pro-apoptotiche possono invece suddividersi in base al numero di domini BH che possiedono; ad esempio, proteine con pi\u00f9 domini BH, come Bax (\"Bcl-2-associated X protein\") o Bak (\"Bcl-2 homologous antagonist killer\"), oppure proteine che possiedono solo il dominio BH3, come Bid, Bim and Bad (chiamate anche \"BH3 only\"). La famiglia Bcl-2 presenta una struttura generale che consiste in un'elica idrofobica circondata da eliche anfipatiche (cio\u00e8 con una parte idrofila e una parte idrofoba). Molte delle proteine della famiglia Bcl-2 hanno anche domini transmembrana.\nLa famiglia Bcl-2 opera prevalentemente sulla membrana mitocondriale esterna. All'interno dei mitocondri si trovano dei fattori apoptogeni (citocromo c, Smac/DIABLO, Omi) che, quando rilasciati attivano gli esecutori dell'apoptosi, come le caspasi. A seconda della loro funzione, le proteine Bcl-2, una volta attivate, possono promuovere il rilascio di questi fattori, oppure trattenerli all'interno del mitocondrio. Mentre la forma attiva della proteina pro-apoptotica Bak o Bax forma canali MAC (\"Mitochondrial Apoptosis-Induced Channel\") e media il rilascio del citocromo c, la forma attiva della proteina Bcl-2 anti-apoptotica lo blocca, probabilmente inibendo Bax e/o Bak.\nCoinvolgimenti in patologie.\nIl gene Bcl-2 risulta coinvolto in numerose neoplasie tra le quali il melanoma, il cancro al seno, alla prostata e ai polmoni; vi sono evidenze del coinvolgimento di Bcl-2 anche nella schizofrenia e in malattie autoimmuni. Si pensa inoltre che la proteina sia coinvolta nella resistenza mostrata dai tumori alla terapia convenzionale. Questo spiegherebbe anche i minori livelli di apoptosi registrati nel cancro.\nIl cancro infatti \u00e8 causato da un disequilibrio nel bilancio omeostatico tra crescita e morte cellulare. La ricerca nel campo della biologia dei tumori ha messo in luce come una serie di aberrazioni nell'espressione genica di proteine pro-apoptotiche, anti-apoptotiche e \"BH3-only\" possa contribuire allo sviluppo di molte forme di questa malattia. Un esempio interessante pu\u00f2 essere dato dai linfomi, nei quali, la sola sovra-espressione di Bcl-2 nei linfociti non \u00e8 di per s\u00e9 oncogenica. La simultanea sovra-espressione di Bcl-2 e del proto-oncogene myc, tuttavia pu\u00f2 determinare lo sviluppo di tumori a cellule B aggressivi come il linfoma.\nNei linfomi follicolari, comunemente si riscontra inoltre una traslocazione cromosomica tra il quattordicesimo e il diciottesimo cromosoma che porta il gene Bcl-2 vicino al locus delle catene pesanti delle immunoglobuline. Il gene prodotto da questa fusione \u00e8 deregolato, e conduce alla trascrizione di livelli eccessivamente elevati di Bcl-2. Questa condizione riduce la propensione delle cellule ad andare incontro ad apoptosi.\nTerapie mirate.\nUn farmaco basato su un oligonucleotide antisenso (\"Genasense -G3139\") \u00e8 stato recentemente sviluppato per colpire Bcl-2. Un filamento antisenso \u00e8 una molecola di DNA o RNA non-codificante e complementare al filamento codificante (presente nella cellula da colpire, che funge da stampo per produrre il rispettivo RNA e quindi la proteina). Un farmaco antisenso \u00e8 in pratica una corta sequenza di DNA o RNA che inattiva l'mRNA bersaglio legandolo e prevenendo la traduzione della proteina.\nGli studi effettuati in vitro su Genasense si sono rivelati promettenti nel corso dei trials di fase I/II sui linfomi, al moment \u00e8 in corso un grosso trial di fase III. Genasense tuttavia non ha ricevuto l'approvazione dalla FDA in seguito ad esiti deludenti sul melanoma.\nIl gruppo di Oltersdorf ha recentemente descritto ABT-737, un composto in grado di inibire Bcl-2, Bcl-xL e Bcl-w. ABT-737 appartiene alla famiglia dei cosiddetti \"piccoli inibitori che mimano le BH3\" (\"BH3 mimetic small molecule inhibitors - SMI\") che hanno come bersaglio Bcl-2 e proteine simili a Bcl-2 come Bcl-xL o Bcl-w, ma non colpiscono A1 e Mcl-1. Questo meccanismo d'azione potrebbe rivelarsi vantaggioso per la terapia del linfoma o altre neoplasie del sangue.\nLa famiglia \"BH3-only\".\nLa famiglia \"BH3-only\" comprende le proteine simili a Bcl-2 che contengono un solo dominio BH. I membri di questa famiglia sono essenzialmente coinvolti nella promozione dell'apoptosi. Fanno parte di questa famiglia le proteine BIM, BID e BAD. Una serie di stimoli apoptotici \u00e8 in grado di stimolare l'espressione e/o l'attivazione di specifici membri della famiglia BH3-only, i quali traslocano al mitocondrio inducendo apoptosi dipendente dalla via di Bax/Bak."}
{"id": "1760903", "revid": "123542074", "url": "https://it.wikipedia.org/wiki?curid=1760903", "title": "Burn (Usher)", "text": "Burn \u00e8 una canzone R&amp;B scritta dal cantante statunitense Usher, e prodotta da Jermaine Dupri e Bryan-Michael Cox per il quarto album di Usher \"Confessions\" del 2004.\nIl brano.\nOriginariamente pianificata come primo singolo di \"Confessions\", \"Burn\" viene lanciata sul mercato come secondo singolo dopo l'incredibile successo di \"Yeah!\" nel luglio 2004. Il singolo riscontra un responso altrettanto favorevole, giungendo in vetta a diverse classifiche in tutto il mondo, inclusa la prestigiosa \"Billboard Hot 100\".\nIl video.\nIl video di \"Burn\" \u00e8 stato diretto da Jake Nava, e girato nella casa ad Hollywood che era stata di Frank Sinatra. Il video, seguendo il testo del brano, racconta di un amore finito che per\u00f2 continua a far avere memorie intense al cantante. Nel video il ruolo della fidanzata di Usher \u00e8 interpretato dalla modella Jessica Clark."}
{"id": "1760913", "revid": "63945", "url": "https://it.wikipedia.org/wiki?curid=1760913", "title": "Filippo II d'Asburgo", "text": ""}
{"id": "1760917", "revid": "767487", "url": "https://it.wikipedia.org/wiki?curid=1760917", "title": "Pierre Roy", "text": "Nipote dello scrittore Jules Verne, il pittore Pierre Roy per quanto non abbia mai fatto parte formalmente del surrealismo, \u00e8 considerato antesignano dei surrealisti e del realismo magico. Fu del resto ammirato da Jean Cocteau e Louis Aragon."}
{"id": "1760922", "revid": "287204", "url": "https://it.wikipedia.org/wiki?curid=1760922", "title": "Divisione di Gulbarga", "text": "Gulbarga \u00e8 una divisione dello stato federato indiano di Karnataka, e ha come capoluogo Gulbarga.\nLa divisione di Gulbarga comprende i distretti di Bellary, Bidar, Gulbarga, Koppal, Raichur e Yadgir."}
{"id": "1760924", "revid": "1699816", "url": "https://it.wikipedia.org/wiki?curid=1760924", "title": "Confessions Part II", "text": "Confessions Part II \u00e8 una canzone del cantante statunitense Usher, co-prodotta da Jermaine Dupri e Bryan-Michael Cox per il quarto album di Usher \"Confessions\" del 2004.\nIl brano.\nScritto da Usher, Dupri e Cox, il brano \u00e8 la confessione di un uomo alla propria donna, relativamente ad una amante incinta, ed \u00e8 la continuazione del brano \"Confessions Part I\" relativo all'infedelt\u00e0.\n\"Confessions Part II\" \u00e8 stato pubblicato come terzo singolo dell'album, in seguito al successo di \"Burn\". Il singolo ha raggiunto la vetta della \"Billboard Hot 100\" per due settimane, diventando il terzo singolo consecutivo dell'album al primo posto. Nel resto del mondo, ha avuto minor successo rispetto ai lavori precedenti.\nIl video.\nIl video di \"Confessions Part II\" \u00e8 stato co-diretto da Usher e Chris Robinson, che in seguito lavorer\u00e0 anche per \"My Boo\". Nel video, Usher riceve una telefonata in cui gli viene detto che la propria amante \u00e8 incinta. Le sequenze successive mostrano il cantante alle prese con i propri ricordi relativi alla propria compagnia e alla propria amante. Alla fine del video il cantante confessa alla compagna dell'accaduto, ricevendo uno schiaffo dalla donna, che poi va via lasciando Usher da solo."}
{"id": "1760925", "revid": "339392", "url": "https://it.wikipedia.org/wiki?curid=1760925", "title": "Suddivisioni del Myanmar", "text": ""}
{"id": "1760930", "revid": "287204", "url": "https://it.wikipedia.org/wiki?curid=1760930", "title": "Divisione di Belgaum", "text": "Belgaum \u00e8 una divisione dello stato federato indiano di Karnataka, e ha come capoluogo Belgaum.\nLa divisione di Belgaum comprende i distretti di Bagalkot, Belgaum, Bijapur, Dharwad, Gadag, Haveri e Kannada Settentrionale."}
{"id": "1760934", "revid": "1543377", "url": "https://it.wikipedia.org/wiki?curid=1760934", "title": "Gobius paganellus", "text": "Il ghiozzo paganello (Gobius paganellus), conosciuto commercialmente come ghiozzetto , \u00e8 un pesce d'acqua salata, appartenente alla famiglia dei Gobiidae.\nDistribuzione e habitat.\n\u00c8 presente nell'intero Mar Mediterraneo, nel Mar Nero e nell'Oceano Atlantico orientale tra il Senegal e le coste scozzesi ed irlandesi. \u00c8 una delle pochissime specie che, attraverso il Canale di Suez, sono passate dal Mediterraneo al Mar Rosso, facendo il percorso inverso rispetto ai migranti lessepsiani. \u00c8 comunissimo nelle acque italiane, soprattutto nella laguna Veneta dove \u00e8 addirittura abbondante.\nVive su fondi misti o rocciosi con abbondante sedimento. \u00c8 una specie eurialina ed \u00e8 frequente all'interno delle lagune.\nDescrizione.\n\u00c8 un tipico Gobius molto simile a Gobius niger da cui si pu\u00f2 distinguere da:\nI maschi in epoca riproduttiva sono scuri, il colore \u00e8 comunque variabilissimo.\nLe dimensioni massime non superano i 15\u00a0cm.\nAlimentazione.\n\u00c8 un vorace predatore e si ciba di un gran numero di invertebrati acquatici o di avannotti. Uno studio ha recentemente dimostrato che preda in maniera efficiente anche il Granchio Corridore Atlantico (\"Percnon gibbesi\"), contribuendo quindi a ridurre l'abbondanza di questa specie aliena invasiva.\nRiproduzione.\nAvviene tra gennaio e giugno. Diverse migliaia di uova sono deposte in cavit\u00e0.\nPesca.\nAbbocca voracemente alle lenze. Le sue carni, adatte per fritture, sono apprezzate soprattutto nel Veneto ed in altre regioni del nord Italia.\nAcquariofilia.\nQuesta specie si adatta facilmente alla vita in acquario ma se ne sta spesso nascosto per cui non \u00e8 un ospite particolarmente vivace."}
{"id": "1760935", "revid": "44654", "url": "https://it.wikipedia.org/wiki?curid=1760935", "title": "Mazzone (pesce)", "text": ""}
{"id": "1760939", "revid": "228587", "url": "https://it.wikipedia.org/wiki?curid=1760939", "title": "Roberto Pasotti", "text": ""}
{"id": "1760948", "revid": "287204", "url": "https://it.wikipedia.org/wiki?curid=1760948", "title": "Divisione di Bangalore", "text": "Bangalore \u00e8 una divisione dello stato federato indiano di Karnataka, e ha come capoluogo Bangalore.\nLa divisione di Bangalore comprende i distretti di Bangalore (distretto urbano e distretto rurale), Chitradurga, Davanagere, Kolar, Shimoga e Tumkur."}
{"id": "1760956", "revid": "287204", "url": "https://it.wikipedia.org/wiki?curid=1760956", "title": "Nassau Veterans Memorial Coliseum", "text": "Il Nassau Veterans Memorial Coliseum, conosciuto anche come Nassau Coliseum (o semplicemente The Coliseum), \u00e8 un'arena coperta situata a Uniondale, New York, a Long Island. Dal 2020 ospita le partite dei New York Islanders della NHL, che ritorna dopo una quarantennale presenza nell'impianto dal 1972 al 2015, e ospita i New York Dragons della AFL.\nStoria.\nIl Coliseum venne inaugurato nel 1972 e sorge nell'area del Mitchel Field, dove in precedenza sorgeva una base militare.\nIn passato la struttura ha ospitato diverse squadre: i New York Saints della NLL nel periodo 1998-2003; nel 2007 si sono giocate qui quattro delle otto partite casalinghe dei New York Titans, anch'essa squadra di NLL, che gioc\u00f2 le altre quattro partite al Madison Square Garden di New York. Nel 2008, i Titans si sono definitivamente spostati al Madison Square Garden.\nPrecedentemente aveva ospitato anche i New York Arrows, successivamente New York Express, della Major Indoor Soccer League e i New York Nets, squadra della American Basketball Association e successivamente della National Basketball Association dal 1972 al 1977.\nNell'agosto 1988 il gruppo rock dei Pink Floyd esegu\u00ec qui il concenrto del Delicate Sound of Thunder.\nIl Nassau Veterans Memorial Coliseum ha ospitato diversi eventi della WWE, tra cui \"WrestleMania 2\" nel 1986, \"SummerSlam 2002\", \"The Great American Bash 2008\" ed \"WWE Evolution\". \nSono state filmate qui alcune scene per il film del 2007 \"Scrivimi una canzone\" con Hugh Grant e Drew Barrymore.\nRinnovamento.\nIl Coliseum \u00e8 stata fino al 2015 la seconda arena pi\u00f9 vecchia utilizzata da una squadra NHL (dietro al Madison Square Garden), ed aveva la capacit\u00e0 minore di tutte le arene NHL. Nel 2004 venne annunciato un piano per la ristrutturazione dell'arena, che prevedeva la costruzione di una elevata torre che avrebbe dovuto ricordare un faro, un nuovo stadio di baseball per partite delle serie minori, ristoranti e un nuovo hotel. Il progetto, il cui costo totale era di circa 200 milioni di dollari, avrebbe anche dovuto portare al rinnovamento della zona esterna all'arena, con la sistemazione di alberi, fontane e altri elementi naturali che avrebbero rimpiazzato il cemento. Il 14 agosto 2007 venne annunciato un nuovo progetto che sostitu\u00ec il precedente; l'inizio dei lavori non \u00e8 previsto fino ad almeno alla met\u00e0 del 2009. Dalla stagione NHL 2015-2016 gli Islanders giocano al Barclays Center."}
{"id": "1760957", "revid": "729019", "url": "https://it.wikipedia.org/wiki?curid=1760957", "title": "McGraw-Hill, Publishing Group Italia", "text": "The McGraw-Hill Companies, S.r.l., Publishing Group Italia, societ\u00e0 del gruppo The McGraw-Hill Companies, \u00e8 una delle principali case editrici italiane nel settore universitario, con un catalogo di oltre 1.000 titoli.\nNata a Milano nel 1986, si \u00e8 imposta come punto di riferimento per l'editoria informatica italiana, per poi rivolgersi alle pubblicazioni mediche, al mercato professionale e a quello universitario.\n\"Accessengineeringlibrary.com\" e \"accessscience.com\" sono i due portali chiusi e proprietari di McGraw Hill, rispettivamente dedicati all'ingegneria e alle scienze. Essi presentano biografie, paper scientifici, video, un dizionario tecnico rivolti a librai ed istituzioni accademiche, studenti e professionisti. I contenuti sono generalmente riservati agli utenti iscritti e abbonati al sito."}
{"id": "1760961", "revid": "123542001", "url": "https://it.wikipedia.org/wiki?curid=1760961", "title": "My Boo", "text": "My Boo \u00e8 un duetto fra Usher ed Alicia Keys, scritto da Jermaine Dupri, Manuel Seal, Jr., Adonis Shropshire, Keys, e Usher. Impostata su uno stile hip hop, la canzone \u00e8 stata prodotta da Dupri. La canzone \u00e8 stata inclusa nella seconda release del quarto album di Usher \"Confessions\" (2004).\nIl brano.\n\"My Boo\" \u00e8 stata pubblicata come quarto singolo estratto da \"Confessions\" nel 2004. Il singolo \u00e8 rimasto in vetta alla \"Billboard Hot 100\" per sei settimane, diventando il terzo singolo di maggior successo estratto dall'album di Usher, dopo \"Yeah!\" e \"Burn\".\nSempre nel 2005 ha ottenuto un Grammy come \"Miglior performance vocale R'n'B di un duo\". Si \u00e8 piazzato nella top40 dei singoli pi\u00f9 venduti del 2005, con pi\u00f9 di 2,500,000 copie vendute.\nIl video.\nDiretto da Chris Robinson, il video di \"My Boo\" \u00e8 stato filmato nella metropolitana di New York. Il video riflette esattamente il testo della canzone: dopo aver mostrato sequenze di Usher e della Keys in differenti ambienti, i due si incontrano a Times Square, e iniziano a danzare insieme, arrivando quasi a sfiorarsi le labbra."}
{"id": "1760962", "revid": "1442080", "url": "https://it.wikipedia.org/wiki?curid=1760962", "title": "Fulvio Ferrario", "text": "Formazione.\nNato in una famiglia cattolico-romana, studia Filosofia all'Universit\u00e0 Cattolica di Milano, laureandosi nel 1980, con una tesi su Hans K\u00fcng. Dal 1980 al 1984 lavora come insegnante nelle scuole medie superiori a Milano. Nel 1983 diventa membro della Chiesa valdese e poco dopo intraprende gli studi presso la Facolt\u00e0 di teologia di Roma in vista del ministero pastorale. Si laurea in teologia nel 1987, trascorre due anni di studio e lavoro pastorale a Zurigo e nel 1989 viene consacrato al ministero pastorale, che svolge dapprima ad Alessandria e provincia, poi a Milano. Nel 1993 consegue il dottorato in teologia a Zurigo con una dissertazione sull'ermeneutica di Zwingli. In questo periodo le sue ricerche, che si affiancano al servizio pastorale, riguardano in particolare la teologia della Riforma con pubblicazione di studi e di edizioni italiane di testi tra i quali i \"Catechismi\" di Lutero. \u00c8 anche vivo, tuttavia, l'interesse per la teologia del Novecento e in particolare per Karl Barth e per Dietrich Bonhoeffer. In ambito ecumenico \u00e8 membro di diversi organismi in ambito italiano e internazionale. Nel 1993 partecipa all'assemblea mondiale di Fede e Costituzione a Santiago de Compostela. A partire dal 1998, oltre alle pubblicazioni di taglio accademico, esce una serie di opuscoli e volumetti dedicati alla catechesi degli adulti, seguiti da alcuni lavori rivolti ai bambini. Nel 2000 appare \"Libert\u00e0 di credere\", un commento teologico al Credo niceno-costantinopolitano.\nAttivit\u00e0 accademica.\nNel 2000 Ferrario \u00e8 nominato professore di teologia sistematica presso la Facolt\u00e0 valdese di teologia di Roma, incarico che assume due anni dopo. Si intensifica anche l'attivit\u00e0 ecumenica. \u00c8 professore invitato presso l'Istituto di Studi Ecumenici S. Bernardino di Venezia (dal 2004) e presso la Pontificia Facolt\u00e0 Teologica Marianum (dal 2010) e ha tenuto corsi presso diversi altri istituti cattolici. Il materiale prodotto in vista dell'insegnamento accademico \u00e8 confluito in una serie di articoli scientifici (alcuni dei quali ripubblicati in \"Teologia come preghiera\", 2004 e \"Tra crisi e speranza\", 2008), in diversi libri scritti in collaborazione con altri e soprattutto nei volumi \"Dio nella parola\" (2008) e \"Dio era in Cristo\" (2016), che iniziano una dogmatica evangelica italiana in chiave programmaticamente \"frammentaria\"."}
{"id": "1760965", "revid": "124135123", "url": "https://it.wikipedia.org/wiki?curid=1760965", "title": "Patrizio Fariselli", "text": "Biografia.\nPatrizio Fariselli nasce in una famiglia di musicisti. Il nonno Adamo Fariselli era clarinettista; il padre Terzo Fariselli fu compositore, trombonista e contrabbassista, dal 1952 al 1959 membro dell\u2019orchestra di Henghel Gualdi e dal 1960 titolare dell\u2019Orchestra Fariselli; lo zio Armando Fariselli fu valente violinista; il fratello Stefano Fariselli \u00e8 sassofonista e flautista, e la sorella Loretta Fariselli \u00e8 stata una danzatrice di raro talento.\nPatrizio Fariselli studia pianoforte al Conservatorio G. Rossini di Pesaro dove viene scelto personalmente dal Maestro Sergio Cafaro, che suon\u00f2 sotto la direzione di Stravinskij, Hindemith e Boulez. \nNel 1972, a ventun anni, Fariselli entra negli Area di Giulio Capiozzo e Demetrio Stratos, gruppo tra i pi\u00f9 importanti del panorama musicale italiano, al posto di Leandro Gaetano.\nCon gli Area si esibisce per circa un decennio in innumerevoli concerti in Italia e, a causa dell\u2019impegno politico del gruppo, solo in qualche occasione all\u2019estero: in Francia, in Portogallo, e nel 1978 a Cuba, al Festival Mondiale della Giovent\u00f9.\nNel 1977 incide \"Antropofagia\" per la collana DIVerso della Cramps, un disco di sperimentazione al pianoforte ristampato su CD nel 2013 da Sony Music. \nDagli anni ottanta, Fariselli si dedica prevalentemente alla musica per il cinema, il teatro, la danza e la televisione. Vince il Ciak d\u2019oro per \"Ivo il tardivo\" di Alessandro Benvenuti, il 1\u00ba premio all\u2019Holland Film Festival di Utrecht per il cortometraggio \"The Horseman\" di Michel Fuzellier, e il 1\u00ba premio al concorso internazionale de Il Cairo con la trasmissione RAI \"l\u2019Albero Azzurro\" dell\u2019edizione 1990-94. \nDal 1997 intensifica l\u2019attivit\u00e0 concertistica esibendosi al pianoforte e con live electronics, in solo, o in diverse formazioni jazz. \nContemporaneamente pubblica con la sua etichetta Curved Light i dischi \"Chernobyl 7991, Lupi Sintetici e strumenti a gas, Area-Variazioni per pianoforte, Acqua liquida suite, Notturni\". \nTiene concerti jazz con Steve Lacy, Curtis Fuller, Howard Johnson, Art Farmer etc.\nNel 2009 partecipa al Festival di Montevecchio, dirigendo brani orchestrali di John Cage, di cui, insieme a Walter Marchetti, rielabora \"Alla Ricerca del Silenzio Perduto,\" performance del 1978 per treno preparato.\nPer alcuni anni collabora con Roberto Vecchioni accompagnandolo in decine di concerti e registrando due album: \"Il Contastorie\" (live con Paolino dalla Porta) e \"Di rabbia e di stelle\". \nNel 2000 produce una collana di CD di musica strumentale per bambini, corredati di libri illustrati dalla figlia Cleo Fariselli: \"La Musica delle cose e degli animali.\" \nInsieme alla moglie Cristina Bergo, \u00e8 autore della serie di cartoni animati a soggetto musicale \"Taratabong,\" prodotti dalla RAI, che nel 2009 vince il 1\u00ba premio internazionale a \"Cartoons on the bay.\" \nDal 2010 partecipa alla reunion degli Area, con cui tiene numerosi concerti in Italia e a New York, Dublino, Londra e Tokyo.\nNel 2008 esce il suo libro autobiografico \"Storie elettriche\" e per Sony Classical il CD \"\". \nNel 2015 scrive e realizza la musica per il film \"Iqbal, Bambini senza paura,\" con la regia di Michel Fuzellier, che ottiene numerosi riconoscimenti tra cui: Premio Animation that Matters, Animation Day Cannes; Prix Jeune Public du Meilleur Long Metrage, Amnesty International; Premio ASPI, Festival internazionale del cinema giovane di Bellinzona, etc.\nNel 2016 forma il gruppo \"Area Open Project\" e nel 2018 pubblica \"100 Ghosts,\" disco edito da Warner Music, in cui, oltre a brani originali, propone rielaborazioni di musiche arcaiche.\nTiene conferenze e seminari sugli aspetti cognitivi dell\u2019improvvisazione."}
{"id": "1760974", "revid": "1573940", "url": "https://it.wikipedia.org/wiki?curid=1760974", "title": "Califfi di al-Andalus", "text": "Nel 929 l'emiro \u02bfAbd al-Ra\u1e25m\u0101n III ibn Mu\u1e25ammad trasform\u00f2 l'Emirato in Califfato e lo stesso \u02bfAbd al-Ra\u1e25m\u0101n III assunse il \"laqab\" di \"al-N\u0101\u1e63ir li-d\u012bn All\u0101h\".\nQuesta \u00e8 la lista dei Califfi Omayyadi di al-Andalus\nL'aristocrazia di Cordova che, nel 1025, aveva nominato, per la prima volta un consiglio di stato per governare la citt\u00e0 in assenza di un califfo (ma dopo circa sei mesi per\u00f2 il consiglio di stato si rivolse a Yahya ibn Ali affinch\u00e9 tornasse a Cordova e accettasse di essere rieletto califfo), e tra il 1026 ed il 1027, tenne la sede vacante, nel 1031, dopo un sollevamento popolare (che port\u00f2 alla deposizione, cattura e reclusione del califfo), decret\u00f2 la soppressione del califfato, e la costituzione di un consiglio di stato permanente, che avrebbe dovuto governare su tutto il territorio di al-Andalus; ma, di fatto, alcune potenti famiglie, nelle loro terre di competenza, erano gi\u00e0 indipendenti; era iniziato il periodo conosciuto come: primo periodo dei Regni di Taifa."}
{"id": "1760975", "revid": "110157", "url": "https://it.wikipedia.org/wiki?curid=1760975", "title": "Serie B1 2007-2008 (pallavolo maschile)", "text": "La Serie B1 2007-2008 si \u00e8 svolta dal 13 ottobre 2007 al 4 giugno 2008: al torneo hanno partecipato cinquantasei squadre di club italiane.\nRegolamento.\nFormula.\nLe squadre, divise in quattro gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular seson\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:"}
{"id": "1760979", "revid": "1924342", "url": "https://it.wikipedia.org/wiki?curid=1760979", "title": "Caught Up (Usher)", "text": "Caught Up \u00e8 un brano R&amp;B del cantante statunitense Usher. La canzone \u00e8 stata scritta da Ryan Toby, Andre Harris, Vidal Davis e Jason Boyd, e prodotta da Dre &amp; Vidal per l'album del 2004 di Usher \"Confessions\".\nIl brano.\nIl brano \u00e8 stato pubblicato come quinto ed ultimo singolo dell'album ed ha raggiunto la posizione numero 8 della \"Billboard Hot 100\", diventando l'unico singolo di \"Confessions\" a non arrivare in vetta.\nIl video.\nIl video musicale prodotto per \"Caught Up\" \u00e8 stato diretto da Mr. X, che aveva curato la regia dei laser del video \"Yeah!\", sempre di Usher. Il video mostra Usher ed i suoi ballerini esibirsi in una coreografia su un palco davanti ad una affollata platea."}
{"id": "1760981", "revid": "1305772", "url": "https://it.wikipedia.org/wiki?curid=1760981", "title": "Comunit\u00e0 fiamminga del Belgio", "text": "La Comunit\u00e0 fiamminga del Belgio (Vlaamse Gemeenschap o \"Nederlandstalige Gemeenschap\" in olandese) \u00e8 una delle tre Comunit\u00e0 linguistiche del Belgio, comprendente tutto il territorio delle Fiandre pi\u00f9 la Regione di Bruxelles-Capitale, ufficialmente bilingue (la popolazione di Bruxelles \u00e8 di lingua olandese per circa il 10% e francofona per il 90%). La Comunit\u00e0 fiamminga \u00e8 competente sulle materie di tipo educativo-culturale e offre servizi ai cittadini di lingua olandese del Belgio all'interno del suo territorio.\nNel caso delle Fiandre, le competenze della regione fiamminga sono state integralmente assorbite dalle istituzioni della Comunit\u00e0 fiamminga, con sede a Bruxelles, anche se quest'ultima non fa parte del territorio della regione."}
{"id": "1760984", "revid": "110157", "url": "https://it.wikipedia.org/wiki?curid=1760984", "title": "Campeonato Brasileiro S\u00e9rie A 1999", "text": "Il Campeonato Brasileiro S\u00e9rie A 1999 (in italiano Campionato Brasiliano Serie A 1999) \u00e8 stato la 29\u00aa edizione del massimo campionato brasiliano di calcio.\nFormula.\nPrimo turno: ognuna delle 22 squadre affronta una volta tutte le altre. Si qualificano alla fase finale le prime 8 classificate. Retrocedono in S\u00e9rie B le 4 squadre con la minore media punti relativa ai campionati 1998 e 1999.\nQuarti di finale, semifinale e finale: gare in tre partite. Gioca in casa la seconda e l'eventuale terza partita la squadra che ha ottenuto il miglior risultato nel turno precedente. Si qualifica la squadra che vince le prime due partite (in tal caso non si disputa la terza) o che ottiene il miglior risultato dopo la terza.\nPrimo turno.\nVerdetti.\nRetrocessioni.\nPer determinare le retrocesse si fa la media pesata dei punti conquistati nelle stagioni 1998 e 1999 con la formula MediaPunti = [(Punti98 / 23) + (Punti99 / 21)] / 2. Nel caso di Gama e Botafogo-SP, che non avevano partecipato alla S\u00e9rie A 1998, la media punti viene calcolata solo relativamente alla stagione 1999. Le peggiori quattro in questa graduatoria vengono retrocesse in S\u00e9rie B.\nTorneo di qualificazioni alla Coppa Libertadores 2000.\nLa CONMEBOL nel 1999 modific\u00f2 radicalmente la formula della Coppa Libertadores: il numero di partecipanti fu aumentato da 23 a 34 e i 2 posti disponibili per le squadre brasiliane furono aumentati a 4. Da regolamento si sarebbero qualificati per la Coppa Libertadores 2000 le due squadre finaliste del campionato e la vincitrice della Coppa del Brasile e restava quindi un altro posto da assegnare. La CBF decise quindi di svolgere un torneo di qualificazione parallelo alla fase finale del campionato riservato alle squadre che non avevano pi\u00f9 la possibilit\u00e0 di raggiungere la finale ad eccezione di quelle retrocesse e del Palmeiras, gi\u00e0 qualificato di diritto come vincitore della Coppa Libertadores 1999.\nPrimo turno.\n\"Andata 13 novembre 1999, ritorno 16 novembre 1999\"\nSecondo turno.\n\"Andata 13 novembre 1999, ritorno 17 novembre 1999\"\nTerzo turno.\n\"Andata 20, 25, 27 e 28 novembre 1999, ritorno 25, 28 novembre e 1\u00ba dicembre 1999\"\nQuarto turno.\n\"Andata 1\u00ba e 4 dicembre 1999, ritorno 4 e 8 dicembre 1999\"\nSemifinali.\n\"Andata 11 dicembre 1999, ritorno 16 dicembre 1999\"\nFinale.\n\"Andata 18 dicembre 1999, ritorno 22 dicembre 1999\""}
{"id": "1760992", "revid": "124656194", "url": "https://it.wikipedia.org/wiki?curid=1760992", "title": "Pallacanestro Firenze", "text": "La Pallacanestro Firenze \u00e8 stata la principale squadra di pallacanestro maschile di Firenze.\nStoria.\nPallacanestro Firenze.\nLa Pallacanestro Firenze fu fondata il 18 agosto 1948 ed \u00e8 stata per anni la principale squadra di basket del capoluogo toscano. Conosciuta anche come \"Ponterosso\", dal nome della zona di Firenze dove storicamente si trovavano la sede e il campo di gioco, fu a lungo guidata dall'imprenditore Giuseppe Varrasi (1938-2010), figura centrale nello sviluppo del basket fiorentino. Nel 1971 ci fu la fusione con la vicina societ\u00e0 Congre e la squadra vincendo 3 campionati in 4 anni sotto la guida di Sandro Grossi arriv\u00f2 in serie B.\n Gli anni di maggior successo della Pallacanestro Firenze arrivarono nel decennio 1982-1992, prima sotto la presidenza di Varrasi (fino al 1988) e poi di Luciano Pedini. In quei dieci anni milit\u00f2 nell'allora A2 (oggi Legadue) e per quattro stagioni in serie A1 (attuale Lega A). Nel campionato A2 1986-87, avendo conquistato la promozione, partecip\u00f2 ai play off scudetto dell'A1, arrivando fino ai quarti di finale dove fu sconfitta dalla Divarese Varese.\nIn quegli anni il Palazzetto dello Sport fiorentino (all'epoca chiamato \"PalaGiglio\", l'attuale Nelson Mandela Forum) fu calcato da giocatori come John Ebeling, J.J. Anderson, Larry Krystkowiak, Clarence Kea, Renzo Vecchiato, Gigi Serafini, Piero Mandelli e dal coach Rudy D'Amico, gi\u00e0 vincitore di una Coppa dei Campioni con il Maccabi Tel Aviv.\nDal 1992, con la retrocessione in serie B, la Pallacanestro Firenze entr\u00f2 in un periodo di declino, che porter\u00e0 allo scioglimento della societ\u00e0 nel 1995.\nGli sponsor di quegli anni furono: Kennedy (1979-82), Farrow's (1982-83), Liberti (1984-87), Neutro Roberts (1987-90), Majestic (1991-92), Acqua Panna (1992-93). Quegli dopo la rifondazione furono Everlast e Brandini Claag.\nPool Firenze Basket.\nNasce dalla scissione della Pallacanestro Affrico nel 1996 grazie al nuovo impegno di Giuseppe Varrasi, gi\u00e0 presidente della Pallacanestro Firenze. Successivamente nel 2000-01 il Firenze Basket si accord\u00f2 con il Pool Fiorentina per un ulteriore sviluppo del basket giovanile nel capoluogo fiorentino.\nDopo un periodo di rinascita che vide la squadra avanzare dalla C1 fino alla B1, il Pool Firenze Basket passa di mano nell'estate del 2004, cambiando il main sponsor con il famoso marchio statunitense Everlast, il cui licenziatario per l'Italia era il Patron Alessandro Bastagli. Ad agosto del 2008 Mr. Everlast molla tutto per seguire il progetto della nazionale Under 22 della Lega Nazionale Pallacanestro. La societ\u00e0, poco prima di essere messa in liquidazione, viene salvata dall'ex presidente del Pino Dragons Luca Borsetti coadiuvato da Jacopo Del Lungo e Francesco Nardi.\nNel 1995 partecipa alle Finali Nazionali Juniores a Pesaro classificandosi 8\u00aa mentre nel 1996 \u00e8 di nuovo alle Finali Nazionali Juniores di Gorizia dove si classifica 4\u00aa ed \u00e8 6\u00aa l'anno successivo alle Finali Nazionali Juniores di Salsomaggiore.\nIl gruppo Juniores (formato da giocatori degli anni 1978/1979) partecipa nel 1997 al campionato di Serie C dopo la retrocessione dalla B2 dell'anno precedente. Si qualifica per le Finali playoff per due anni consecutivi senza ottenere la promozione. Nel 1999-2000 viene promossa in B2 e nel 2000-01 in B d'Eccellenza, categoria nella quale milita diversi anni raggiungendo i play-off nella prima stagione (eliminata 2-1 dalla Garofoli Osimo che sarebbe poi salita in Legadue). Nella stagione 2005-06 vince la regular season del girone B, ma esce poi in semifinale ancora con Osimo.\nNegli anni pi\u00f9 recenti i suoi giocatori pi\u00f9 rappresentativi sono stati personaggi quali Shorter, Muro, Picazio e Reale, mentre dal settore giovanile sono emersi Rotella, Pieroni, Scarselli, Cisbani, Prayer, Mariotti, Zani, Santomieri, Andrea Zerini e Cosimo Fontani. Tra i \"grandi\" del basket nazionale transitati in maglia biancorossa ricordiamo Walter Magnifico, Marcelo Dami\u00e3o, Aniello Laezza, Stefano Attruia, Andrea Cessel, Massimiliano Monti ed Alessandro Abbio. Tra gli allenatori spiccano le 8 stagioni di Roberto Russo, con il quale la squadra approda alla Serie B d'Eccellenza dalla Serie C grazie a due storiche promozioni in due anni consecutivi.\nNelle due stagioni 2006-07 e 2007-08 ha vestito la maglia biancorossa Alessandro Abbio, senza per\u00f2 dare grosso apporto alla causa fiorentina per colpa di un infortunio al ginocchio che lo ha portato al ritiro.\nNuova \"Pallacanestro Firenze\".\nNell'agosto 2009 il \"Pool Firenze Basket\" ripartendo dalla retrocessione in B dilettanti, cambia denominazione in \"Nuova Pallacanestro Firenze\", recuperando, cos\u00ec, un nome caro a tutti gli appassionati del basket fiorentino. Nasce con l'aiuto del Comune di Firenze e la seconda squadra fiorentina, la Fiorentina Affrico, il \"Progetto Basket\" della citt\u00e0 di Firenze che costituir\u00e0 il nuovo punto di riferimento per il rilancio della pallacanestro nell'area fiorentina con il concorso di tutte le societ\u00e0 che ne vorranno fare parte.\nNella stagione 2009-10, che vede il ritorno di Francesco Rotella come capitano e Francesco Puccetti alla guida della squadra, non viene raggiunto nessun particolare obiettivo. La squadra non riesce a raggiungere i play-off di B dilettanti girone C, fallendo nel tentativo di rianimare il pubblico gigliato.\nIl 30 luglio 2010 ecco un nuovo sponsor a Firenze la Claag, che ridona un po' di speranze ai tifosi fiorentini, che per\u00f2 vedono la squadra navigare nella bassa classifica, la quale si salver\u00e0 solo al secondo turno di playout.\nBrandini-Claag Firenze.\nIl 10 giugno 2011 la FIP ufficializza l'accettazione della richiesta per la wild card per partecipare al campionato di Divisione Nazionale A, cambia la denominazione e torna ad essere semplicemente \"Pallacanestro Firenze\" convertendosi in Srl sponsorizzato dalla Brandini. Durante questa stagione viene tagliato dal roster lo storico centro e capitano fiorentino Francesco Rotella. La stagione si chiude con Firenze che si piazza al penultimo posto, del proprio raggruppamento davanti alla Virtus Siena, che costringe i gigliati a giocarsi la salvezza nei \"play-out\". Il primo turno - degli spareggi retrocessione - si svolge proprio contro Siena. Firenze vince sia gara1, al Mandela, che gara2 al Pala Mens Sana archiviando subito la pratica salvezza.\nDurante l'estate 2012 la squadra si rinnova in parte, mantenendo un buon nucleo della stagione precedente e acquistando l'ala grande Daniele Casadei (da Omegna, DNA), il playmaker Mattia Caroldi (da Perugia, DNA) e la guardia/ala piccola Amir Braa (Reggio Emilia, Legadue).\nIl 5 maggio 2013, alla penultima di campionato DNA, la Brandini Claag perde in casa con Casalpusterlengo ma grazie ad altri risultati conquista la salvezza matematica senza post season, che le vale la partecipazione (grazie alla futura riforma dei campionati) alla Legadue Silver. Tuttavia l'8 luglio 2013 la Pallacanestro Firenze non si iscrive alla Legadue Silver a cui aveva diritto per il mancato reperimento del budget ed un mancato accordo con l'altra societ\u00e0 fiorentina, l'Affrico Basket militante in DNB. Cos\u00ec facendo lascia decadere il titolo sportivo sparendo dai campionati nazionali. Al suo posto sar\u00e0 poi ripescata proprio l'Enegan Affirco.\nStagioni e Roster.\n\"Roster\": Busoni, R. Carl\u00e0, Zini, Zani, Nanni, Baldaccini, Cappugi, Coli, Fragiacomo, Passiatore, Grappolini, All: Busoni\n\"Roster\": Falsini, D'Agostini C, Carl\u00e0 R, Billi, Neri, Busoni, Nanni, Pasquini, Solazzi, Zani, Zini, All: Grossi\n\"Roster\": Falsini, D'Agostini C, Carl\u00e0 R, Carl\u00e0 V, Grasso, Gasti, Busoni, Nanni, Pasquini, Paludi, Caruso, Solazzi, Zani, Zini, All: Grossi\n\"Roster\": Falsini, D'Agostini C, Carl\u00e0 R, Carl\u00e0 V, Labardi, Gasti, Gabelli, Nanni, Agnoloni, Paludi, Caruso, Fronzoni, Squilloni, Graziani, Pinza, Zani, Zini, Cirillo, All: Grossi\n\"Roster\": Falsini, D'Agostini C, Carl\u00e0 R, Carl\u00e0 V, Labardi, Grasso, Gabelli, Bartoli, Sgarzi, Paludi, Agnoloni, Calamai, Zani, All: Grossi\n\"Roster\": Falsini, Grazzini, Passoni, Mariotti, Labardi, Grasso, Bartoli, Paludi, Agnoloni, Squilloni All: Questi\n\"Roster\": Ghiacci, Grazzini, Devetag, D'Agostini F, Labardi, Grasso, Bartoli, Paludi, Zani, Giorgi All: Nicola Salerni\n\"Roster\": Goracci, Pecora, D'Agostini F, Ruotolo, Paludi, Lazzeri, Sesoldi, Giorgi, Martinuzzi, Fabris. All. Salerni\n\"Roster\": D'Agostini F, Paludi, Lazzeri, Sesoldi, Giorgi, Fabris, Fantechi, Zonta, Veronelli, Manneschi, Patrignani All: Salerni\n\"Roster\": F. D'Agostini, De Cinti, Paludi, Lazzeri, Ceccherini, Sesoldi, Giorgi, Fabris, Dordei, Giunti All: Salerni.\n\"Roster\": Duccio Viligiardi, Leonardo De Cinti, Simone Cencetti, Riccardo Paludi, Francesco D'Agostini, Marco Formigli, Vito Fabris, Davide Turel, Vittorio Giunti, Daniele Giorgi, Giulio Dordei, Marco Marchini, Rick Hunger (tagliato), John Grochowalski, Jim Chones. All.: Nicola Salerni (da nov. 1982 Nico Messina) http://web.legabasket.it/team/218/\n\"Roster\": Musetti, D'Agostini F, Giusti, Paludi, Spizzichini, Giorgi, Meli, Lazzeri, Cencetti, Marchini, Dolfi. All.: Gianni Zappi\n\"Roster\": Daniele Giommi, Roberto Natalini, Alberto Ceccherini, Daniele Fortunato, Gigi Serafini, Fabrizio Ercolini, Nicola Morini, Francesco Varrasi, Roberto Giusti, Riccardo Mazzoleni, Michele Patrignani All.: Gianni Zappi Vice All.: Carmine Scano\n\"Roster\": Non Patrignani, Francesco Varrasi, Piero Valenti, Gigi Serafini, Roberto Natalini, Nicola Morini, Giuseppe Merli, Piero Mandelli, Roberto Giusti, Fabrizio Ercolini, Yommi Sangodeyi, John Ebeling, J.J. Anderson. All.: Gianni Zappi (dal dic. 1985 Rudy D'Amico) vice all. Carmine Scano\n\"Roster\": Leonardo Vitellozzi, Francesco Varrasi, Piero Valenti, Nicola Morini, Piero Mandelli, Simone Leo, Roberto Giusti, Valerio Binotto, Massimo Bini, Stefano Andreani, Phil Hicks, John Ebeling, J.J. Anderson, Francesco Varrasi. All.: Rudy D'Amico Vice All.: Carmine Scano\n\"Roster\": 4 Angelo Giorgi (dal 17/04/1988 al 24/04/1988), 5 Nicola Morini (fino al 30/03/1988), 6 Piero Mandelli, 7 Fabrizio Valente, 8 Piero Valenti, 9 Gherardo Soresina (dal 13/04/1988 al 13/04/1988), 11 Leonardo Sonaglia, 12 Stefano Andreani, 14 Massimo Bini, 15 Donald Reese (dal 29/11/1987), 15 Larry Krystkowiak (fino al 08/11/1987), 16 Fabrizio Ercolini (dal 18/10/1987), 18 J.J. Anderson, 19 Leonardo Vitellozzi (dal 03/04/1988 al 10/04/1988), 20 Michele Zeno. All.: Rudy D'Amico Vice All.: Carmine Scano\n\"Roster\": J.J. Anderson, Stefano Andreani, Valerio Binotto, Clarence Kea, Piero Mandelli, Fabrizio Miserocchi, Nicola Morini (dal 18/12/1988), Leonardo Sonaglia, Piero Valenti, Leonardo Vitellozzi (dal 04/12/1988), Luigi Corvo (fino al 18/05/1989), Massimo Petracchi (dal 05/03/1989 al 05/03/1989),Christian Ferrario, Marco Bergonzoni (fino al 23/11/1988). All.: Rudy D'Amico Vice all.: Paolo Petruzzelli\n\"Roster\": J.J. Anderson, Stefano Andreani, Leonardo Sonaglia, Clarence Kea, Piero Mandelli, Simone Leo, Roberto Giusti, Simone Silvino, Renzo Vecchiato, Piero Valenti, Massimo Petracchi (dal 15/10/1989 al 13/05/1990), Fabrizio Ercolini (dall'11/02/1990 al 25/03/1990), Michele Gregoris (dal 29/10/1989 al 04/02/1990), Gianluca Toracca (dal 21/01/1990 al 04/02/1990), Christian Ferrario, David Farinon (dal 28/01/1990 al 28/01/1990). All.: Rudy D'Amico\n\"Roster\": J.J. Anderson, Franco Boselli, Luigi Corvo, Fabrizio Ercolini (dal 24/03/1991), Riccardo Esposito, Clarence Kea, Piero Mandelli, Piero Valenti, Renzo Vecchiato, Leonardo Vitellozzi, Massimo Petracchi (dal 18/11/1990 al 24/03/1991), David Farinon (dal 10/02/1991 al 17/03/1991), Leonardo Mariotti (dal 03/03/1991 al 17/03/1991), Stefano Andreani (dal 21/11/1990 al 24/02/1991), Gianluca Toracca (dal 27/01/1991 al 27/01/1991), Nicola Morini (fino all'11/11/1990). All.: Rudy D'Amico (da dic. 1990 Marco Calamai)\n\"Roster\": Franco Boselli, Luigi Corvo, Leon Douglas (dal 21/03/1992), Riccardo Esposito, Piero Mandelli, Leonardo Mariotti (dal 01/12/1991), Todd Mitchell, Nicola Morini, Massimo Petracchi (dal 27/10/1991), Leonardo Vitellozzi, David Farinon (fino al 29/03/1992), Tito Horford (dal 08/03/1992 al 15/03/1992), Lorenzo Strazzulla (dal 08/03/1992 al 15/03/1992), Winfred King (fino al 01/03/1992), Giuseppe Tarricone (dal 03/11/1991 al 08/12/1991), Fabio Masetti (fino al 10/11/1991), Gianluca Toracca (dal 13/10/1991 al 13/10/1991). All.: Marco Calamai\n\"Roster\": Andrea Blasi, Gianluca Castaldini, David Farinon (dal 04/10/1992), Eric Leckner (dal 22/11/1992), Leonardo Mariotti, Fabio Morrone, Nicola Morini, Stefano Talevi, Henry Turner (dall'11/10/1992), Leonardo Vitellozzi, Simone Meoni (dal 21/02/1993 al 21/02/1993), Lorenzo Strazzulla (fino al 31/01/1993), Massimo Petracchi (dal 03/01/1993 al 24/01/1993), Winfred King (dal 23/10/1992 al Maccabi), Enrico Galli (dal 18/10/1992 al 18/10/1992), Chucky Brown (fino al 04/10/1992). All.: Marcello Perazzetti (da dic. 1992 John Fultz). Vice All.: Maurizio Sarti e Giampaolo Marchini.\n\"Roster\": Fabrizio Miserocchi, Luigi Corvo, Pierluigi Portesani, Leonardo Mariotti, Stefano Tosi, Leonardo Vitellozzi, Matteo Totaro, Davide Farinon, Simone Meoni All.: Eugenio Dalmasson Vice All.: Franco Ciani e Giampaolo Marchini.\n\"Roster\": Francesco Braccagni, Leonardo Mariotti, Massimo Petracchi, Nicola Morini, Davide Farinon, Simone Meoni, Lorenzo Strazzulla (fino a Dic 1994), Toracca, Moffa, Duccio Scarselli, Marco Cisbani, Vanni Bechelli, Alessandro Melani.\nAllenatore: Tommei (esonerato a novembre), Marco Calamai. Vice all.: Lorenzo Naldi e Giampaolo Marchini.\n\"Roster\": Francesco Rotella, Francesco Pieroni, Duccio Scarselli, Andrea Evangelisti, Marco Cisbani, Nicola Toppino, Simone Cascavilla. All.: Vangelisti\n\"Roster\": Francesco Rotella, Francesco Pieroni, Duccio Scarselli, Andrea Evangelisti, Filippo Taiti, Marco Cisbani, Nicola Toppino, Nicola Morini.\nAll.: Roberto Russo\n\"Roster\": Francesco Rotella, Francesco Pieroni, Duccio Scarselli, Andrea Evangelisti, Pietro Cozzi, Jacopo Danese, Nicola De Simone, Filippo Taiti, Guido Baccelli, Matteo Calviani, Luca Faravelli, Simone Masi, Matteo Puccini, Gabriele Zuri.\nAll.: Roberto Russo Vice All.: Daniele Cacciatore e Lorenzo Formica\n\"Roster\": Alessandro Michelon, Graziano Cavazzon, Ignacio Ochoa, Pietro Michelacci, Marco Capecchi, Francesco Rotella, Francesco Pieroni, Duccio Scarselli, Andrea Evangelisti, Pietro Cozzi, Jacopo Danese, Nicola De Simone.\nAll.: Roberto Russo Vice All.: Lorenzo Formica\n\"Roster\": 4 Pietro Michelacci, 5 Alessandro Michelon, 6 Alberto Angiolini, 7 Marco Zani, 8 Duccio Scarselli, 9 Graziano Cavazzon, 10 Andrea Mariani, 11 Francesco Pieroni, 12 Alberto Vettorelli, 13 Massimiliano Spigaglia, 14 Francesco Rotella, 15 Filippo Volpato, 16 Marco Capecchi, 18 Marco Prayer.\nAll.: Roberto Russo Vice All.: Cristiano Forti e Lorenzo Formica\n\"Roster\": Gianluca \u00abDJ\u00bb De Ambrosi, Daniele Soro, Filippo Volpato, Alberto Angiolini, Massimo Cotugno (da gen. 2003 ad Argenta), Marco Zani, Marco Prayer, Francesco Pieroni, Pietro Michelacci, Francesco Rotella, Duccio Scarselli, Giovanni Rugolo, Daniele Mariotti, Marco Capecchi, Filippo Taiti, Carlo Santomieri, Alessandro Garuglieri, Nicola Ogliaro. All.: Massimo Bianchi (poi Federico Tintori). Vice All.: Lapo Salvetti\n\"Roster\": 4 Marco Prayer, 5 Daniele Mariotti, 6 Walter Magnifico (da feb. 2004 a Rieti), 7 Marco Zani, 8 Alessandro Muzio, 9 Maurizio Pedrazzini, 10 Eros Buratti, 11 Fabio Liberatori (da gen. 2004 a Roma), 12 Lorenzo Dolfi (da gen 2004 ad Aprilia), 12 Luca Indrio, 14 Francesco Rotella, 18 Max Lo Savio (da feb. 2004 da Casale M.), 19 Gianni Grobberio, 20 Luca Dalla Vecchia.\nAll.: Lapo Salvetti (da gen. 2004 Roberto Russo). Vice All.: Lorenzo Formica\n\"Roster\": 4 Daniele Mariotti, 5 Christian Mayer, 6 Michele Filippi, 7 Pierpaolo Picazio, 9 Maurizio Pedrazzini, 10 Alessandro Michelon, 11 Marco Zani, 12 Maximiliano Reale, 14 Francesco Rotella, 15 Pietro Bianchi (da feb. 2005 da Rieti), 18 Brian Shorter, 20 Aniello \u00abNello\u00bb Laezza (da dic. 2004), Jacopo Calamai, Cristiano Mastrantoni, Luca Indrio.\nAll.: Roberto Russo. Vice All.: Massimiliano Giannoni\n\"Roster\": 4 Alejandro Muro, 5 Diego Zivic, 6 Michele Magini, 7 Pierpaolo Picazio, 8 Giuseppe D'Iapico, 9 Nicol\u00e1s Stanic, 10 Alessandro Michelon, 11 Stefano Scrocco, 12 Marcelo Dami\u00e3o, 13 Andrea Zerini, 14 Francesco Rotella, 15 Stefano Attruia (da feb. 2006 da Reggio Emilia), 16 Raffaele Camerini, 18 Brian Shorter, 19 Andrea Cessel (da feb 2006 da Veroli), 20 Diego Alpi.\nAll.: Roberto Russo. Vice All.: Francesco Puccetti\n\"Roster\": 4 Michele Magini, 5 Riccardo Santolamazza, 6 Cosimo Fontani, 7 Alessandro Abbio, 8 Federico Bolzonella (da gen. 2007 da Novara), 9 Nicol\u00e1s Stanic, 10 Costantino Cutolo, 11 Stefano Scrocco, 13 Paolo Monzecchi, 14 Riccardo Quaglia, 15 Massimiliano Monti, 18 Brian Shorter, 19 Fabio Marcante, 20 Fabio Vignando, .\nAll.: Roberto Russo (da dic. 2006 Giulio Cadeo). Vice All.: Francesco Puccetti\n\"Roster\": 4 Riccardo Camerini, 5 Maurizio Cohen, 6 Mauro Liburdi, 7 Cosimo Fontani, 8 Davide Poltroneri, 9 Andrea Lagioia, 10 Costantino Cutolo, 11 Nicol\u00e1s Stanic, 12 Alessandro Abbio, 13 Paolo Monzecchi, 14 Luca Ianes (da gen. 2008 a Ferentino), 15 Massimiliano Monti, 16 Raffaele Camerini, 17 Nicola Mei, 18 Simone Marchini, 19 Niccol\u00f2 Cioni, 20 Fabio Vignando, Matteo Venturini.\nAll.: Andrea Da Prato (da feb. 2008 Marco Rota). Vice All.: Francesco Puccetti\n\"Roster\": 4 Patrizio Verri, 5 Maurizio Cohen, 7 Stefano Mercante, 8 Alessandro Romboli, 9 Simone Cortesi, 10 Luca Colombo, 11 Nicola Bonsignori, 13 Michele Novi, 14 Giuseppe Capuano (fino a dicembre 2008), 16 Davide Andreaus, 17 Tommaso Carl\u00e0, 18 Matteo Venturini, 19 Tommaso Giannetti, 20 Massimiliano Bosio (ad Acireale da dicembre 2008), Luca Bertolini (da dicembre, 2008 da Pavia).\nAll.: Gianni Lambruschi (esonerato a gen.2009). Vice All.: Francesco Puccetti (allenatore da gen.2009) e Lapo Salvetti.\n\"Roster\": 5 Gabriele Romeo Bianchini, 6 Tommaso Giannetti, 7 Alessio Paci, 8 Simone Marchini, 9 Niccol\u00f2 Cioni, 10 Andrew Rath, 11 Andrea Galli, 12 Pietro Barreca, 13 Andrea Fiorio, 14 Francesco Rotella, 15 Carlo Santomieri, 19 Marco Zanussi.\nAll.: Francesco Puccetti, Vice Lapo Salvetti.\n\"Roster\": 4 Simone Marchini, 5 Mauro Graviano, 7 Andrea Galli, 6 Massimiliano Sanna, 8 Alberto Ganis, 9 Niccol\u00f2 Cioni, 10 Andrew Rath, 11 Francesco Pieroni, 12 Federico Scarpa, 14 Francesco Rotella, 15 Carlo Santomieri, 18 Matteo Russo, 19 Pietro Barreca.\nAll.: Francesco Puccetti (esonerato a gennaio 2011) e Marco Aprea.\n\"Roster\": Andrea Giampaoli, Dario Scodavolpe, Massimiliano Sanna, Francesco Rotella (fino a dic. 2011), Carlo Santomieri, Stefano Rabaglietti, Alessandro Amici, Stefano Spizzichini, Andrea Capitanelli, Diego Monaldi, Simone Fabiani (tagliato a gen.2012), Federico Bellina (da genn. 2012), Davide Lamma (da febb. 2012).\nAll.: Riccardo Paolini Vice All.: Lapo Salvetti.\n\"Roster\": Andrea Giampaoli, Massimiliano Sanna, Stefano Rabaglietti, Stefano Spizzichini, Andrea Capitanelli, Mattia Caroldi, Amir Braa (tagliato a gennaio 2013), Daniele Casadei, Vieri Marotta, Lorenzo Galamarini, Michele Magini (da gennaio 2013).\nAll.: Riccardo Paolini Vice All.: Lapo Salvetti."}
{"id": "1760996", "revid": "599013", "url": "https://it.wikipedia.org/wiki?curid=1760996", "title": "Eike Immel", "text": "Carriera.\nClub.\nDebutt\u00f2 con il nel 1978, contro il . Nel 1986 dopo 247 partite, venne acquistato dallo per 2 milioni di marchi, a quell'epoca la cifra pi\u00f9 alta mai pagata per un portiere di calcio.\nNel 1996 Immel, dopo una Bundesliga vinta nel 1992, approd\u00f2 in Premier League nelle file del dove termin\u00f2 la carriera nel 1997.\nAttualmente, con 534 presenze, \u00e8 al settimo posto nella graduatoria dei calciatori con pi\u00f9 presenze in Bundesliga ed \u00e8 al terzo posto per partite giocate senza subire gol (147 partite) dietro ad Oliver Kahn e ad Oliver Reck.\nNazionale.\nCon la Immel totalizz\u00f2 19 presenze dal 1980 al 1989, giocando la prima l'11 ottobre 1980 a Eindhoven contro l' (1-1). Partecip\u00f2 agli europei di calcio di e a ai mondiali di calcio di e ."}
{"id": "1760997", "revid": "486946", "url": "https://it.wikipedia.org/wiki?curid=1760997", "title": "Basket Firenze", "text": ""}
{"id": "1761000", "revid": "339392", "url": "https://it.wikipedia.org/wiki?curid=1761000", "title": "RAI 3", "text": ""}
{"id": "1761002", "revid": "1013865", "url": "https://it.wikipedia.org/wiki?curid=1761002", "title": "Joe Long", "text": "Biografia.\nDivenne noto per la sua militanza nei The Four Seasons.\nHa studiato con Alfonse Strazza, primo contrabbassista della New York Philharmonic, ma un grave difetto alla mano lo port\u00f2 a suonare il basso elettrico Fender anzich\u00e9 il contrabbasso tradizionale. In seguito ascolt\u00f2 musica rock e cos\u00ec entr\u00f2 a far parte dei The Four Seasons come rimpiazzamento di Charles Calello che a sua volta sostituiva temporaneamente Nick Massi.\nDopo questa esperienza fond\u00f2 la band jazz LaBracio e pi\u00f9 tardi i Jersey Bounce.\nLong \u00e8 morto nella primavera del 2021, per complicazioni da Covid-19."}
{"id": "1761003", "revid": "1777856", "url": "https://it.wikipedia.org/wiki?curid=1761003", "title": "Italo Gamberini", "text": "Biografia.\nSi laurea alla allora Scuola Superiore di Architettura di Firenze nel 1932, dove inizia l'attivit\u00e0 didattica come assistente volontario di Raffaello Brizzi. Con la sua tesi di laurea concep\u00ec la base del progetto del nuovo fabbricato viaggiatori della Stazione di Firenze Santa Maria Novella, realizzato tra il 1932 e il 1935 dal Gruppo Toscano, formato da Nello Baroni, Pier Niccol\u00f2 Berardi, Sarre Guarnieri, Leonardo Lusanna, Giovanni Michelucci. Dal 1945 \u00e8 professore incaricato per la cattedra di Elementi di architettura e rilievo dei monumenti fino al 1961, quando diventa professore di ruolo. Dal 1965 \u00e8 titolare anche della cattedra di Composizione architettonica IV e V fino al 1977 come professore ordinario e successivamente fino al 1982 come professore fuori ruolo.\nAttivo soprattutto a Firenze e in Toscana, Gamberini ha progettato l'Edificio BICA, la Sede regionale della RAI di Firenze, l'Archivio di Stato di Firenze, il Centro per l'arte contemporanea Luigi Pecci di Prato e la Facolt\u00e0 di Medicina Veterinaria di Pisa.\nArchivio personale.\nLe carte di Gamberini sono state depositate all'Archivio di Stato di Firenze. Presso la sede di Architettura della Biblioteca di Scienze Tecnologiche, Universit\u00e0 degli Studi di Firenze \u00e8 conservato un fondo costituito dalla documentazione sull\u2019operosit\u00e0 didattica, professionale e scientifica presentata da Gamberini per il Concorso per la cattedra di Elementi di Architettura e Rilievo dei Monumenti presso la Facolt\u00e0 di Architettura dell\u2019Universit\u00e0 di Palermo del 1961."}
{"id": "1761008", "revid": "44654", "url": "https://it.wikipedia.org/wiki?curid=1761008", "title": "Scampo", "text": ""}
{"id": "1761021", "revid": "253269", "url": "https://it.wikipedia.org/wiki?curid=1761021", "title": "James Fox", "text": "Biografia.\nWilliam \"James\" Fox \u00e8 figlio d'arte: il padre Robin (morto nel 1971) era agente teatrale e la madre, Angela Worthington, attrice; i fratelli Edward e Robert, sono rispettivamente attore e produttore cinematografico. Attore \u00e8 anche il fratello, Daniel Chatto. Gli attori Freddie e Emilia Fox sono suoi nipoti (figli del fratello Edward) e l'attore Laurence Fox \u00e8 suo figlio. \nLa sua prima apparizione di rilievo sullo schermo risale al 1950 con il film \"Addio, signora Miniver!\", seguito lo stesso anno da un ruolo di protagonista in \"The Magnet\". In tutti i film della sua breve ma intensa carriera di attore bambino tra il 1950 e il 1951, egli comparve sempre con il nome di \"William Fox\". Come il fratello Edward, comp\u00ec il suo servizio militare nel Reggimento delle Guardie Reali di Coldstream (Coldstream Guards).\nQuando riprese a recitare nel 1959, ormai giovane attore, mut\u00f2 il suo nome in \"James Fox\" per non essere confuso con un altro attore britannico con lo stesso nome. Durante gli anni sessanta acquis\u00ec popolarit\u00e0 tanto da parer destinato ad un personale, elevato successo, Nel 1963 vince con Julie Christie il \"Great Britain Most Promising Newcomer Award\" assegnato dal Variety Club. I ruoli ricoperti in film quali \"Il servo\" (1963), \"Quei temerari sulle macchine volanti\" (1965), \"Qualcuno da odiare\" (1965), \"Millie\" (1967), \"Isadora\" (1968) e \"Sadismo\" (1970) (con Mick Jagger), insieme alla relazione intrattenuta (1960) con l'attrice Sarah Miles, gli diedero una certa fama.\nTuttavia, al termine delle riprese del film \"Sadismo\", fu colpito da disturbi di origine nervosa e smise per lungo tempo di frequentare il set. Ai problemi di salute segu\u00ec anche una crisi mistica, che port\u00f2 Fox a convertirsi all'evangelismo protestante, divenendone ministro e lavorando con l'organizzazione evangelica \"I Navigatori\".\nDurante questo periodo il solo film in cui Fox comparve fu \"No Longer Alone\" (1978), la storia di una donna che viene salvata dal suicidio grazie al cristianesimo. Dopo circa un decennio di assenza dagli schermi, Fox torn\u00f2 gradualmente alla normale attivit\u00e0 di attore, sia sul grande schermo sia, successivamente, in serial radiofonici e televisivi.\nDopo aver avuto una relazione con l'attrice Sarah Miles negli anni sessanta, nel 1973 spos\u00f2 Mary Elizabeth Piper, dalla quale ha avuto cinque figli: Laurence, Lydia, Jack, Thomas, Robyn.\nDoppiatori italiani.\nNelle versioni in italiano dei suoi film, James Fox \u00e8 stato doppiato da:"}
{"id": "1761023", "revid": "1833487", "url": "https://it.wikipedia.org/wiki?curid=1761023", "title": "Nephrops norvegicus", "text": "Nephrops norvegicus (), conosciuto comunemente come scampo, \u00e8 un crostaceo decapode della famiglia Nephropidae; \u00e8 l'unica specie appartenente al genere Nephrops .\nDistribuzione e habitat.\nIl suo habitat di riferimento \u00e8 la parte nord-est dell'oceano Atlantico, nonch\u00e9 parte del mar Mediterraneo, risultando invece assente nel mar Baltico e nel mar Nero. Gli esemplari adulti emergono dalle loro tane durante la notte per alimentarsi di vermi e pesci. Vive soprattutto nelle zone con fondali fangosi.\nBiologia.\nAlimentazione.\nSi nutre di altri piccoli invertebrati.\nRiproduzione.\nSi riproduce tra estate e autunno, le larve sono planctoniche.\nTassonomia.\n\u00c8 attualmente l'unica specie esistente del genere \"Nephrops\" dopo che numerose altre specie sono state spostate verso il pi\u00f9 vicino genere dei \"Metanephrops\".\nPesca.\nMolto pescato ed apprezzato in cucina, \u00e8 il pi\u00f9 importante crostaceo europeo a livello commerciale, per via dell'abbondante richiesta nel ambito della ristorazione. ."}
{"id": "1761026", "revid": "44654", "url": "https://it.wikipedia.org/wiki?curid=1761026", "title": "Scampi", "text": ""}
{"id": "1761027", "revid": "1652635", "url": "https://it.wikipedia.org/wiki?curid=1761027", "title": "Deserto del Sahara", "text": "Il Sahara (: ; dall'arabo \u0627\u0644\u0635\u062d\u0631\u0627\u0621, \"sahr\u0101\u02be\", \"deserto\") \u00e8 il pi\u00f9 vasto deserto caldo della Terra, con una superficie di , posto nell'Africa settentrionale, tra 16\u00b0 di longitudine ovest e 35\u00b0 longitudine est, e attraversato dal Tropico del Cancro .\nDescrizione.\nSi estende dall'oceano Atlantico al Mar Rosso per una lunghezza di circa , con l'unica interruzione della Valle del Nilo, e per una larghezza dal Mediterraneo fino alle regioni centrali dell'Africa, dove il passaggio da deserto a savana \u00e8 a volte assai incerto e stabilito da fattori di ordine climatico.\nIl Sahara non ha un aspetto uniforme, si identificano infatti diversi tipi di paesaggio:\nNel Sahara mancano totalmente corsi d'acqua e quindi l'idrografia \u00e8 rappresentata da una rete di valli disseccate e di fiumi fossili (arabo \"widy\u0101n\", pl. di \"w\u0101d\u012b\", \"fiume\" o \"letto del fiume\") orientati verso il Niger, il Ciad, e il Nilo, nei quali scorre l'acqua solo in caso di piogge eccezionalmente abbondanti. Ricchissima \u00e8 invece la circolazione sotterranea alimentata da numerose falde poste a diverse profondit\u00e0 che danno origine alla grande maggioranza delle oasi.\nEcoregioni.\nIl Sahara comprende differenti ecoregioni, ciascuna caratterizzata da differenti condizioni climatiche, con differenti comunit\u00e0 vegetali e animali.\nClima.\nLa caratteristica fondamentale del Sahara \u00e8 la forte siccit\u00e0: le precipitazioni sono ben al di sotto dei annui. Rapidissima \u00e8 l'evaporazione, fortissimo il riscaldamento diurno e intensa l'irradiazione notturna che provocano ampie escursioni termiche fino a .\nLe temperature diurne raggiungono punte molto alte, nella stagione estiva comprese tra i di media (nelle zone pi\u00f9 interne si stima che questi valori possano essere superati, sebbene non ci siano stazioni meteorologiche che possano confermarlo con certezza), mentre le piogge, soprattutto in alcune regioni, mancano del tutto.\nUna particolarit\u00e0 del clima del Sahara sono i venti desertici, che prendono vari nomi: ad esempio \"sim\u00f9n\", \"harmattan\", \"khamsin\", \"ghibli\".\nNeve e gelo.\nIl 18 febbraio del 1979 per mezz'ora il Sahara vide la neve. Il 17 e il 18 gennaio 2012 il Sahara vide di nuovo la neve, in Algeria (zona di Mecheria), seppur con accumuli scarsi (6\u00a0mm a quote superiori a 1000 m). \nLa nevicata pi\u00f9 recente si \u00e8 avuta nel pomeriggio del 19 dicembre 2016, sulle alture della citt\u00e0 algerina di Ain Sefra. \nLe gelate sono possibili d'inverno, a causa delle fortissime escursioni termiche tra notte e giorno.\nLe polveri sahariane.\nIl trasferimento di materiale desertico verso l'Europa \u00e8 uno dei fenomeni pi\u00f9 caratteristici del Sahara, e produce effetti facilmente constatabili, come ad esempio la presenza di sabbia in un vento di scirocco oppure le piogge \"rosse\" o infine l'apporto di elementi come il ferro e il fosforo che inducono la crescita di alghe marine, e persino in grado di apportare alterazioni nell'ambiente.\nGi\u00e0 nell'antichit\u00e0 Aristotele osserv\u00f2 la presenza, nel vento del Sud, di grande quantit\u00e0 di terra (\"Meteorologia\", 358a, 28 ss.), mentre in epoca moderna il primo caso ben documentato fu la cosiddetta \"pioggia di sangue\", accaduta nel 1901 e che coinvolse anche il territorio della Germania settentrionale.\nL'intera Europa \u00e8 interessata dal fenomeno, che si spinge ben oltre i paesi mediterranei, per raggiungere anche quelli scandinavi.\nLe cause del trasporto di polvere verso l'Europa sono fondamentalmente due: una \u00e8 diretta e avviene a causa di una bassa pressione sulla Spagna e sulla Francia che spinge l'aria calda e secca dal Nordafrica verso il Mediterraneo; talvolta questa corrente di aria viene sollevata al di sopra di quella mediterranea, pi\u00f9 fredda, e riesce in questo modo a raggiungere distanze lontane, fino all'Europa del Nord; il trasferimento indiretto avviene quando in un primo tempo la sabbia viene deviata verso est a causa di una depressione o verso ovest a causa di un anticiclone, e in un secondo tempo ritorna verso il centro del Mediterraneo.\nIl fenomeno delle \"polveri sahariane\" \u00e8 un campanello di allarme sull'incidenza negativa, anche dell'uomo, sull'ambiente e sul clima, dato che si ipotizza che il 50% delle polveri provenga da territori \"alterati\" a causa dell'erosione, dello sfruttamento e della deforestazione.\nAmbiente.\nFlora.\nLa flora del Sahara non \u00e8 molto varia; in alcune zone la vita vegetale manca completamente, in altre la vegetazione ha subito alcune variazioni che la hanno resa adatta a sopportare il clima della regione. L'estremit\u00e0 meridionale \u00e8 ricoperta da savane, quella settentrionale da steppa mediterranea.\nNumerose, fra le piante, le artemisie, le chenopodiacee (salsolacee) e qualche graminacea (stipe) e soprattutto cespugli xerofili (\"Ziziphus\", \"Pistacia\", \"Tamarix\", \"Retama\", \"Calligonum\", \"Acacia\", \"Rhus\").\nUna voce a parte meritano le oasi in cui crescono palme da dattero, agrumi, miglio, ortaggi, orzo, frutta, erbe aromatiche.\nFauna.\nPer quanto riguarda in particolare la fauna, molte sono le specie di invertebrati, spesso endemiche, soprattutto tra gli aracnidi, come scorpioni e solifugi, tra i crostacei isopodi e tra gli insetti, in particolare coleotteri tenebrionidi.\nAnche tra i mammiferi vi sono numerose specie sahariane, tra cui la procavia (\"Procavia capensis\"), e soprattutto roditori molto specializzati, come il topo delle piramidi (\"Jaculus jaculus\"), o alcuni gundi (\"Ctenodactylus gundi\", \"Massoutiera mzabi\"), ma le pi\u00f9 vistose vanno cercate tra i carnivori e gli ungulati. Tra i primi vi sono ben tre specie di volpe, il fennec (\"Vulpes zerda\"), la volpe di R\u00fcppell (\"V. rueppellii\") e la volpe pallida (\"V. pallida\"), ma anche felidi come il caracal (\"Caracal caracal\") e ienidi come la iena striata (\"Hyaena hyaena\"). Tra i secondi alcune gazzelle sono tipicamente sahariane, come la gazzella dorcade (\"Gazella dorcas\"), la dama (\"Nanger dama\"), quella di Cuvier (\"G. cuvieri\") e quella bianca (\"G. leptoceros\"), ma anche altri bovidi come l'addax (\"Addax nasomaculatus\"), l'orice dalle corna a sciabola (\"Oryx dammah\") o l'ammotrago (\"Ammotragus lervia\"), tutti resistentissimi alla scarsezza d'acqua e alla poca vegetazione erbacea, cos\u00ec come il dromedario (\"Camelus dromedarius\"), specie ormai esistente solo allo stato domestico.\nAnche tra i vertebrati vi sono per\u00f2 molte specie adattate a questo ambiente cos\u00ec estremo. Poche specie di pesci, come il barbo del deserto (\"Enteromius deserti\"), vivono nelle oasi e rappresentano dei relitti biogeografici di un popolamento saheliano, ormai quasi scomparso. Lo stesso vale, tra i rettili, per il coccodrillo del Nilo (\"Crocodylus niloticus\"), ormai quasi estinto anche a causa dell'uomo, ma che sopravvive in poche oasi sahariane. Altri rettili sono tipici di queste aride regioni: il cobra egiziano (\"Naja haje\"), o il cobra a collo nero (\"Naja nigricollis\"), le temibili vipere del deserto (\"Cerastes cerastes\" e \"C. vipera\"), o tra i sauri l'uromastice africano (\"Uromastyx acanthinura\") e quello egiziano (\"U. aegyptia\"), o il varano del deserto (\"Varanus griseus\").\nTra gli uccelli alcune specie sono strettamente legate a questo ambiente. Il lanario (\"Falco biarmicus\") \u00e8 un falcone tipico delle formazioni aride dove si nutre dei molti piccoli passeriformi e sauri presenti ed \u00e8 utilizzato dai berberi per la falconeria. La pernice delle sabbie (\"Ammoperdix heyi\") \u00e8 diffusa in Egitto e Sinai, mentre pi\u00f9 ampia distribuzione hanno il corrione biondo (\"Cursorius cursor\") e la grande ubara (\"Chlamydotis undulata\"). Molte specie sahariane appartengono al genere \"Oenanthe\", che comprende monachelle e culbianchi, come l\"O. deserti\", e ben diffusi sono anche l'occhione (\"Burhinus oedicnemus\") e l'occhione assimile (\"B. senegalensis\"). Assai numerosi sono inoltre gli alaudidi, tra cui vale ricordare la grande allodola del Dupont (\"Chersophilus duponti\"), o le specie della famiglia Pteroclidae, tra cui il grandule comune (\"Pterocles alchata\"), quello del Senegal (\"P. senegallus\") e la ganga unibande (\"P. orientalis\"). Legato alle oasi e pi\u00f9 antropofilo come i passeri nostrani, \u00e8 invece il passero del Sahara (\"Passer simplex\").\nPopolazione.\nDa un punto di vista etnico, il Sahara rappresenta la zona di separazione tra l'etnia bianca dell'area mediterranea e quella nera dell'Africa subsahariana, che tuttavia, con continue correnti migratorie, si sono spesso fuse fra loro.\nPopoli caratteristici del Sahara sono i Tebu, assai ridotti numericamente e stanziati nel Sahara centrale, dall'oasi di Cufra fino al Tibesti, e i Tuareg, nomadi, dell'Algeria meridionale e del Fezzan libico. Nelle oasi settentrionali vivono Berberi e Arabo-Berberi sedentari e in quelle meridionali anche gruppi di Sudanesi.\nLa densit\u00e0 della popolazione del Sahara \u00e8 molto varia e mentre vastissime aree sono disabitate, nelle oasi si raggiungono i massimi valori. La religione prevalente \u00e8 quella islamica.\nEconomia.\nLa scoperta nel sottosuolo del Sahara di ingenti ricchezze minerarie ha cambiato radicalmente l'economia dei paesi sahariani.\nI principali prodotti sono: minerali di fosfati, ferro e rame nel Sahara occidentale, giacimenti petroliferi e metaniferi nel Sahara centrale, e infine, cromo, manganese, platino, diamanti e sodio.\nLa scoperta di idrocarburi ha portato alla costruzione di numerosi oleodotti per il loro trasporto fino ai centri di raffinazione e di imbarco, ponendo al fianco dei tradizionali prodotti dell'agricoltura (datteri) e della pastorizia (pelli) quelli del sottosuolo.\nI trasporti attraverso il deserto un tempo erano molto ardui e faticosi, affidati alle sole carovane che portavano, ai paesi mediterranei, prodotti ricercatissimi provenienti dall'Africa centrale (avorio, penne di struzzo, schiavi), sono ora risolti grazie alle linee aeree, mentre poco sviluppate sono le comunicazioni terrestri (ferroviarie e stradali) che seguono le antiche vie commerciali delle rotte carovaniere.\nPreistoria e arte rupestre.\nIl Sahara fu abitato fin dalla preistoria come dimostrano i resti di industria litica del Paleolitico, Neolitico, Pleistocene, Olocene e persino del periodo acheuleano, anche se il tipo di industria predominante appartiene al periodo ateriano.\nNumerose sono le pitture e le incisioni rupestri che danno un'interessante testimonianza sulla fauna e sulle genti che un tempo abitarono il deserto. Il nascere della pittura rupestre si pu\u00f2 collocare nel Neolitico e si pu\u00f2 distinguere in due fasi, l'una pre-camelica (anteriore all'introduzione del dromedario), naturalistica e assai raffinata, l'altra di epoca camelina schematica e scadente.\nAnticamente, il Sahara non era un deserto: circa fa, le sue montagne erano coperte di rigogliose foreste, la sua fauna era molto ricca, e i popoli che vi abitavano si dedicavano alla caccia e all'allevamento del bestiame.\nTra i soggetti rappresentati si notano spesso animali tipici della fauna tropicale (antilopi, bovini, dromedari, elefanti, ippopotamo e quindi corsi d'acqua) da cui si deduce che anticamente il Sahara ebbe un clima diverso. Le migliori iscrizioni si trovano a Zenaga (Grande Atlante) e presso l'uadi Ger\u00e0t (Tassili n'Ajjer), nel Tibesti, nel Tassili e nell'Ahaggar (Hoggar).\nGli uomini sono rappresentati con la testa rotonda, e vennero quindi chiamati \"marziani\"; esiste anche una figura umana alta pi\u00f9 di tre metri: un dio.\nFra le pitture rupestri del Sahara si sono scoperte le pi\u00f9 antiche rappresentazioni oggi note di funghi allucinogeni, allora molto probabilmente assunti dalle popolazioni locali in rituali sacri.\nStoria.\nDa carotaggi effettuati nell'Atlantico africano si \u00e8 constatato che le polveri sabbiose del deserto depositate dai venti costanti evidenziano che non esistono reperti sabbiosi prima di tre milioni di anni prima del presente, ci\u00f2 prova che la zona desertica sahariana non esiteva prima di tre milioni di anni fa e precedentemente era un'area forestale tropicale. Gli stessi carotaggi marini dimostrano che circa 11700 anni prima del presente la zona desertica ha trascorso un periodo di fertilit\u00e0.\nIl clima del Sahara ha subito enormi variazioni tra umido e secco negli ultimi 100.000 anni. Ci\u00f2 \u00e8 dovuto a un ciclo di 41.000 anni in cui l'inclinazione della terra cambia tra 22\u00b0 e 24,5\u00b0. Allo stato attuale (XXI secolo), siamo in un periodo secco, ma si prevede che il Sahara diventer\u00e0 di nuovo verde tra 15.000 anni (17000 d.C.).\nDurante l'ultimo periodo glaciale, il Sahara era ancora pi\u00f9 grande di quello che \u00e8 oggi, estendendosi a sud oltre i suoi confini attuali. La fine del periodo glaciale ha portato pi\u00f9 pioggia nel Sahara, dal \"younger dryas event\" risalente circa a 12800 anni prima del presente fino al 6000 a.C., probabilmente a causa delle aree di bassa pressione sopra le lastre di ghiaccio in rottura a nord. Si instaur\u00f2 cos\u00ec l'ultimo periodo umido africano.\nScomparse le ultime lastre di ghiaccio il Sahara ha iniziato ad asciugarsi al nord, mentre nel sud il fenomeno \u00e8 stato contrastato dai monsoni, che spingevano le piogge pi\u00f9 a nord di quanto non avvenga oggi. Solo verso il 4200 a.C., con il ritiro a sud del monsone, la situazione \u00e8 diventata progressivamente quella attuale.\nSegnali recenti indicano che il Sahara e le regioni circostanti si stanno \"rinverdendo\" a causa di un aumento delle precipitazioni. Immagini satellitari mostrano un vasto \"rinverdimento\" del Sahel tra il 1982 e il 2002 e l'aumento delle aree di pascolo \u00e8 stato osservato dallo scienziato del clima Stefan Kr\u00f6pelin."}
{"id": "1761035", "revid": "376555", "url": "https://it.wikipedia.org/wiki?curid=1761035", "title": "Canale di Sicilia", "text": "Il canale di Sicilia (\"Canali ri Sicilia\" in , \u0645\u0636\u064a\u0642 \u0635\u0642\u0644\u064a\u0629 in , \"Canal de Sicile\" in ), la cui denominazione corretta \u00e8 stretto di Sicilia, \u00e8 il tratto di mare del Mediterraneo compreso tra la Sicilia (Trapani) e la Tunisia: nel suo punto pi\u00f9 stretto, tra Capo Feto, nei pressi di Mazara del Vallo, e Capo Bon, nei pressi di El Haouaria, \u00e8 largo circa 145 chilometri con la massima profondit\u00e0 di 316. Al centro del canale si trova l'isola di Pantelleria.\nIl nome.\nIn inglese \u00e8 chiamato \"Stretto di Sicilia\", in francese \u00e8 conosciuto anche come \"Canale di Capo Bon\" o \"Canale di K\u00e9libia\", con riferimento rispettivamente alla penisola e alla citt\u00e0 tunisina che chiudono la sponda meridionale del canale. \nLa differenza tra le nomenclature \"stretto\" e \"canale\" dipende dal tipo di masse d'acqua coinvolte. Se queste presentano caratteristiche chimico-fisiche (densit\u00e0, salinit\u00e0, temperatura) comparabili tra loro allora si parler\u00e0 di \"canale\"; se invece le caratteristiche sono dissimili si parla di \"stretto\".\nQueste differenze sono notevoli tra il bacino mediterraneo occidentale e quello levantino: per tale ragione \u00e8 corretta anche la denominazione di \"Stretto di Sicilia\", contrariamente all'uso comune."}
{"id": "1761037", "revid": "27765", "url": "https://it.wikipedia.org/wiki?curid=1761037", "title": "Proposte per la sicurezza a pi\u00f9 livelli nei dbms", "text": ""}
{"id": "1761044", "revid": "1509385", "url": "https://it.wikipedia.org/wiki?curid=1761044", "title": "Libia", "text": "La Libia (: ; ), ufficialmente Stato della Libia, \u00e8 uno Stato del Nordafrica.\nOccupa la parte centrale del Nordafrica, affacciandosi sul Mar Mediterraneo intorno al Golfo della Sirte, tra il 10\u00ba e il 25\u00ba meridiano est; la Libia \u00e8 il quarto paese dell'Africa per superficie, il diciassettesimo del mondo. Confina a nord-ovest con la Tunisia, a ovest con l'Algeria, a sud con il Niger e il Ciad, a sud-est con il Sudan, a est con l'Egitto.\nStoria.\nL'odierna Libia era abitata sin dal periodo neolitico da popolazioni indigene, antenate dei berberi odierni, dedite all'allevamento dei bovini e alla coltivazione dei cereali.\nDominio egizio.\nAlcune di queste popolazioni (in particolare i Libu) entrarono nell'orbita egiziana nel corso dell'Antico e del Medio Regno, divenendo tributarie dei Faraoni. I popoli libici, alleatisi con i popoli del Mare, vennero sconfitti dagli egizi e sottomessi, integrandosi nel regno fino a giungere al potere con Herihor, governatore di un regno autonomo dell'Alto Egitto durante il terzo periodo intermedio, e con Hedjekheperra-setepenra fondatore delle dinastie libiche (XXI, XXII e la XXIII dinastia). Di nuovo, la Dinastia Nubiana che li sostitu\u00ec era formata da discendenti libici di Herihor.\nDominio greco-fenicio.\nI Fenici di Tiro fondarono in seguito i porti di Leptis, Oea (Tripoli) e Sabratha, che in seguito caddero nell'orbita di Cartagine, mentre i Greci si insediarono a Cirene, Arsinoe, Berenice, Apollonia e Barce, costituendo cos\u00ec la cosiddetta Pentapoli Cirenaica. Nell'interno della Libia si svilupp\u00f2 il regno dei Garamanti. Nel 332-331 a.C., infatti, Alessandro Magno conquistava l'Egitto, sottomettendo anche la confederazione di citt\u00e0 greche sorte a occidente dei suoi confini. La Cirenaica entr\u00f2 quindi nell'orbita dei Tolomei d'Egitto, che vi fondarono anche la nuova citt\u00e0 di Tolemaide.\nDominio romano, vandalo e bizantino.\nL'Impero romano acquisisce la Tripolitania nel 146 a.C. dopo la definitiva distruzione di Cartagine, e la Cirenaica nel 96 a.C., scontrandosi con i Garamanti dell'interno. \nI territori saranno organizzati nelle province di Africa Proconsularis e di Creta e Cirene. Leptis Magna, divenuta una delle tre maggiori citt\u00e0 di tutto il Nordafrica, diede i natali alla dinastia dei Severi. \u00c8 giunto a noi in perfetto stato di conservazione l'arco dedicato all'imperatore Settimio Severo, originario di Leptis Magna (arco di trionfo in genere riservato ai conquistatori).\nDiocleziano, nella spartizione dell'Impero, divise la Libia tra Tripolitania, nell'occidentale Diocesi d'Africa, e Libya superior e Libya inferior nell'orientale Diocesi d'Egitto. Terremoti, invasioni delle popolazioni sirtiche e declino delle citt\u00e0 (Leptis e Cirene) causarono il declino della regione.\nNel 430 i Vandali di Genserico, di religione ariana, gi\u00e0 conquistata Cartagine, occuparono i territori libici, arrivando a distruggere Tolemaide. Verso la fine del V secolo lo Stato vandalo cadde in declino, abbandonando la maggior parte dell'interno ai Mauri e ad altre trib\u00f9 del deserto.\nNel 533, l'imperatore bizantino Giustiniano, deciso ad attuare la sua vasta politica di riconquista dell'Occidente, mosse guerra in Africa, sino a che, dopo un anno di lotte, l'ultimo re vandalo, Gelimero, si arrese nel 534 al generale bizantino Belisario. Giustiniano istitu\u00ec la Prefettura del Pretorio d'Africa, formata da sette province, tra cui Tripoli, difendendo i territori dalle incursioni dei berberi. Le province nordafricane, insieme alla Sardegna e ai possedimenti romani in Spagna, vennero riunite nell'Esarcato d'Africa dall'imperatore Maurizio. L'esarcato conobbe una certa prosperit\u00e0 e trovatosi, dopo il 640, a dover fronteggiare l'urto della conquista islamica, riusc\u00ec, pur con qualche battuta d'arresto, a tenere testa alla minaccia per qualche tempo. Gi\u00e0 nel 643 gli arabi giunsero in Cirenaica, stabilendo nel 644 il governatorato della regione nella citt\u00e0 di Barqa, gi\u00e0 Barca. Ma nel 698 un esercito arabo proveniente dall'Egitto saccheggi\u00f2 Cartagine e conquist\u00f2 l'esarcato, mettendo fine al dominio cristiano e romano sul Nordafrica.\nDominio arabo e ottomano.\nNel IX secolo l'Ifriqiya abbaside (che abbracciava una buona parte dell'attuale Libia, ma non la Tripolitania) fu assegnata in gestione autonoma all'Emiro Ibrahim ibn al-Aghlab, eponimo della dinastia Aghlabide, allo scopo di meglio combattere l'endemico insurrezionalismo religioso, economico e sociale dei locali kharigiti. I Fatimidi ismailiti sconfissero gli Aghlabidi nel 990, fondando un nuovo califfato (ufficialmente \"Imamato\") in Egitto, di cui le regioni che formeranno l'attuale Libia divennero tributarie.\nLa Seconda Crociata permise infine ai Normanni di Ruggero II di Sicilia di impadronirsi dell'intera costa libica, compresa tra Tripoli e Capo Bon (1135), pur venendo in breve tempo cacciati (1163) dagli Almohadi di al-Andalus. Dal 1350 sino alla met\u00e0 del XV secolo furono i governatori Hafsidi di Tunisi a governare in autonomia la Libia finch\u00e9 le principali citt\u00e0 si proclamarono autonome, arricchendosi con la \"guerra di corsa\" foraggiata anche dalle autorit\u00e0 hafsidi e che vide impiegato un buon numero di corsari che, nel mondo latino coevo, furono definiti \"barbareschi\".\nLa minaccia dei corsari barbareschi spinse nel 1510 gli spagnoli, padroni del Regno di Sicilia, a intervenire, affidando Tripoli e Malta ai Cavalieri di San Giovanni. Infine, furono gli Ottomani a occupare Cirenaica (1517) e Tripolitania (1521-1551) in maniera stabile.\nCon l'indebolimento dell'Impero ottomano, un nuovo regno autonomo si stabil\u00ec in Libia tra il 1711 e il 1835, sotto la dinastia Karamanli, ufficialmente tributaria del Sultano, e prosper\u00f2 per il commercio degli schiavi e la guerra di corsa. L'attivit\u00e0 corsara libica spinse gli Stati Uniti d'America a intervenire, per la prima volta fuori dal continente, nella Prima guerra barbaresca (1801-1805), occupando la citt\u00e0 di Derna. Maggiori pressioni degli europei spinsero il Sultano a sollevare i Karamanli dall'incarico e ristabilire il dominio ottomano (1835), mentre nel 1843 Mu\u1e25ammad b. \u02bfAl\u012b al-San\u016bs\u012b, capo di un'importante confraternita mistica, si stabil\u00ec in Cirenaica, facendo proseliti in tutta la Cirenaica e nella Tripolitania.\nLa colonizzazione italiana e la seconda guerra mondiale (1911-1951).\nNel 1911 l'Italia di Giolitti dichiar\u00f2 guerra all'Impero ottomano per ottenere il controllo della Tripolitania e della Cirenaica, parzialmente sancito dalla pace di Losanna (1912). Fino ai primi anni 1930, gli italiani combatterono la resistenza organizzata dai Senussi, fino all'impiccagione di Omar al-Mukhtar nel 1931, mentre coloni italiani si stabilivano in Libia, fino a costituire, nel 1939 in occasione del primo censimento, il 13% della popolazione.\nNel 1934, con l'unione della Tripolitania e della Cirenaica, venne proclamato il \"Governatorato Generale della Libia\", di cui il primo governatore fu Italo Balbo. Successivamente gli abitanti autoctoni poterono godere dello status di \"\"cittadini italiani libici\" con tutti i diritti che ne conseguivano. \nNel 1937 Italo Balbo divise la Libia italiana in quattro province e un territorio sahariano: la provincia di Tripoli, la provincia di Bengasi, la provincia di Derna, la provincia di Misurata e il Territorio Militare del Sud con capoluogo Hun. Nel gennaio 1943 la Libia fu occupata dalle truppe Alleate, nonostante ci\u00f2 gran parte degli italiani rimase nel paese.\nCon il Trattato di Pace del 1947, la Gran Bretagna amministrava la Tripolitania e la Cirenaica, la Francia il Fezzan, in gestione fiduciaria delle Nazioni Unite, mentre la Striscia di Aozou (ottenuta da Mussolini nel 1935) fu riconsegnata alla colonia francese del Ciad.\nIndipendenza e Regno di Libia (1951-1969).\nIl 24 dicembre 1951, la Libia dichiara l'indipendenza come \"Regno Unito di Libia\"\", monarchia ereditaria e costituzionale sotto re Idris al-Sanusi. Stati Uniti e Gran Bretagna vi mantennero due basi militari, data l'importanza strategica del paese nel controllo del Mediterraneo.\nTra il 1947 ed il 1951 vennero fondate le prime organizzazioni, sindacali e politiche, tra cui il \"Movimento Operaio Libico\" e \"l'Unione Sindacale dei Lavoratori Libici,\" che, radicati tra i lavoratori portuali, condussero, nel luglio 1950, a diversi scioperi per i diritti immediati, normativi e salariali dei lavoratori. Il Partito Comunista Libico, clandestino, fondato nello stesso periodo, operava sia nel sindacato che nell'Associazione Politica per il Progresso della Libia, un'organizzazione importante che si batteva per l'indipendenza del paese africano. Le organizzazioni, politiche e sindacali, del movimento operaio in Libia vennero chiuse nel dicembre 1951 dai britannici con la collaborazione della monarchia di re Idris I.\nIl 28 marzo 1953 la Libia entra nella Lega Araba, il 14 dicembre 1955 nell'ONU. Negli anni cinquanta vennero scoperti i primi giacimenti di petrolio. Tuttavia la limitata sovranit\u00e0 politica ebbe l'effetto di far approvare nel 1955 una legge che concedeva l'uso dei giacimenti alle principali compagnie petrolifere mondiali, riservando al governo soltanto il 50 % degli introiti. Negli anni sessanta la quantit\u00e0 di petrolio estratta aument\u00f2, ma l'indigenza a cui era relegato il popolo non sub\u00ec variazioni. Il 25 aprile 1963 un'importante riforma abol\u00ec il sistema di governo federale e il nome del paese fu modificato in \"Regno di Libia\".\nIl regime di Gheddafi (1969-2011).\nIl 1\u00ba settembre 1969 re Idris viene deposto da un gruppo di ufficiali nasseriani. Il paese fu ribattezzato \"Repubblica araba di Libia\" e Mu\u02bfammar Gheddafi resse il governo provvisorio, che avvi\u00f2 un programma di nazionalizzazioni delle grandi imprese e dei possedimenti italiani, chiudendo inoltre le basi militari statunitensi e britanniche.\nLa piena sovranit\u00e0 politica permise al governo di impiegare le entrate delle grandi imprese petrolifere nello sviluppo di infrastrutture nel paese. Nel 1970 i beni degli italo-libici furono confiscati, e gli stessi cittadini furono costretti a lasciare il paese entro il 15 ottobre del 1970.\nIl regime ha intrapreso la riforma agraria, promosso un sistema di sicurezza sociale, assistenza medica gratuita e la partecipazione dei lavoratori ai profitti delle aziende pubbliche. L'elettricit\u00e0 ha iniziato a raggiungere gratuitamente la popolazione; il tasso di alfabetizzazione \u00e8 salito dal 5 all'83%.\nLa politica di sviluppo del territorio perseguita da Gheddafi permise di realizzare, oltre ai miglioramenti, in ogni campo, delle infrastrutture, tra cui il \"Grande fiume artificiale\", un'imponente opera idraulica che attraverso lo sfruttamento dell'acqua fossile, contenuta in laghi sotterranei, forniva acqua potabile a una popolazione in continua crescita. La prima fase di tale opera si concluse nel 1991 con il tratto che giunge fino a Bengasi, la seconda nel 1996 con il tratto che raggiunse Tripoli, la terza nel 2000, permettendo di raggiungere l'entroterra.\nIn politica estera, la Libia rivoluzionaria appoggia i movimenti di liberazione nazionale, primo fra tutti l'OLP di Yasser Arafat nella sua lotta contro Israele. Volendosi erede di Nasser, tra il 1971 e il 1977 Gheddafi partecipa al tentativo di fondare una Federazione delle Repubbliche Arabe con Egitto e Siria. In seguito tenter\u00e0 senza successo di creare federazioni con Tunisia (1974), Ciad (1981) e Marocco (1984). Gheddafi espliciter\u00e0 la sua filosofia politica nel Libro verde (1976).\nLa \"Giamahiria\".\nIl 2 marzo 1977 venne proclamata la \"Giamahiria\" (letteralmente \"repubblica delle masse\"). Nello stesso anno, grazie ai maggiori introiti derivanti dal petrolio, Gheddafi pot\u00e9 dotare il suo Stato di nuove strade, ospedali, acquedotti e industrie. Sull'onda della popolarit\u00e0, nel 1979 rinunci\u00f2 a ogni carica politica ufficiale, pur rimanendo l'unico leader del paese con l'appellativo di \"guida della rivoluzione\". Le deboli organizzazioni libiche del movimento operaio, sindacali e politiche, dopo aver subito la repressione da parte della monarchia di re Idris I al-Sanusi, vennero definitivamente eliminate attraverso gli assassini e incarcerazioni ordinate dalla dittatura nazionalista. Gli intellettuali di orientamento marxista subirono nell'aprile 1973 e nel dicembre 1978 la feroce repressione del regime di Gheddafi.\nNello stesso periodo la Libia viene coinvolta in un conflitto di frontiera contro il Ciad per il possesso della striscia di Aozou, un territorio ricco di risorse minerarie, contesa che viene risolta pacificamente solo nel 1994. Sempre durante questo periodo, e per molti anni, Gheddafi fu uno dei pochi leader internazionali che continuarono a sostenere i dittatori Idi Amin Dada e Bokassa.\nNegli anni 1980, la Libia di Gheddafi . Gheddafi fu progressivamente , e, in reazione all'attentato alla discoteca di Berlino del 1986, il 15 aprile dello stesso anno, Tripoli venne bombardata dai caccia americani, attraverso l'Operazione El Dorado Canyon. Per reazione la Libia rispose con uno sterile attacco missilistico contro Lampedusa.\nNel 1988, la Nazione venne accusata di aver organizzato l'attentato di Lockerbie sul volo Volo Pan Am 103, che caus\u00f2 la morte di 270 persone. Con la risoluzione 748/92, l'ONU impose un embargo alla Libia, durato fino alla consegna degli imputati, avvenuta il 5 aprile 1999, e nel 2003 all'accettazione della responsabilit\u00e0 civile verso le vittime.\nLa Giamahiria si riavvicina alla comunit\u00e0 internazionale a partire dagli anni 1990: nel 1990 con la condanna dell'Iraq nella Guerra del Golfo, attraverso la mediazione tra Etiopia ed Eritrea, e nel 1999 con l'opposizione ad al-Qa'ida. \nIl 15 maggio 2006 gli Stati Uniti riallacciano le relazioni diplomatiche interrotte 25 anni prima, togliendo la Libia dalla lista degli \"stati canaglia\". Nuove tensioni sono sorte dal 2008 tra la Libia e la Svizzera in seguito all'arresto a Ginevra del figlio di Gheddafi, Hannibal, mentre nel 2008 le relazioni diplomatiche con l'Italia si sono stabilizzate, grazie al Trattato di Bengasi. Dal febbraio 2009 al gennaio 2010, Gheddafi \u00e8 stato Presidente di turno dell'Unione Africana.\nGuerra civile (2011).\nNel febbraio del 2011 scoppiano delle sommosse popolari a cui segue un conflitto armato che vede opposte le forze fedeli a Gheddafi agli insorti del Consiglio Nazionale Libico. Il 19 marzo 2011, dopo la risoluzione 1973 del Consiglio di sicurezza delle Nazioni Unite, viene attivato un intervento militare internazionale, con lo scopo di tutelare la popolazione civile libica tramite l'applicazione di una Zona d'interdizione al volo.\nIn realt\u00e0 l'intervento si concretizza nel bombardamento delle truppe governative, di infrastrutture civili e militari e nell'appoggio alle truppe antigovernative. All'intervento hanno preso parte gli Stati appartenenti alla NATO tra cui Stati Uniti, Francia, Regno Unito, Italia e Canada, e alcuni paesi arabi: Qatar e Emirati Arabi Uniti.\nDal marzo 2011 molti Stati, a partire dalla Francia, hanno riconosciuto il Consiglio nazionale di transizione come unico rappresentante del popolo libico. Altri Stati hanno stabilito legami diplomatici con il Consiglio, mantenendo un rapporto con il governo di Gheddafi.\nIl 17 ottobre 2011 cade l'ultima citt\u00e0 lealista a favore di Gheddafi: Bani Walid. Le forze del regime sono ormai bloccate in poche zone nei dintorni di Bani Walid e di Sirte. La Libia si poteva pertanto considerare quasi interamente libera dal regime di Gheddafi.\nIl 20 ottobre 2011 Mu'ammar Gheddafi viene catturato e ucciso nella sua citt\u00e0 natale di Sirte, uccisione che di fatto porta alla caduta del suo regime e alla fine della guerra.\nDopo la caduta di Gheddafi la Libia \u00e8 divenuta ostaggio degli scontri fra le numerose milizie tribali che formavano la coalizione dei ribelli. I diversi governi che si sono succeduti hanno tentato di imporre l'autorit\u00e0 del potere centrale su questi gruppi, cercando di disarmarli o di integrarli nell'esercito nazionale, ma hanno sostanzialmente fallito, in quanto le amministrazioni centrali si sono sempre dimostrate troppo deboli e il parlamento troppo diviso.\nIl Paese diviso.\nDopo il 18 maggio 2014 la situazione \u00e8 precipitata in seguito al colpo di Stato del generale Khalifa Belqasim Haftar e con l'occupazione del palazzo del Parlamento a Tripoli da parte di soldati a lui fedeli. Il generale aveva lanciato due giorni prima un attacco contro alcune milizie islamiche nella Cirenaica, non autorizzato dal governo centrale. Tuttavia, il 30 luglio 2014, una di queste milizie, \"An\u1e63\u0101r al-Shar\u012b\u02bfa\" ha occupato Bengasi proclamando l'emirato islamico. Nella stessa Tripoli si sono verificati violenti scontri, in particolare nella zona dell'aeroporto fra una milizia islamica chiamata \"Fajr L\u012bbiy\u0101\" (Alba della Libia) e altre milizie laiche; entrambe sono favorevoli al governo, ma non si conosce la loro posizione nei riguardi del generale Haftar.\nIl 17 dicembre 2015, a Skhirat, in Marocco, i rappresentanti del Congresso di Tripoli e della Camera di Tobruch hanno firmato un accordo per la formazione di un \"governo di accordo nazionale\", sotto l'egida delle Nazioni Unite.\nIn vigore da marzo 2016, l'accordo di pace non ha ancora ottenuto l'appoggio della Camera dei rappresentanti di Tobruk e del generale Haftar.\nIl 28 febbraio 2019 i due governi rivali sancivano un accordo in vista delle rinviate elezioni generali. Il 27 novembre per\u00f2 il governo di Tripoli firma con la Turchia un accordo militare. A seguito di ci\u00f2, il parlamento di Bengasi rompe le relazioni con la Turchia, e il generale Haftar proclama il Jih\u0101d contro la Turchia. Inoltre, Haftar ha ottenuto un crescente sostegno da parte della Russia, sia in termini di soldati sul terreno che di appoggio diplomatico e di armamenti. Nel 2020 proseguono i combattimenti tra le due fazioni, e il presidente egiziano al-Sisi ha dichiarato che l'assedio di Sirte rappresenterebbe una linea rossa per un intervento militare dell'Egitto a sostegno del governo di Tobruch.\nIl 21 agosto 2020 il presidente del governo di Tripoli, Fayez al-Sarraj, e il presidente del parlamento di Tobruch, Aguila Saleh, hanno dichiarato di comune accordo un immediato cessate il fuoco, e previsto elezioni generali per il marzo 2021, chiedendo il ritiro dei mercenari stranieri dal territorio libico..\nLa riunificazione.\nDopo la sua scelta nei colloqui di Ginevra guidati dall'ONU, il nuovo governo di unit\u00e0 nazionale - ad interim - guidato da Abdul Hamid Mohammed Dbeibeh, e dopo aver ricevuto con una maggioranza di 132 voti su 178 la fiducia dal Parlamento libico il 10 marzo 2021, 5 giorni dopo presta giuramento e si insedia a Tripoli, sostituendo entrambi i governi rivali precedenti: quello di Fayez Al Serraj e quello fedele al maresciallo Khalifa Haftar, con sede a Tobruk. Il 23 marzo avviene ufficialmente a Sirte il passaggio di consegne con quest'ultimo, guidato da Abdullah al-Thani. \nGeografia.\nI confini della Libia sono frutto di trattati e convenzioni stipulati nel tempo da vari Stati fra cui l'Italia, la Francia, il Regno Unito e l'Egitto e seguono principalmente riferimenti artificiali quali paralleli e meridiani e quasi mai riferimenti naturali quali fiumi o montagne.\nConfina a est con l'Egitto, a sud-est con il Sudan, a sud con Ciad e Niger, a ovest con Algeria e a nord-ovest con la Tunisia. \u00c8 bagnata a nord dal Mar Mediterraneo. \nLa Libia \u00e8 stata uno Stato pioniere in Nord Africa nella protezione delle specie, con la creazione dell'area protetta di El Kouf nel 1975. La caduta del regime di Muammar Gheddafi ha incoraggiato un intenso bracconaggio: \"Prima della caduta di Gheddafi, anche i fucili da caccia erano stati banditi. Ma dal 2011 il bracconaggio viene effettuato con armi da guerra e veicoli sofisticati in cui si trovano fino a 200 teste di gazzelle uccise da miliziani che cacciano per passare il tempo. Stiamo anche assistendo alla nascita di cacciatori che non hanno alcun legame con le trib\u00f9 che tradizionalmente praticano la caccia. Sparano tutto quello che trovano, anche durante la stagione riproduttiva. Pi\u00f9 di 500.000 uccelli vengono uccisi in questo modo ogni anno, quando le aree protette sono state sequestrate dai capi trib\u00f9 che se ne sono appropriati. Gli animali che un tempo vivevano l\u00ec sono tutti scomparsi, cacciati quando sono commestibili o liberati quando non lo sono\", spiega lo zoologo Khaled Ettaieb.\nMorfologia.\nLa Libia \u00e8 dotata di una lunga costa mediterranea ed il suo territorio \u00e8 prevalentemente piatto. A ovest, l'altopiano raggiunge il mare, creando scogliere e insenature profonde. Ad est, la costa \u00e8 bassa, ornata da dune, fino al golfo di un'insenatura ampia e profonda, oltre la quale ricominciano le scogliere a picco. \u00c8 dotata di una pianura costiera abbastanza estesa, che si rialza man mano che ci si inoltra verso Fezzan. Questa pianura corrisponde al golfo della Sirte, un bacino sedimentario caratterizzato, in alcuni punti, da altitudini anche inferiori al livello del mare e dall'abbondanza di giacimenti di idrocarburi sfruttati industrialmente. Al contrario, in Cirenaica \u00e8 presente un altopiano gi\u00e0 in vicinanza del mare. L'interno \u00e8 basso, fino ai 250 metri, con l'eccezione del massiccio del Tibesti, caratterizzato da deserto roccioso e sabbioso, punteggiato di oasi. Il rilievo maggiore \u00e8 il Bikku Bitti che raggiunge i s.l.m., ma sono inoltre noti anche altri rilievi quali ad esempio il Gebel Auenat.\nIdrografia.\nIl territorio libico ospita principalmente uadi sahariani che canalizzano l'acqua della stagione delle piogge. Gli unici fiumi perenni sono il Ki'am, il Ramla, in Tripolitania, e il Derna, in Cirenaica.\nLa falda acquifera, poco profonda in vicinanza del mare, diventa pi\u00f9 profonda inoltrandosi nel Fezzan. L'altopiano della Cirenaica \u00e8 dotato di una rete di acque sotterranee che riaffiorano in sorgenti carsiche. Le depressioni del deserto, danno luogo a piccoli laghi, spesso salati.\nPer supplire al grande bisogno di acqua potabile, \u00e8 stato costruito il \"grande fiume\", un acquedotto che conduce sulla costa le acque delle falde preistoriche situate all'interno del paese.\nClima.\nIl clima libico \u00e8 fortemente influenzato dal deserto a sud e dal Mediterraneo a nord. Sulla regione costiera, la temperatura \u00e8 piuttosto temperata: a Tripoli la media \u00e8 di circa 26\u00a0\u00b0C d'estate e 14\u00a0\u00b0C d'inverno, mentre le precipitazioni annue raggiungono i 380\u00a0mm, concentrate soprattutto nei mesi invernali. In estate, occasionalmente, in presenza di venti provenienti dal deserto, la temperatura nella capitale pu\u00f2 raggiungere o superare i 45\u00a0\u00b0C. Nelle pianure centrali domina un clima semiarido, mentre il deserto a sud \u00e8 soggetto a lunghi periodi di siccit\u00e0. Sulla fascia costiera, generalmente pi\u00f9 umida, soffia a volte in primavera e in autunno il ghibli, un vento secco, caldo e carico di sabbia.\nPopolazione.\nDemografia.\nNel 2010, prima dei conflitti, la Libia si collocava tra i paesi ad Indice di Sviluppo Umano medio - alto; all'epoca la speranza di vita media della popolazione era di 73 anni e la mortalit\u00e0 infantile era del 17%. La densit\u00e0 di popolamento rimane ancor oggi molto bassa, con una media di tre abitanti per km2, con una popolazione che si addensa soprattutto lungo la costa, dove si contano oltre 200 abitanti per km\u00b2, nella piana di Gefara e in alcune oasi.\nIl 20% della popolazione risiede nella capitale, Tripoli, con abitanti. Altri centri importanti sono: Bengasi, capoluogo della Cirenaica e seconda citt\u00e0 del paese, Al Bayda, terza citt\u00e0 pi\u00f9 grande della Libia, tutte sulla fascia costiera. Al 2014, l'86% della popolazione abita in citt\u00e0. La popolazione libica parla l'arabo e il berbero e usa come moneta il dinaro libico.\nEtnie.\nI libici sono principalmente arabi, berberi e tuareg. I limitati gruppi tribali Hausa e Tebu di stanza nel sud della Libia conducono vita nomade o seminomade. La maggioranza degli stranieri presenti nel paese proviene da altri paesi africani, specialmente dall'Egitto. Pi\u00f9 di un milione di immigrati irregolari risiede in Libia. Permane una piccola minoranza di Italiani (Italo-libici), nonostante la maggioranza sia emigrata negli anni cinquanta o sia stata espulsa nel 1970.\nDei ebrei presenti nel paese nel 1948, emigrarono in Israele, a seguito di vari pogrom, entro l'indipendenza libica nel 1951. A seguito della guerra dei sei giorni, i ebrei rimasti in Libia subirono un nuovo pogrom. Il governo senussita ingiunse loro di lasciare \"temporaneamente\" il paese. Dei sbarcati in Italia, vi rimasero, optarono per Israele e la maggior parte degli altri per gli Stati Uniti. Solo poche famiglie restarono in Libia. Nel 1970 i beni degli ebrei libici furono confiscati, e successive compensazioni furono negate dal governo di Gheddafi. La sinagoga di Tripoli, restaurata nel 1999, \u00e8 stata rasa al suolo da estremisti islamici.\nCulture e rapporti tra i popoli libici.\nLa Libia, durante la sua storia, venne sempre considerata un'unica regione, ma ha sempre visto l'esistenza di due territori importanti come la Tripolitania, e la Cirenaica con culture ed ideologie completamente diverse. Nella storia ufficiale invece, la Libia \u00e8 sempre stata considerata come una nazione unita a causa di invasioni, sottomissioni e dittature che hanno trovato comodo considerarla come un'unica entit\u00e0.\nIl conflitto tra la popolazione della regione di Tripoli nei confronti di quella di Bengasi e delle regioni limitrofe, e viceversa, \u00e8 sempre stato accentuato. I tripolitani sono attaccati culturalmente al potere politico centrale della capitale, legame reso ancor pi\u00f9 forte durante la dittatura di Gheddafi, mentre i Cirenaici sono molto legati alla loro tradizione locale, non si vedono rappresentati da Tripoli e si sentono soffocati dagli ideali centralistici della Tripolitania, sempre al centro della politica libica, sia se diretta da diktat internazionali, o autonomamente libica.\nL'ultimo avvenimento che ha visto gli abitanti della Cirenaica scontrarsi con quelli della capitale si \u00e8 verificato nel luglio 2012, quando il governo di transizione ha indetto le elezioni del Parlamento. Tali elezioni non furono, secondo i Cirenaici, organizzate correttamente, come anche le suddivisioni dei seggi parlamentari. Questo evidenzia di fatto la condizione di conflitto e di sfiducia tra i due popoli diversi.\nReligioni.\nDal 1970 la confessione islamica \u00e8 stata proclamata religione di Stato.\nI musulmani (per lo pi\u00f9 sunniti, ma anche ibaditi, cio\u00e8 kharigiti) sono circa il 97%, i cristiani sono circa il 3%, e di questi circa sono cattolici. La maggioranza della popolazione araba e arabo-berbera \u00e8 sunnita, mentre la maggioranza dei berberi del Gebel Nefusa e di Zuara \u00e8 ibadita.\nFino agli anni 1960 viveva in Libia una cospicua comunit\u00e0 ebraica.\nLingue.\nL'arabo \u00e8 la lingua ufficiale del paese. La lingua berbera \u00e8 parlata, ma senza alcun riconoscimento ufficiale, da circa persone, soprattutto nel Gebel Nefusa (\"nefusi\"), a Zuara sulla costa, e in vari centri dell'interno, come Ghat, Gadames, Socna e Augila. \nOrdinamento.\nNel 2011, allo scoppio della guerra civile due diverse autorit\u00e0 politiche affermavano di rappresentare il legittimo governo libico. La prima era l'esecutivo guidato da Mu\u02bfammar Gheddafi, la seconda era il Consiglio nazionale di transizione (CNT), che si opponeva decisamente alla dittatura, quasi quarantennale, di Gheddafi.\nIl CNT, organo politico che guidava gli insorti, intendeva eleggere un'assemblea costituente per la definizione di un ordinamento democratico basato sullo svolgimento di elezioni libere e sulla separazione dei poteri. Il governo di Gheddafi, al potere dal 1969, corrispondeva, in termini politologici, a un regime autoritario militare, con la presenza di una leadership forte, un'ideologia incompiuta, e la mancanza di pluralismo e di una qualsiasi parvenza di uno Stato di diritto.\nSuddivisioni storiche e amministrative.\nLa Libia \u00e8 composta da tre regioni geografiche e storiche:\nA seguito dell'occupazione britannica, tale ripartizione assunse altres\u00ec una valenza amministrativa, con la contestuale soppressione delle 4 province e del Territorio Militare del Sud istituiti da Italo Balbo. Successivamente, nel 1963, il Paese fu suddiviso in governatorati (\"muhafazat\"); questi sarebbero rimasti sino al 1983, quando fu introdotto il sistema basato sulle municipalit\u00e0 (\"baladiyat\"), a loro volta sostituite dai distretti (\"sha'biyat\") nel 1995.\nIstituzioni.\nForze armate.\nLe forze armate libiche sono state fondate nel 1951 e avevano raggiunto un numero di effettivi di circa 100.000 unit\u00e0 e di unit\u00e0 di riserva di circa 200 uomini impiegati all'estero. Esse avevano la propria sede a Tripoli, ed era adottata la coscrizione obbligatoria della durata a 18 mesi. L'esercito libico \u00e8 in fase di ristrutturazione dopo l'intervento militare internazionale in Libia del 2011 e le guerre civili del 2011 e del 2014 che hanno portato al suo scioglimento.\nPolitica.\nPolitica interna.\nDopo la caduta di Gheddafi, sal\u00ec al potere un governo di transizione, che secondo i pensieri e le valutazioni popolari, non esegu\u00ec il lavoro di restaurazione richiesto. Dopo le elezioni per l'assemblea nazionale costituente del luglio 2012, nell'aprile 2013 quest'ultimo indisse le nuove elezioni per eleggere il parlamento. Il popolo libico fu chiamato a partecipare ad un appuntamento democratico che mancava da ben 48 anni. Anche se quest'elezioni si svolsero in un clima opprimente, promossero a pieno titolo i liberali, capeggiati da Mahmoud Jibril, e il partito del Fronte Nazionale, portati avanti da Mohamed el-Magariaf. In queste elezioni delusero gli islamisti, che furono sconfitti, anche se avevano l'appoggio del braccio libico dei Fratelli Musulmani, che poco tempo prima, aveva trionfato nel vicino Egitto. L'unica e concreta svolta positiva di queste elezioni fu la campagna elettorale, anch'essa mancante da molto tempo in Libia, che si fece sentire soprattutto a Tripoli. Coloro che si proposero come una vera alternativa al modello politico contemporaneo furono i liberali, che per questo, dopo tante fatiche e persecuzioni, vinsero.\nPolitica estera.\nLa Libia \u00e8 parte dell'ONU (dal 1955), della Lega Araba (dal 1953), dell'OPEC (dal 1962) e dell'Unione Africana (dal 1963). Le istituzioni di cui la Libia fa parte sono: ABEDA, AfDB, AFESD, AMF, AMU, AU, CAEU, COMESA, FAO, G-77, IAEA, IBRD, ICAO, ICRM, IDA, IDB, IFAD, IFC, IFRCS, ILO, IMF, IMO, IMSO, Interpol, IOC, IOM, IPU, ISO, ITSO, ITU, LAS, MIGA, NAM, OAPEC, OIC, OPCW, OPEC, PCA, UN, UNCTAD, UNESCO, UNIDO, UNWTO, UPU, WCO, WFTU, WHO, WIPO, WMO, WTO (osservatore).\nIl 12 novembre 2011, \u00e8 stato ripreso dagli Stati Uniti, con l'invio a Tripoli, nel maggio 2012, di un ambasciatore di pace, Christopher Stevens, che credeva nella creazione di istituzioni democratiche nel mondo islamico. L'11 settembre 2012, in seguito ad un assalto di manifestanti, infiltrati da elementi terroristi che hanno incendiato la rappresentanza di Bengasi con il pretesto di vendicare la realizzazione di un filmato provocatorio su Maometto, l'ambasciatore fu una delle vittime degli scontri.\nEconomia.\nProdotto Nazionale Lordo, 76,5 miliardi di $, corrispondente a quasi $ pro capite.\nFino agli anni 1950 del XX secolo considerata uno dei paesi pi\u00f9 poveri del mondo, soprattutto a causa dell'improduttivit\u00e0 del territorio, la Libia registrava gi\u00e0 nel 1977 il reddito annuo pro capite pi\u00f9 elevato del continente africano, grazie allo sfruttamento dei grandi giacimenti di petrolio, iniziato nel 1959 e nazionalizzato dopo il 1970.\nOltre a nazionalizzare sia le principali risorse del Paese, che le attivit\u00e0 produttive, il nuovo regime invest\u00ec anche nello sviluppo dell'industria leggera e delle infrastrutture e nella modernizzazione dell'agricoltura, favorendo nel contempo l'immigrazione, per sopperire alla scarsit\u00e0 di manodopera. La diminuzione dei prezzi del petrolio negli anni 1980 ha poi ridimensionato le possibilit\u00e0 di sviluppo del Paese, al punto che il PIL ha fatto segnare in quel decennio un calo medio annuo del 5,4%; negli anni novanta il quadro economico ha risentito delle sanzioni economiche imposte alla Libia dall'ONU nel 1991, revocate nel 1997. Nel 2006 gli Stati Uniti hanno cancellato la Libia dall'elenco dei cosiddetti \u201cStati canaglia\u201d. La moneta \u00e8 il dinaro libico.\nEntro il 2017, il 60 per cento della popolazione libica sar\u00e0 malnutrita. 1,3 milioni di persone su una popolazione totale di 6,4 milioni sono in attesa di aiuti umanitari d'emergenza.\nRisorse.\nPrimario.\nL'agricoltura riveste scarsa importanza, sia per la limitatissima superficie coltivabile (1,2% del territorio), sia per la scarsit\u00e0 di acqua, anche se in passato il governo ha investito molto sulla bonifica dei terreni agricoli e sul reperimento di risorse idriche con opere di sbarramento e l'utilizzo di ingenti quantit\u00e0 di acque fossili, convogliate verso la costa da un sistema di tubature. I principali prodotti agricoli sono cereali, grano e orzo, coltivati nella fascia costiera e sulle pendici settentrionali delle alture che dominano la costa. Lungo quest'ultima crescono anche vite, olivo, agrumi e alberi da frutta.\nNelle zone pre-desertiche cresce lo sparto, utilizzato sia per la cellulosa sia per farne corde, stuoie e altri lavori d'intreccio; inoltre tabacco, arachidi, patate, ricino; dalla palma da dattero si ricavano frutti in abbondanza. Dato il clima arido, \u00e8 molto praticato l'allevamento caprino e ovino. Poco importante la pesca (rilevante quella delle spugne).\nSecondario.\nLa base dello sviluppo economico della Libia \u00e8 rappresentata dal petrolio: le quantit\u00e0 da estrarre ogni anno e i relativi prezzi di vendita sono sotto il controllo del governo e in adesione alla strategia dell'OPEC. Il petrolio, di cui la Libia \u00e8 il secondo produttore del continente africano dopo la Nigeria, contribuisce per oltre il 25% alla formazione del reddito nazionale e rappresenta la quasi totalit\u00e0 delle esportazioni.\nI principali giacimenti petroliferi, Mabruk, Hofra, Zelten, Beda, Raguba, Ora, Samah, Gialo, Waha, Magid, Amal, Serir, Augila, sono collegati da oleodotti; le principali raffinerie sono a Marsa El Brega, Tobruch, Ras Lanuf, al-Zawiya. Esistono, inoltre, cospicui giacimenti di gas naturale. Vi sono anche saline e da alcune zone lacustri del Fezzan si estrae il natron, il carbonato di sodio.\nL'industria manifatturiera \u00e8 di dimensioni assai modeste, con impianti tessili, alimentari, del tabacco, della concia del pellame; attivit\u00e0 artigianali tradizionali sono la lavorazione dei tappeti, a Misurata, e i ricami in seta e argento.\nDagli anni settanta ha avuto un notevole impulso l'edilizia, con la costruzione di interi quartieri popolari alla periferia delle grandi citt\u00e0, che ha determinato il sorgere di cementifici e di fabbriche di laterizi.\nTerziario.\nSi sta sviluppando nel paese una rete di servizi alle imprese, finanza, commercio interno, servizi alla persona. Poco a poco le reti stradali si sviluppano, mentre la rete aerea \u00e8 poco utilizzata.\nEsportazioni e importazioni.\nLe sanzioni economiche in vigore dal 1991 al 1999 hanno fortemente ridotto gli scambi commerciali della Libia, la cui bilancia commerciale \u00e8 sempre stata in forte attivo, grazie all'esportazione di greggio, destinato innanzitutto all'Italia (che in parte lo inoltra via oleodotto verso la Svizzera e la Germania) e quindi a Spagna, Turchia, Francia. Vengono in cambio importati beni industriali e alimentari, anche in questo principalmente dall'UE, Italia in testa.\nTrasporti.\nI maggiori porti sono Tripoli, Bengasi, Marsa El Brega, relativamente recente e destinato unicamente all'imbarco di petrolio, Misurata e Tobruk. La rete stradale, sviluppata soprattutto lungo la costa (via Balbia), \u00e8 asfaltata per un terzo. Un'autostrada costiera \u00e8 in progetto.\n\u00c8 stata invece smantellata la rete ferroviaria dei tempi coloniali.\nTurismo.\nPer tutti gli anni settanta e ottanta il governo libico ha scoraggiato l'afflusso turistico, una posizione che solo nei primi anni novanta si \u00e8 andata modificando. Poli di attrazione sono l'antico nodo carovaniero di Gadames, lo spiccato carattere di Tripoli con le sue ricche moschee e importanti resti archeologici, dai celebri resti della fenicia e poi la citt\u00e0 romana di Sabratha, a quelli romani di Leptis Magna a quelli ellenici e romani di Cirene.\nRisorse minerarie.\nBuona parte delle ricchezze del Paese si basa sui proventi dell'esportazione di petrolio e gas naturale.\nAmbiente.\nFlora e fauna.\nLa vegetazione, a causa dell'aridit\u00e0 del clima, \u00e8 scarsa: macchia mediterranea lungo la costa, con olivi, viti, lentischi, mirti, carrubi, ginepri, cipressi, mentre verso l'interno prevalgono la steppa semidesertica e poi il deserto vero e proprio. Nelle oasi crescono palme da datteri, ulivi e aranci\nLa fauna \u00e8 ridotta: dromedari, roditori del deserto, iene, volpi, sciacalli; nelle zone meno aride vivono gazzelle e linci. Abbondano gli insetti (in particolare locuste e farfalle), gli uccelli e, nelle zone desertiche, scorpioni e rettili (serpenti e lucertole). Nel deserto libico si trova una fauna sahariana. Gli erg ospitano fennec, varani del deserto, pesci della sabbia, rettili e le pericolose vipere della sabbia, mentre negli uadi si trovano gazzelle dorcas e scorpioni velenosi della sabbia. Le palme delle oasi danno rifugio a tortore, rondini e rondoni, rapaci, mantide verde e colubri di Mojla.\nArte.\nPittura e scultura.\nNumerose sono le pitture e le incisioni rupestri, una interessante testimonianza sulla fauna e sui popoli che un tempo abitarono il deserto. Il nascere della pittura rupestre si pu\u00f2 collocare nel Neolitico e si pu\u00f2 distinguere in due fasi, l'una pre - camelica (anteriore all'introduzione del dromedario), naturalistica e assai raffinata, l'altra di epoca camelina schematica e scadente. Successivi elementi artistici punici, greci, romani, arabi, ottomani e coloniali, oltre che moderni, sono custoditi nei musei delle maggiori citt\u00e0.\nLetteratura.\nNella letteratura libica contemporanea, i generi prevalenti sono la poesia e il racconto breve. Fuad Kaabazi e Khalifa Tillisi sono tra i letterati che maggiormente si sono spesi per la traduzione e l'interscambio tra la letteratura italiana e la letteratura libica. Tra gli scrittori libici che si sono affermati maggiormente nel XXI secolo vi sono Ibrahim Kuni e Hisham Matar. \nSport.\nLa Libia ha partecipato per la prima volta ai giochi olimpici nel 1964, senza mai vincere una medaglia. Non ha mai partecipato alle Olimpiadi invernali. Il principale sport seguito in Libia \u00e8 il calcio. Le principali squadre sono: l'Al Ittihad Tripoli e l'Al Ahly Tripoli. La Libyan Arab Basketball Federation gestisce il campionato di pallacanestro.\nGastronomia.\nLa cucina libica presenta elementi misti di cultura araba e mediterranea, con forti influssi italiani che risalgono al passato coloniale. La popolazione libica predilige mangiare in casa, tranne al venerd\u00ec, quando vengono preparati picnic sulla costa, in cui i commensali si servono, usando mani e pane come posate, da un grande piatto comune.\nI pastori nomadi berberi hanno lasciato la consuetudine della cottura a fuoco lento di zuppe e carni in pentole di terracotta (\"tajine\"), oltre al couscous, tradizionalmente di miglio o di grano, condito con carne (principalmente montone), pesce o verdure.\nLa \"shorba\" \u00e8 invece una zuppa di verdure speziata al peperoncino e condita con pezzi di pollo, tacchino o montone.\nLa pasta al pomodoro \u00e8 un lascito della cucina italiana, reinterpretata con l'uso delle spezie.\nLa tradizione ebraica ha lasciato in eredit\u00e0 l'uso delle frattaglie e la marinatura della carne e del pesce.\nIl popolo libico utilizza principalmente queste spezie: coriandolo, cumino e cannella, ai quali si aggiungono per dare colore zafferano e cardamomo. Orzo e frumento sono i principali cereali coltivati. Pomodori e patate sono le verdure pi\u00f9 apprezzate; datteri, banane, cocco, arance e fichi identificano la frutta. Il t\u00e8 alla menta, servito in piccoli bicchieri, \u00e8 la principale bevanda. Gli alcolici sono banditi per motivi religiosi.\nFestivit\u00e0.\nLa Libia segue il calendario islamico lunare, e ne celebra le principali festivit\u00e0.\nTra le festivit\u00e0 civili si segnalano:\nAlcune sono state abolite: "}
{"id": "1761049", "revid": "110157", "url": "https://it.wikipedia.org/wiki?curid=1761049", "title": "Marijuana e altre storie", "text": "Marijuana e altre storie \u00e8 un'antologia di cinque racconti noir dello scrittore statunitense Cornell Woolrich pubblicata il 5 agosto 1990 nella collana Il Giallo Mondadori con il numero 2166."}
{"id": "1761057", "revid": "121857048", "url": "https://it.wikipedia.org/wiki?curid=1761057", "title": "Karel Zeman", "text": "Innovatore del cinema di animazione e profondo conoscitore di varie tecniche di animazione, ha sviluppato un ingegnoso modo di fondere insieme disegno animato a passo uno e riprese dal vivo in uno stile molto personale. Numerose delle sue opere sono adattamenti originali di romanzi di Jules Verne, tra cui il suo titolo pi\u00f9 famoso in Italia: \"La diabolica invenzione\" del 1958.\nBiografia.\nNato nell'impero austro-ungarico, fin da piccolo si interess\u00f2 alle marionette e a 17 anni invece di proseguire gli studi commerciali emigr\u00f2 in Francia per studiare grafica pubblicitaria.\nRitornato in patria lavor\u00f2 nel settore pubblicitario finch\u00e9 non pot\u00e9 dedicarsi pienamente al cinema d'animazione. Fu nel 1955 che svilupp\u00f2 la sua particolare e innovativa tecnica di combinazione di riprese \"dal vivo\" con le riprese \"a passo uno\" tipiche dell'animazione.\nMor\u00ec a Gottwaldov (nome dato alla citt\u00e0 di Zl\u00edn nel periodo della repubblica popolare) poco prima della caduta del regime comunista.\nConsiderato uno degli eredi di Georges M\u00e9li\u00e8s, Zeman \u00e8 uno dei pi\u00f9 rinomati autori del cinema d'animazione cecoslovacco, il pi\u00f9 famoso dei quali \u00e8 Ji\u0159\u00ed Trnka.\nFra i cineasti influenzati da Zeman si possono annoverare il ceco Jan \u0160vankmajer e l'americano Terry Gilliam.\nNel 1970 lo Stato gli confer\u00ec il titolo di Artista nazionale."}
{"id": "1761074", "revid": "6340", "url": "https://it.wikipedia.org/wiki?curid=1761074", "title": "BlackJack", "text": ""}
{"id": "1761084", "revid": "2184720", "url": "https://it.wikipedia.org/wiki?curid=1761084", "title": "Una su 1.000.000", "text": "Una su 1.000.000 \u00e8 una canzone di Alex Britti. Il brano, pubblicato nell'ottobre del 2000, anticipa l'uscita del secondo album del cantautore romano \"La vasca\".\nIl singolo debutta in classifica direttamente alla terza posizione il 12 ottobre 2000, raggiungendo la prima posizione la settimana successiva.\n\u00c8 stato frequentemente trasmesso in radio, raggiungendo la posizione numero 1 dell'airplay.\nVideo musicale.\nIl videoclip di \"Una su 1.000.000\" \u00e8 stato diretto da Stefano Salvati. Nel video, due bambini si conoscono alla fermata dell'autobus e si innamorano. La scena si sposta a qualche anno dopo e i due ragazzi, ormai adolescenti si rincontrano sull'autobus, e si riconoscono. In questa occasione i due ragazzi si fidanzano e si scambiano dei braccialetti. La scena cambia ancora e i due ragazzi sono diventati due anziani (li si riconosce dai braccialetti) e sono ancora innamorati ed ancora sull'autobus. Alex Britti interpreta il ruolo dell'autista dell'autobus, che per tutta la durata del video non invecchia mai. Il video \u00e8 stato girato a Bologna e Britti volle anche guidare l\u2019autobus."}
{"id": "1761107", "revid": "767487", "url": "https://it.wikipedia.org/wiki?curid=1761107", "title": "La voce lontana", "text": "La voce lontana \u00e8 un film del 1933 diretto da Guido Brignone.\nTrama.\nUna cantante, Sandra, divenuta famosa per le sue presenze alla radio e per la sua bella voce, fa innamorare di lei un giovane contadino, Giorgio, che avvinto dalla passione, chiede di sposarla.\nMa la cantante ha un passato turbolento, e per l'aspirante marito corrono giorni difficili, sino al momento dell'arrivo a Roma del padre, che lo convincer\u00e0 a tornare al pi\u00f9 tranquillo lavoro campestre.\nLa critica.\nFilippo Sacchi sul Corriere della Sera del 25 maggio 1933 \" Brignone ha diretto con molta nitidezza e bravura, specialmente il dialogo \u00e8 portato con una padronanza e una cura superiori alle sue opere precedenti\".\nProduzione.\nProdotto da Ludovico Toeplitz per CINES, il film fu girato negli stabilimenti di Via Vejo a Roma."}
{"id": "1761108", "revid": "2184720", "url": "https://it.wikipedia.org/wiki?curid=1761108", "title": "La vasca (singolo)", "text": "La vasca \u00e8 una canzone scritta ed interpretata da Alex Britti. Il brano viene estratto come secondo singolo dal secondo album del cantautore romano \"La vasca\". \u00c8 stato frequentemente trasmesso in radio, raggiungendo la posizione numero 1 dell'airplay.\nVideo musicale.\nIl videoclip di \"La vasca\" \u00e8 stato diretto dai Manetti Bros. Il video inizia con Britti all'interno di una vasca da bagno che suona la sua chitarra gialla, mentre canta il brano. La scena si sposta in un'enorme piscina, nella quale Britti \u00e8 su un materassino e intorno a lui nuotano numerose persone. Nuovamente la scena si sposta in una festa notturna sulla spiaggia. Infine il video ritorna a mostrare Britti nella situazione iniziale, alternandolo ad altre persone che come lui, cantano la canzone all'interno di una vasca da bagno.\nDel video esiste anche la \"versione carnevale\".\nNel video una delle persone nella vasca \u00e8 il pap\u00e0 del cantante."}
{"id": "1761113", "revid": "729019", "url": "https://it.wikipedia.org/wiki?curid=1761113", "title": "Ruoholahti (metropolitana di Helsinki)", "text": "Ruoholahti (in finlandese: \"Ruoholahden metroasema\"; in svedese: \"Metrostationen Gr\u00e4sviken\") \u00e8 una stazione della Metropolitana di Helsinki, che serve principalmente il quartiere di Ruoholahti, nel centro di Helsinki. Ruoholahti \u00e8 stata la stazione pi\u00f9 a ovest della rete fino al 2017, quando la linea \u00e8 stata estesa a Matinkyl\u00e4, dando via al prolungamento diretto a Espoo.\nLa fermata fu inaugurata il 16 agosto 1993 e fu disegnata da Jouko Kontio e Seppo Kilpi\u00e4. Si trova a circa 1.169 metri dalla stazione successiva, Kamppi."}
{"id": "1761128", "revid": "118460048", "url": "https://it.wikipedia.org/wiki?curid=1761128", "title": "Brody (Ucraina)", "text": "Brody (in ucraino: \u0411\u0440\u043e\u0434\u0438, in polacco: \"Brody\", , in tedesco: \"Brody\", in yiddish: \u05d1\u05bc\u05e8\u05d0\u05b8\u05d3, \"Brod\") \u00e8 una citt\u00e0 dell'oblast di Leopoli nell'Ucraina occidentale. Nel 2016 contava 23.713 abitanti.\nBrody \u00e8 il crocevia fra l'Oleodotto dell'Amicizia e l'oleodotto Odessa-Brody.\nGeografia.\nBrody \u00e8 situata nella valle del fiume Styr nell'Ucraina occidentale. Sorge a circa 90\u00a0km a nord-est di Leopoli e a 440 km ad ovest di Kiev. \u00c8 il capoluogo del distretto omonimo.\nStoria.\nIl primo riscontro documentale di un insediamento urbano nell'area di Brody risale al 1084. Si ritiene che sia stato successivamente distrutto da Batu Khan nel 1241. Da 1441 Brody appartenne a diverse famiglie di feudatari (Jan Sieni\u0144ski, dal 1511 i Kamieniecki).\nBrody ottenne il diritto di Magdeburgo e lo \"status\" di citt\u00e0 nel 1546. A quel tempo era nota con il nome di Lubicz (\u041b\u044e\u0431\u0438\u0447, in polacco: Lubicz) che diede il nome all'arma di Lubicz portata da Stanis\u0142aw \u017b\u00f3\u0142kiewski.\nDal 1629, la citt\u00e0 divenne propriet\u00e0 di Stanis\u0142aw Koniecpolski, che la trasform\u00f2 in una fortezza (1630-1635). Nel 1648, Bohdan Chmel'nyc'kij l'assedi\u00f2 invano per otto settimane. La fortezza era stata progettata dall'ingegnere militare francese Guillaume Le Vasseur de Beauplan.\nNel 1704 Brody fu acquistata dalla famiglia Potocki. Nel 1734 la fortezza fu distrutta dall'esercito russo e ricostruita da Stanis\u0142aw Potocki in stile barocco. Nel 1772, in seguito alla Prima spartizione della Polonia, Brody divenne parte della provincia della Galizia dell'Impero asburgico. Nel 1812 Wincenty Potocki fu costretto dal governo austriaco a demolire le fortificazioni della citt\u00e0.\nA partire dal XVIII secolo, la citt\u00e0 fu popolata in maggioranza da ebrei (che nell'Ottocento e primo Novecento arrivarono a costituire il 70-90% della popolazione), con significative minoranze di ucraini e polacchi, ma anche di armeni, greci e scozzesi, mantenendo la caratteristica di essere la citt\u00e0 dell'intera Europa dell'est con la pi\u00f9 alta percentuale di popolazione ebraica Un crocevia e un centro di commercio ebraico nel XIX secolo, la citt\u00e0 era considerata uno \"shtetl\". Era particolarmente famosa per i \"Broders\u00e4nger\", che furono fra i primi a presentare in pubblico canzoni yiddish al di fuori delle rappresentazioni di Purim e delle feste nuziali.\nNel 1779 Brody ricevette dall'imperatore austriaco il privilegio del porto franco. Brody divenne quindi un importante centro di commercio di transito tra est ed ovest e diverse aziende commerciali internazionali aprirono sedi e magazzini in tale citt\u00e0 di confine nella Podolia.\nLa promulgazione delle leggi di Maggio e il conseguente massiccio esodo di ebrei russi colse completamente impreparate le classi dirigenti ebraiche occidentali. Per tutto il 1881, centinaia di immigrati continuarono ad arrivare giornalmente a Brody. Questi arrivi gettarono nel marasma i correligionari austriaci e tedeschi: l'agiata classe media ebraica dell'Europa centrale e occidentale fece istintivo ricorso all'Alliance Isra\u00e9lite Universelle, la pi\u00f9 grande societ\u00e0 filantropica ebraica del mondo, per far fronte all'emergenza. Fu in quegli anni che qui nacque il grande scrittore Joseph Roth, nel settembre 1894, figlio di un'ebrea russa e di un austriaco.\nLa citt\u00e0 fu teatro di gravi distruzioni compiute dagli eserciti polacco e russo nella Guerra sovietico-polacca del 1920 ed \u00e8 descritta diffusamente da Isaak Babel', come combattente della Prima armata di cavalleria russa, nella sua opera \"L'armata a cavallo\". Dopo il conflitto, divenne parte della Seconda Repubblica di Polonia e pi\u00f9 precisamente del Voivodato di Ternopil'. Brody era un'importante base militare, in cui erano acquartierate le truppe della brigata di cavalleria Kresowa.\nNel settembre del 1939, dopo la sconfitta polacca nella Seconda guerra mondiale, Brody fu occupata dal'Armata Rossa in ossequio del Patto Molotov-Ribbentrop. Fra il 26 e il 30 giugno 1941 una battaglia di mezzi corazzati fu combattuta presso la citt\u00e0 e nei centri vicini di Dubno, Luc'k e Rivne, tra le Panzer-Divisionen tedesche del \"Panzergruppe 1\" e cinque potenti corpi meccanizzati sovietici, con ingenti perdite su entrambi i fronti.\nNel dicembre del 1942 gli occupanti tedeschi costrinsero la popolazione ebraica a trasferirsi in un ghetto all'interno della citt\u00e0. La maggior parte dei ebrei che abitavano la citt\u00e0 prima della guerra mor\u00ec nei campi di concentramento, di fame o di fatica oppure fu fucilata. Di quella che prima della seconda guerra mondiale era una delle pi\u00f9 grandi comunit\u00e0 ebraiche della Galizia, oggi non restano che le rovine della Sinagoga grande di Brody e l'immenso cimitero ebraico. Durante il periodo di luglio-agosto del 1944, Brody e le zone vicine assistettero alle battaglie dell'Offensiva Leopoli-Sandomierz (nota anche come \"Brodovskij Kotel\") in cui l'esercito sovietico riusc\u00ec ad accerchiare e annientare le forze tedesche.\nDurante la guerra fredda, la base aerea di Brody fu impiegata dall'aviazione sovietica.\nIl Museo storico-etnografico di Brody \u00e8 stato fondato nel 2001."}
{"id": "1761129", "revid": "2184720", "url": "https://it.wikipedia.org/wiki?curid=1761129", "title": "Sono contento", "text": "Sono contento \u00e8 una canzone scritta ed interpretata da Alex Britti, con la quale partecipa al Festival di Sanremo 2001, classificandosi alla settima posizione. Il brano \u00e8 il terzo singolo dal secondo album del cantautore romano \"La vasca\".\nVideo musicale.\nIl videoclip di \"Sono contento\" \u00e8 stato diretto dai Stefano Salvati e ruota interamente intorno ad una partitella di calcio fra una squadra di uomini (fra i quali c'\u00e8 Britti) ed una squadra di donne (fra le quali si trova la fidanzata del cantante). Per tutta la partita i due si scambiano sorrisi ed affettuosit\u00e0, che culminano in un bacio appassionato a fine partita. Tuttavia nel finale del video, viene rivelato che le immagini viste fino a quel momento, sono quelle di una videocassetta, guardata malinconicamente dallo stesso Britti, apparentemente rimasto single. La ragazza di Alex Britti viene interpretata da Malaguti Maria Pilar."}
{"id": "1761130", "revid": "73843", "url": "https://it.wikipedia.org/wiki?curid=1761130", "title": "Bartolomeo Ciccardini", "text": ""}
{"id": "1761132", "revid": "1776051", "url": "https://it.wikipedia.org/wiki?curid=1761132", "title": "Erasmo Colapietro", "text": "Fu senatore del Regno d'Italia nella XVI legislatura."}
{"id": "1761133", "revid": "729019", "url": "https://it.wikipedia.org/wiki?curid=1761133", "title": "Myllypuro (metropolitana di Helsinki)", "text": "Myllypuro (in finlandese: \"Myllypuron metroasema\"; in svedese: \"Metrostationen Kvarnb\u00e4cken\") \u00e8 una stazione di superficie del ramo nord (It\u00e4keskus - Mellunm\u00e4ki) della Metropolitana di Helsinki. Serve il quartiere di Myllypuro, situato a Helsinki Est.\nLa stazione fu inaugurata il 21 ottobre 1986, e fu disegnata dallo studio di architettura \"Toivo Karhunen Oy\". Si trova a circa 1.922 metri da It\u00e4keskus, e a 1.371 metri da Kontula."}
{"id": "1761137", "revid": "1776051", "url": "https://it.wikipedia.org/wiki?curid=1761137", "title": "Camillo Colombini", "text": "Fu senatore del Regno d'Italia nella XVI legislatura."}
{"id": "1761140", "revid": "2077074", "url": "https://it.wikipedia.org/wiki?curid=1761140", "title": "Henriette M\u00e9ric-Lalande", "text": "BIografia.\nStudia col padre, compositore, e con i Garc\u00eca. Dopo l'esordio nel 1823 a Parigi, cant\u00f2 quasi esclusivamente in Italia, ottenendo strepitosi successi fino al 1833, imponendosi per il forte temperamento drammatico e la notevole presenza scenica.\nIl 26 dicembre 1823 \u00e8 Egilda nella prima assoluta di \"Egilda di Provenza\" di Stefano Pavesi con Brigida Lorenzani, Giovanni Battista Velluti e Gaetano Crivelli al Teatro La Fenice di Venezia dove nel 1824 \u00e8 la protagonista della prima assoluta di \"Ilda d'Avenel\" di Francesco Morlacchi con la Lorenzani, Velluti e Crivelli, Palmide nel successo della prima assoluta di Il crociato in Egitto di Meyerbeer e Timandra nella prima assoluta di \"Alcibiade\" di Giacomo Cordella con Isabella Fabbrica ed Antonio Tamburini.\nAl Teatro Regio di Parma nel 1829 \u00e8 Semiramide (Rossini) con Luigi Lablache.\nEra uno dei soprani preferiti di Bellini e Donizetti, che composero per lei \"Bianca e Fernando\", \"Il pirata\", \"La straniera\", \"Zaira\" e la \"Lucrezia Borgia\".\nCant\u00f2 sovente col tenore Giovanni Battista Rubini.\nVocalit\u00e0 e personalit\u00e0 interpretativa.\nVoce ricca e piena, estesissima, vigorosa ma molto duttile e agile e sorretta da un'ottima tecnica (anche virtuosistica), \u00e8 stata un'eccellente interprete del repertorio drammatico d'agilit\u00e0."}
{"id": "1761142", "revid": "110157", "url": "https://it.wikipedia.org/wiki?curid=1761142", "title": "Aur (Marshall)", "text": "Aur \u00e8 una municipalit\u00e0 delle Isole Marshall con 537 abitanti.\nLa municipalit\u00e0 \u00e8 costituita dall'omonimo atollo, costituito da 42 isolette, nella Catena delle Ratak, nell'Oceano Pacifico, a sud di Maloelap la terra emersa pi\u00f9 vicina.\nL'atollo \u00e8 costituito da un'ampia laguna (239,7\u00a0km\u00b2).\nSull'isola si trova un piccolo aeroporto, con codice IATA: AUL.\nNome.\nLa municipalit\u00e0 \u00e8 stata chiamata in passato anche con i seguenti nomi:\nStoria.\nAur fu scoperta il 27 giugno 1788 dai capitani britannici Thomas Gilbert e William Marshall. Il 23 febbraio 1817 vi sbarc\u00f2 anche il navigatore russo Otto von Kotzebue, che la esplor\u00f2 in parte. La scoperta delle Ratak si deve per\u00f2 allo spagnolo Alonso de Salazar nel 1526. Aur segu\u00ec la sorte dell'arcipelago nel cadere prima in mano spagnola, poi tedesca (1885), giapponese (1914) e statunitense (1944)."}
{"id": "1761147", "revid": "110157", "url": "https://it.wikipedia.org/wiki?curid=1761147", "title": "Lagoa dos Patos (laguna)", "text": "Lagoa dos Patos (in italiano: \"Stagno delle Anatre\") \u00e8 la seconda pi\u00f9 grande laguna dell'America Latina. Si trova nello Stato di Rio Grande do Sul nel Brasile meridionale. Si estende su una lunghezza di 280\u00a0km, e nel punto di massima larghezza misura 70\u00a0km. Ha una superficie totale di 9.850\u00a0km\u00b2. \u00c8 separata dall'Oceano Atlantico da una striscia di terra di 8\u00a0km. \nIl Canale di S\u00e3o Gon\u00e7alo la collega alla Lagoa Mirim a sud. "}
{"id": "1761153", "revid": "74801", "url": "https://it.wikipedia.org/wiki?curid=1761153", "title": "Mytilidae", "text": "Mytilidae \u00e8 una famiglia di molluschi bivalvi, l'unica dell'ordine Mytiloida, conosciuti comunemente come mitili o mitilidi. Talvolta con il nome di \"mitili\" vengono identificate le specie del solo genere \"Mytilus\" e in particolare la specie del mitilo mediterraneo.\nLa parola \"mitile\", usata comunemente, \u00e8 invece errata in quanto il singolo esponente di quest'ordine va chiamato \"mitilo\". In alcune regioni italiane si usa il termine di muscolo (soprattutto in Liguria) o di cozza. In Veneto si chiama peocio mentre in triestino istriano e fiumano pedocio."}
{"id": "1761156", "revid": "125273809", "url": "https://it.wikipedia.org/wiki?curid=1761156", "title": "Il tulipano nero", "text": "Il tulipano nero \u00e8 un romanzo di Alexandre Dumas padre scritto in collaborazione con Auguste Maquet nel 1850.\nTrama.\nContesto storico.\nSiamo nei Paesi Bassi, la terra dei tulipani, nel '600, il cosiddetto secolo d'oro olandese. Qui si sta svolgendo un'accesa lotta politica per il potere tra il Gran Pensionario, il borghese Johan de Witt (Giovanni nella versione italiana del libro), e lo Statolder, l'aristocratico Guglielmo III d'Orange. Nello specifico, va ricordato che, con il primo diffondersi dei tulipani, allora importati in Europa dall'Oriente, si svilupp\u00f2 una vera e propria mania tra le classi altolocate del paese per questi fiori. Il loro prezzo crebbe enormemente, fino a quindici volte il salario di un contadino, anche per effetto della speculazione di molti olandesi che investirono i loro capitali in quello che fu chiamato il \"commercio del vento\" per l'impossibilit\u00e0 di stabilire un mercato su basi stabili. Intervenne anche il governo per regolare il mercato e, con la maggiore quantit\u00e0 commerciata, i prezzi inevitabilmente crollarono: la cosiddetta bolla dei tulipani \u00e8 probabilmente il primo caso nella storia di una \"bolla speculativa\" commerciale e finanziaria.\nIntreccio.\nLa storia di Dumas, un racconto d'amore e di spionaggio industriale, vede protagonista il medico Corn\u00e9lius Van Baerle che, pur appartenendo a una ricca famiglia dell'Aja, non vuole arricchirsi ancora di pi\u00f9, ma investe grosse somme di denaro nella sua mania per i tulipani alla ricerca di forme e colori sempre pi\u00f9 nuovi fino a riuscire a creare l'impossibile tulipano nero, per il quale la citt\u00e0 di Haarlem offre il ricchissimo premio di centomila fiorini.\nCorn\u00e9lius sta quasi per riuscirci ma un vicino invidioso, Isaac Boxtel, organizza un piano per rubargli i preziosi bulbi e lo accusa di aver complottato con il Gran Pensionario de Witt, sconfitto e trucidato nel frattempo dagli orangisti. Mentre Corn\u00e9lius, incarcerato e totalmente all'oscuro delle vicende politiche, \u00e8 in attesa di essere giustiziato, conosce la bella figlia del carceriere, Rosa, che s'innamora di lui; la giovane lo salver\u00e0 e riuscir\u00e0 a far fiorire i bulbi del meraviglioso tulipano nero.\nFilm.\nL'opera ha avuto diversi adattamenti cinematografici, tra cui:"}
{"id": "1761157", "revid": "339392", "url": "https://it.wikipedia.org/wiki?curid=1761157", "title": "M3 37 mm", "text": ""}
{"id": "1761179", "revid": "29244", "url": "https://it.wikipedia.org/wiki?curid=1761179", "title": "Mitili", "text": ""}
{"id": "1761180", "revid": "22989", "url": "https://it.wikipedia.org/wiki?curid=1761180", "title": "Mitile", "text": ""}
{"id": "1761181", "revid": "29244", "url": "https://it.wikipedia.org/wiki?curid=1761181", "title": "Mytiloida", "text": ""}
{"id": "1761186", "revid": "36426", "url": "https://it.wikipedia.org/wiki?curid=1761186", "title": "Chiostro della Sagrestia", "text": ""}
{"id": "1761187", "revid": "287204", "url": "https://it.wikipedia.org/wiki?curid=1761187", "title": "Faglia Liqui\u00f1e-Ofqui", "text": "La Faglia Liqui\u00f1e-Ofqui \u00e8 un'importante faglia, lunga circa mille chilometri ed estesa in direzione nord sud, posta all'estremo sud del Cile, nella regione nord delle Ande patagoniche e attualmente interessata da un'attivit\u00e0 sismica. Si tratta di una faglia trasforme di arco vulcanico a chiralit\u00e0 destra.\nCaratteristiche.\nL'etimologia deriva dalle due localit\u00e0 poste nella zona iniziale e finale della stessa, le terme di Liqui\u00f1e a nord e l'istmo di Ofqui a sud, dove la placca antartica incontra la placca di Nazca e la placca sudamericana nel punto di giunzione tripla del Cile. \nIl nome fu coniato da Francisco Herv\u00e9, I. Fuenzalida, E. Araya and A. Solano in 1979. L'esistenza della faglia era stata suggerita dall'agente governativo cileno Hans Steffen attorno al 1900, che l'aveva descritta come un \"surco tect\u00f3nico\", cio\u00e8 un solco tettonico. \nL'attivit\u00e0 sismologica ha avuto negli ultimi tempi due manifestazioni importanti, nel 2007 il terremoto di Ais\u00e9n e nel maggio del 2008 il risveglio del vulcano Chait\u00e9n, dopo circa diecimila anni di inattivit\u00e0."}
{"id": "1761189", "revid": "92723", "url": "https://it.wikipedia.org/wiki?curid=1761189", "title": "Cisco IOS", "text": "In informatica Cisco IOS (originariamente Internetwork Operating System) \u00e8 un sistema operativo per dispositivi di rete instradatori (router) e commutatori (switch) dell'azienda Cisco Systems, installato attualmente su tutti gli switch e sulla maggior parte del router della azienda stessa, che costituiscono circa l'80% dei router della rete mondiale. Si tratta di un sistema molto semplice senza interfaccia grafica bens\u00ec a riga di comando. \nA seconda dei diritti di lettura, scrittura ed esecuzione dell'operatore e della modalit\u00e0 con cui egli ha avuto accesso (permessi), il sistema mette a disposizione una serie di comandi predefiniti: nella modalit\u00e0 di configurazione globale si pu\u00f2 configurare l'intero sistema, mentre per configurare una singola interfaccia di rete si accede con la modalit\u00e0 di configurazione d'interfaccia; per quanto riguarda invece i diritti ci sono 16 livelli \u2013 dallo 0 al 15\u00a0\u2013 che garantiscono una certa protezione del sistema.\nStoria.\nLa prima versione del sistema operativo fu pubblicata nel 1984 anno della fondazione stessa della Cisco, ma il suo sviluppo inizi\u00f2 nel 1980 ad opera di un impiegato della Scuola di Medicina di Standford, tale Bill Yaeger che aveva scritto un programma per collegare instradatori di diversi tipi di rete. In seguito lavor\u00f2 fino al 1984 assieme ai fondatori della Cisco, Sandra Lerner e Len Boseck per migliorare il programma stesso. L'ultima versione del sistema operativo \u00e8 del 2011 ed \u00e8 indicizzata come la 15.1.\nDescrizione.\nAll'accensione dei dispositivi di rete pi\u00f9 moderni lo IOS viene caricato nella memoria RAM da una memoria non volatile e decompresso, mentre negli instradatori pi\u00f9 datati come il Cisco 2500 esso viene eseguito direttamente nella memoria non volatile.\nDopo l'avvio mette subito a disposizione le funzioni fondamentali di instradamento e commutazione.\nA seconda delle prestazioni supporta protocolli di instradamento vari come il BGP, OSPF, EIGRP e RIP, ma anche protocolli di rete come IPv4, IPv6, IPX e l'AppleTalk.\nInoltre mette a disposizione varie funzioni di filtro dei pacchetti in base a una lista di controllo (\"access-list\") e dei diritti nella modalit\u00e0 con cui si accede al sistema operativo. Si distingue fra la configurazione base d'avvio (\"startup-config\"), conservata nella memoria non volatile e caricata automaticamente all'accensione e la configurazione corrente (\"running-config\"). Le immagini del sistema operativo hanno una denominazione normalizzata per esempio \"c3000-js-l_121-3.bin\", in cui \"3000\" si riferisce al modello dell'instradatore.\nPer operare con il sistema e configurarlo si usa la semplice riga di comando attraverso i programmi/protocolli di comunicazione da remoto Telnet e/o SSH, oppure tramite console, ovvero connettendosi direttamente alla porta seriale del dispositivo. I parametri di default per la comunicazione via console sono 96008N1. Attualmente ci sono anche delle interfacce grafiche e la possibilit\u00e0 di configurazione e monitoraggio del sistema tramite il protocollo di rete SNMP, per quanto limitato ad alcune funzioni.\nEsiste anche un programma clone dello IOS per normali calcolatori, Quagga, che gira su Linux, ne imita l'interfaccia a riga di comando e svolge funzioni di instradamento.\nArchitettura.\nIn tutte le versioni di IOS le funzioni di instradamento e commutazione sono nettamente separate. I protocolli di instradamento ed altri protocolli sono processi specifici del sistema operativo e integrano la tabella di instradamento per quanto riguarda la topologia della rete di prossimit\u00e0 (RIB, \"Routing Information Base\"). Questa tabella viene elaborata per generare la tabella finale di inoltramento (FIB, \"Forwarding Information Base\").\nSu instradatori tipo il Cisco 7200 che hanno funzioni di inoltro basate solo su programmi e non su un instradamento \u201cfisico\u201d (elettronico, non informatico), la gestione del traffico, compreso il filtraggio della lista di controllo degli accessi ma anche la funzione di inoltro, viene eseguita con segnali di interruzione (interrupt) usando una funzione di inoltro rapido (CEF, \"Cisco Express Forwarding\") o distribuito (dCEF, \"distributed CEF\"). Questo significa che lo IOS per inoltrare un pacchetto non ha bisogno di iniziare un processo fisico di commutazione. I protocolli di routing come OSPF o BGP girano a livello di processo utente.\nSu instradatori con inoltro elettronico invece, tipo quelli della serie Cisco 12000, lo IOS calcola via hardware la tabella di inoltro FIB grazie ai circuiti elettronici dell'instradatore stesso e la trasmette alla parte del dispositivo preposta all'inoltro vero e proprio dei pacchetti, quale un processore di rete o un ASIC.\nLo IOS ha un'architettura monolitica, ossia basata su una singola immagine dello stesso, contenuta nella memoria, nella quale operano tutti i processi. La memoria \u00e8 quindi condivisa fra i processi e non c'\u00e8 alcuna forma di protezione dei loro singoli campi di memoria; se per un errore di programmazione un processo sconfina nel campo di memoria dell'altro, si pu\u00f2 avere un'alterazione dei dati da trasmettere.\nLa memoria viene inoltre usata fin quando non viene occupata completamente, dato che il kernel non la svuota prima dell'inizio dell'esecuzione di un nuovo processo: il singolo processo deve effettuare una chiamata al kernel stesso prima che altri processi possano avere la possibilit\u00e0 di venir eseguiti.\nPer i prodotti Cisco che offrivano una grossa disponibilit\u00e0 di tempo macchina, tipo il Cisco CRS-1, queste limitazioni erano inaccettabili e che mancava nei sistemi operativi della concorrenza emersi dalla met\u00e0 degli anni novanta ad oggi, tipo lo JunOS della Juniper. La risposta della Cisco fu quella di sviluppare una nuova versione dello IOS chiamata IOS-XR, che offriva sia modularit\u00e0 che protezione di memoria fra i processi, istruzioni alleggerite, presvuotamento della memoria prima di ogni processo e capacit\u00e0 di riavvio indipendente dei singoli processi bloccatisi. Lo IOS-XR usa un microsistema operativo di base a risposta immediata (in tempo \u201creale\u201d, ossia in brevissimo tempo utile) importato da un'altra ditta (QNX) cui si \u00e8 dovuto riadattare gran parte del codice attuale dello IOS con un'opera massiccia di riprogrammazione. Questo microsistema operativo di base rimuove tutti i processi base che non siano effettivamente fondamentali, primari (e quindi non degni di girare sul microsistema operativo di base) e li esegue come semplici processi secondari (applicativi).\nGrazie a queste caratteristiche lo IOS-XR \u00e8 capace di raggiungere i livelli di disponibilit\u00e0 di tempo-macchina necessari per la nuova piattaforma di instradatori. Per questi motivi lo IOS e lo IOS-XR sono sistemi molto differenti, sebbene si abbia una certa correlazione fra le loro funzionalit\u00e0 ed il progetto complessivo.\nNel 2005 la Cisco ha introdotto lo IOS-XR sulla piattaforma per la serie Cisco 12000, estendendo l'architettura a microsistema degli instradatori CRS-1 a quelli maggiormente diffusi. Ancora pi\u00f9 recentemente (nel 2006) la Cisco ha messo a disposizione una certa modularit\u00e0 di programmazione dello IOS, estendendo il microsistema QNX in un ambiente operativo pi\u00f9 tradizionale pur rimanendo inalterata la possibilit\u00e0 di aggiornamento richieste dal mercato; il commutatore per grandi aziende Catalyst 6500 ne fa uso.\nDistribuzioni e potenzialit\u00e0.\nLe differenti potenzialit\u00e0 si riferiscono a protocolli di rete aggiuntivi, funzioni di criptazione, protocolli di instradamento, funzioni supplementari (per esempio funzioni di telefonia), ecc. Lo IOS non \u00e8 molto strutturato in moduli ma a seconda delle potenzialit\u00e0 disponibili pu\u00f2 essere tagliato sulle varie esigenze. Il costo della licenza per la singola versione del sistema operativo rispecchia la variet\u00e0 delle funzionalit\u00e0.\nPer la maggior parte dei dispositivi di rete Cisco su cui gira lo IOS sono disponibili vari pacchetti di funzionalit\u00e0, di solito 8 per gli instradatori e 5 per i commutatori. Per esempio varie sono le versioni dello IOS destinate a commutatori della Catalyst disponibili: quella base che fornisce solo funzioni di instradamento base di protocollo di rete IP; la versione migliorata, che supporta pienamente il protocollo di instradamento IPv4; la versione avanzata che supporta anche il protocollo IPv6.\nI pacchetti di funzionalit\u00e0 sono suddivisi in varie categorie quali\nVersioni.\nLe versioni sono denominate secondo lo schema A.B.(C.D.) E in cui\nRicompilazioni - Spesso una ricompilazione viene messa a disposizione per risolvere un singolo problema o una falla di vulnerabilit\u00e0. Per esempio la versione 12.1(8) E14 \u00e8 la quattordicesima ricompilazione della serie 12.1(8) E. Le ricompilazioni sono distribuite per correggere velocemente degli errori o per venire incontro a quei clienti che gestiscono reti strategiche e per ridurre il rischio di interruzione non aggiornano il sistema a una versione successiva.\nVersioni provvisorie - Sono di solito pubblicate con frequenza settimanale e tengono conto degli sviluppi attualmente in atto. Il sito della Cisco in cui vengono annunciate pu\u00f2 metterne a disposizione pi\u00f9 uscite per singole correzioni.\nVersioni di manutenzione - Si tratta di versioni di provata correttezza che contengono sviluppi sostanziali ed emendate da errori di programmazione. La Cisco consiglia di aggiornare il sistema a tali versioni ove possibile.\nSerie.\nLe varie serie del sistema operativo si distinguono per le loro potenzialit\u00e0 e rispecchiano necessit\u00e0, possibilit\u00e0 e prospettive di sviluppo dei sistemi di rete locali e geografici per come le vede la ditta Cisco a livello di mercato.\nLa serie principale \u00e8 progettata per essere la pi\u00f9 stabile ed avanzata che la Cisco pu\u00f2 offrire in un certo momento e le sue potenzialit\u00e0 non vengono estese per tutto il suo ciclo di vita. I relativi aggiornamenti rappresentano semplici correzioni degli eventuali errori presenti. L'ultima serie pi\u00f9 avanzata, cosiddetta tecnologica (serie T) viene presa come base di partenza per la realizzazione della versione principale successiva: per esempio la versione tecnologica 12.1T \u00e8 la base per la 12.2 principale. Per questo per determinare le potenzialit\u00e0 di una certa versione basta guardare alla serie T precedente.\nLa serie T \u00e8 invece quella in cui vengono aggiunte sempre nuove potenzialit\u00e0 ed \u00e8 parimenti la pi\u00f9 esposta a falle, le cui correzioni vengono aggiunte durante tutto il ciclo di vita della versione. Prima della versione 12.0 la serie avanzata veniva indicata con una P.\nLa serie S \u00e8 indirizzata ai fornitori di accesso alla rete (Service provider), funziona solo sui dispositivi pi\u00f9 affermati della Cisco ed \u00e8 altamente adattata a questo tipo di utenza.\nLa serie E \u00e8 destinata alle imprese (Enterprise).\nLa serie B \u00e8 pensata per dispositivi di una rete per banda larga (Broadband).\nLa serie X* (XA, XB, \u2026) si riferisce a funzioni speciali (Xpecial) ed \u00e8 progettata per usi specifici, come per esempio la 12.0AA che conteneva nuove linee di codice necessarie per il dispositivo AS5800.\nSistema di allocazione dati.\nIl sistema di allocazione dati viene chiamato brevemente IFS (IOS File System) e pu\u00f2 sia accedere che allocare vari tipi di dati con varie modalit\u00e0:\nSicurezza e vulnerabilit\u00e0.\nLo IOS \u00e8 risultato vulnerabile a sconfinamenti di memoria cuscinetto oltre a falle di altro genere che hanno pregiudicato sia il buon funzionamento del sistema operativo stesso che delle applicazioni. La Cisco risponde in genere molto velocemente, mettendo a disposizione correzioni in tempi brevi, prova ne \u00e8 la frequenza con cui escono le nuove versioni di aggiornamento. Ciononostante persiste una ben nota falla nella sicurezza sin dal 1995 riferita alla criptazione delle parole chiave nell'interfaccia a riga di comando e che non viene riparata per motivi di compatibilit\u00e0. Le parole chiave d'accesso sono cifrate secondo un algoritmo cosiddetto di tipo 7 (una versione modificata da tale Williams dell'algoritmo di compressione dati di tali Lempel e Zev su cui \u00e8 basato il comando unix \u201carc\u201d). Si supponga di intercettare per esempio il comando:\n Router(config)#username jdoe password 7 0832585B1910010713181F\nLa parola chiave pu\u00f2 essere facilmente decriptata con il programma getpass, disponibile gi\u00e0 dal 1995, nell'esempio si ottiene come risultato \u201cstupidpass\u201d. Questa falla \u00e8 documentata in molti siti in rete ed \u00e8 addirittura riportata sul sito della Cisco nella sezione Consigli dei lettori (Technical Services News / Reader Tips) ed ivi riferita alla procedura per decriptare una chiave di rete (pre-shared key). Comunque sia il programma getpass decripta solo parole chiave generate nella semplice modalit\u00e0 utente, ma non pu\u00f2 nulla se si abilita la modalit\u00e0 di cifratura con il comando \u201csecret\u201d. In realt\u00e0 non si tratta di una vera e propria falla dovuta alla Cisco, perch\u00e9 il tipo di cifratura \u00e8 noto all'utente (cliente) e non viene pubblicizzato come pi\u00f9 sicuro di quello che \u00e8. Piuttosto questo caso ha svelato che non \u00e8 lo IOS ad essere insicuro ma l'uso che gli utenti, ossia i gestori di rete ne fanno, fidandosi erroneamente di una presunta invulnerabilit\u00e0 di tale cifratura.\nIn ogni caso la Cisco raccomanda di implementare il modello di sicurezza delle 3 A (Authentication, Authorization and Accounting, AAA). Questo modello pu\u00f2 essere combinato con basi di dati locali, modalit\u00e0 di prossimit\u00e0 (RADIUS) e TACACS+.\nComandi.\nL'interfaccia a riga di comando \u00e8 simile a quella di altri sistemi operativi quali MS-DOS e Unix e come questi ha una funzione che completa il comando riconosciuto (\"autocompletameto\") durante la digitazione tramite il tasto TAB. In generale si distinguono due grandi tipologie di comandi: i comandi di \"analisi\" (es. comandi di \"show\") e i comandi di \"configurazione\". Una notevole semplificazione delle operazioni si deve ai suggerimenti automatici e contestualizzati che si ottengono digitando il punto interrogativo (?).\nTipici comandi base sono i seguenti:\n Router&gt;\n enable\n Router#\n configure terminal\n Router(config)#\n Router(config-if)#\nNella modalit\u00e0 utente si possono eseguire solo facili richieste di informazione (comandi \"show\", per esempio \"show interface gi0/48\"), mentre nella modalit\u00e0 privilegiata ed in quella di configurazione globale si pu\u00f2 proprio configurare il dispositivo.\nPer passare alla modalit\u00e0 privilegiata pu\u00f2 essere necessaria una parola (chiave) d'accesso, ed in seguito si pu\u00f2 passare alla modalit\u00e0 di configurazione globale.\nPer configurare invece singole interfacce si deve invece passare nella modalit\u00e0 di configurazione interfaccia particolare del dispositivo (interfaccia) cui si vuole accedere.\n show running-config\n show version\n show interface\n show ip interface brief\n show ip route\n show ipv6 route\n show ipx route\n show appletalk route"}
{"id": "1761190", "revid": "2184720", "url": "https://it.wikipedia.org/wiki?curid=1761190", "title": "7000 caff\u00e8", "text": "7000 caff\u00e8 \u00e8 una canzone scritta ed interpretata da Alex Britti. Con questa canzone Britti partecipa al Festival di Sanremo 2003, classificandosi al secondo posto. Il brano viene poi inserito nel terzo album del cantautore romano, intitolato appunto \"Tre\".\n\u00c8 stato frequentemente trasmesso in radio, raggiungendo la posizione numero 1 dell'airplay.\nTracce.\nAl brano hanno collaborato: Alex Britti per chitarra, basso, programmazione, percussioni e voce; Enrico Solazzo al piano elettrico e organo; Mike Applebaum alla tromba e al trombino ed Eric Daniel al sassofono."}
{"id": "1761202", "revid": "188323", "url": "https://it.wikipedia.org/wiki?curid=1761202", "title": "Cuscinetto a strisciamento", "text": ""}
{"id": "1761209", "revid": "1543377", "url": "https://it.wikipedia.org/wiki?curid=1761209", "title": "Federico Odorici", "text": "Biografia.\nFiglio del cavalier Odorico Odorici e di Teresa Fornasini, si trasfer\u00ec a Milano in giovane et\u00e0 per gli impegni del padre.\nFu allievo della Regia Accademia di belle arti di Brera e nel 1827 ottenne la medaglia d'argento per la classe di figura.\nNel 1830 spos\u00f2 Clementina dei conti di Tarsis di Novara, morta poi nel 1854; ebbe nove figli, dei quali solo due figlie femmine sopravvissero al padre. Attorno al 1860 si rispos\u00f2 con Annetta Saini di Asola.\nNell'arco della sua vita fu autore di numerosi studi e ricerche storiche, in particolare su Brescia, come i documenti per la raccolta \"Historiae Patriae Monumenta\".\nDopo la morte di Pompeo Litta Biumi nel 1852, insieme a Luigi Passerini Orsini de' Rilli e Federico Stefani prosegu\u00ec la pubblicazione delle \"Famiglie celebri italiane\" fino al 1873.\nFu membro della Regia Deputazione sopra gli studi di Storia Patria, socio corrispondente dell'Accademia delle Scienze di Torino (dal 1856), membro dell'Ateneo di Brescia e dell'Ateneo di Firenze, corrispondente della Accademia Ercolanese e della Accademia Pontaniana, socio corrispondente della Societ\u00e0 Ligure di Storia Patria.\nTra il 1860 e il 1861 collabor\u00f2 con il settimanale L'Indicatore Bresciano per il quale pubblic\u00f2 a puntate la sua \"Arnaldo da Brescia: ricerche istoriche\".\nFu amico di Luigi Cibrario, che mor\u00ec nel 1870 mentre era ospite nella sua casa a Trobiolo (frazione di Ro\u00e8 Volciano).\nDal 1862 fu bibliotecario della Biblioteca Palatina di Parma e dal 1876 fu trasferito come prefetto della Biblioteca Braidense.\nNel 1860 fu brevemente deputato del Regno di Sardegna.\nMor\u00ec a Trobiolo nel 1884.\nOpere.\nUna bibliografia completa fu pubblicata con le necrologie pubblicate.\nOnorificenze.\nPatrizio della Repubblica di San Marino."}
{"id": "1761210", "revid": "1571097", "url": "https://it.wikipedia.org/wiki?curid=1761210", "title": "Prendere o lasciare (Alex Britti)", "text": "Prendere o lasciare \u00e8 un brano musicale scritto ed interpretato da Alex Britti.\nIl singolo, pubblicato nel luglio 2005, \u00e8 il primo singolo estratto da \"Festa\", quarto album del cantautore romano.\nVideo musicale.\nIl videoclip del brano \u00e8 stato diretto da Cosimo Alem\u00e0."}
{"id": "1761212", "revid": "1369234", "url": "https://it.wikipedia.org/wiki?curid=1761212", "title": "Carl Robinson", "text": "Biografia.\nNell'estate 2003 ha sposato Laura, da cui ha avuto una figlia. Suo fratello Lee \u00e8 un ex-allenatore del settore giovanile del Cardiff City, squadra gallese di cui Robinson \u00e8 tifoso. Suo cugino Andy Robinson gioca come centrocampista nello Swansea City.\nRobinson tiene una rubrica sul settimanale \"County Times\", distribuito nella contea di Powys, dov'\u00e8 nato.\nCarriera.\nClub.\nComincia la sua carriera con il club inglese del Wolverhampton Wanderers, debuttando nella stagione 1996/97. Dopo sei stagioni e 180 presenze con i \"Wolves\", si trasferisce al nel luglio del 2002. A Portsmouth non si ambienta, e cos\u00ec viene prestato a numerosi altri club inglesi: Sheffield Wednesday, Walsall, Rotherham, Sheffield United e . Con quest'ultima squadra, Robinson firma un contratto nel giugno del 2004.\nIl Sunderland decide prima di prestare e poi di vendere Robinson al Norwich City nel gennaio 2006. Il 26 agosto di quello stesso anno, Robinson realizza la sua prima rete coi \"Canaries\", nella roboante vittoria per 5-1 sul Barnsley. Il 31 gennaio 2007, Robinson rompe il contratto con il Norwich e passa al Toronto FC, segnando il suo primo goal con la nuova maglia il 17 giugno 2007, nella netta vittoria per 4-0 contro l'FC Dallas.\nRobinson gioca gli ultimi anni della sua carriera nella MLS, prima con il ed infine con i .\nSi ritira il 1\u00ba gennaio del 2012.\nNazionale.\nRobinson \u00e8 un giocatore del Galles, con cui ha debuttato nel 1999 in una partita contro la Bielorussia. In ben 45 presenze, \u00e8 riuscito a segnare un solo goal. Con la nazionale gallese, non si \u00e8 mai qualificato per le fasi finali di un mondiale o un europeo.\nAllenatore.\nDal 2013 \u00e8 l\u2019allenatore dei , club canadese militante nella MLS. Nel 2015 vince il primo titolo da allenatore, il Canadian Championship. Nel 2020 si trasferisce in Australia per allenare il , per poi passare a fine anno al ."}
{"id": "1761215", "revid": "1543377", "url": "https://it.wikipedia.org/wiki?curid=1761215", "title": "Jingwu Tiyu Hui", "text": "La Jingwu Tiyu Hui (\u7cbe\u6b66\u4f53\u80b2\u4f1a, Associazione Sportiva dell'Essenza Marziale) \u00e8 una associazione delle arti marziali cinesi che ha avuto un ruolo eminente nell'evoluzione moderna del Wushu. Famosissima nel mondo anche grazie a numerosi film, il suo nome \u00e8 reso con molte traslitterazioni: Ching Wu (in Wade-Giles); Jing Mo; Chin Woo; Jing Wo. Gli stessi membri Cinesi dell'associazione preferiscono Chin Woo. In alcuni contesti si parla anche di \"Jingwumen\" (\u7cbe\u6b66\u95e8) ovvero la Scuola dell'Essenza Marziale.\nIl nome di questa associazione si \u00e8 legato in maniera indissolubile con la figura di Huo Yuanjia a cui spesso viene attribuita la fondazione dell'associazione stessa.\nLa storia.\nQuesta Associazione per alcuni fu fondata in Shanghai nel giugno 1909 con il nome \"Jingwu Ticao Xuexiao\" (\u4e2d\u56fd\u7cbe\u6b66\u4f53\u64cd\u4f1a) da un comitato a cui appartenevano Huo Yuanjia, Chen Gonzhe (\u9648\u516c\u54f2), Chen Tiesheng (\u9648\u94c1\u751f), Lu Weichang (\u5362\u709c\u660c), Yao Chanbo (\u59da\u87fe\u4f2f) e altri. Venne ribattezzata \"Jingwu Tiyu Hui\" il 3 marzo 1910.\nAltri affermano che venne fondata il 7 luglio 1910 ed altri in giugno.\nQuesta confusione deriva anche dal fatto che dopo la morte di Huo Yuanjia, avvenuta nel settembre del 1910, per sfruttarne la notoriet\u00e0 si decise di attribuirgli il ruolo di unico fondatore dell'associazione. In realt\u00e0 la Jingwu Tiyu Hui venne istituita da un gruppo di persone.\nIn seguito al decesso di Huo, Zhao Lianhe (\u8d75\u8fde\u548c), famoso praticante di Mizongquan, divenne l'istruttore Capo e negli anni successivi l'Associazione inizi\u00f2 a diffondersi in altre zone della Cina aprendo diverse succursali. Nella scuola insegnarono numerosi maestri famosi: Chen Zizheng (\u9673\u5b50\u6b63), praticante di Yingzhaoquan; Luo Guanyu (\u7f85\u5149\u7389), praticante di Qixing Tanglangquan; Wu Jianquan (\u5433\u9451\u6cc9), fondatore dello stile Wu di Taijiquan.\nI principi.\nL'associazione sportiva Jingwu, in opposizione al sistema tradizionale di insegnamento segreto in voga nella maggior parte delle scuole di Wushu prima di allora, intendeva creare un ambito aperto per l'insegnamento, l'apprendimento e lo scambio delle arti marziali. L'arte marziale diventa elemento unificante del sentimento nazionale e quindi vuole superare le secolari divisioni che hanno caratterizzato le arti marziali cinesi, anticipando l'ideologia che port\u00f2 alla fondazione dello Zhongyang Guoshu Guan e delle sue diramazioni locali. Il suo curriculum di base \u00e8 preso da diversi stili. Questo ruolo speciale venne sottolineato da Sun Yatsen che partecip\u00f2 alla riunione annuale dell'associazione nel 1915 e nel 1920 scrisse nel giornale dell'associazione e don\u00f2 una targa alla Jingwu con inciso \u201cSpirito Marziale\u201d.\nL'associazione cinese venne interdetta dal governo della Repubblica Popolare Cinese nel 1966 e riaperta dopo la Rivoluzione Culturale. Nel resto del mondo ha continuato a svilupparsi e ad ingrandirsi tanto che oggi conta pi\u00f9 di 150 ramificazioni.\nLa scuola.\nZhao Lianhe, nel suo ruolo di capo istruttore, svilupp\u00f2 un programma di insegnamento che in seguito \u00e8 andato a costituire il patrimonio standard della Jingwu Tiyu Hui. Questi sono i 10 Taolu che sono praticati ovunque in seno alle associazioni che si richiamano a quella originaria di Shanghai, anche quando vengono praticati stili differenti:\nIl Testo \"Jingwu Quan Xie\" Lu elenca 42 sequenze a mano nuda, 11 sequenze di armi, e 5 Duilian."}
{"id": "1761222", "revid": "466539", "url": "https://it.wikipedia.org/wiki?curid=1761222", "title": "Ron Kovic", "text": "Arruolatosi volontario nei Marines degli Stati Uniti, partecip\u00f2 alla guerra del Vietnam per due turni di servizio. Ferito alla schiena, rimase paralizzato perdendo l'uso delle gambe. Dopo questa esperienza, narrata nel libro autobiografico \"Nato il quattro luglio\" del 1976, da cui venne tratto l'omonimo film del 1989, si dedic\u00f2 all'attivismo pacifista.\nBiografia.\nLa giovinezza e l'arruolamento nei Marines.\nRonald Lawrence Kovic nasce il 4 luglio 1946 a Ladysmith, nel Wisconsin, da una famiglia di fede cattolica e di stampo patriottica, maggiore di cinque fratelli. Il padre Eli, commesso in un negozio di alimentari A&amp;P, era di origini croate, mentre la madre Patricia Lamb, casalinga, era invece di origini irlandesi. Trascorre la maggior parte della sua giovinezza a Massapequa, nello stato di New York.\nDurante gli anni alla Massapequa High School, si affascina di vari sport tra cui il wrestling e il baseball. Nel settembre 1964, ispirato dal discorso di insediamento del presidente Lyndon Baines Johnson, Kovic, una volta terminate le scuole superiori, si arruola volontario, all'et\u00e0 di 18 anni, nei Marines degli Stati Uniti, dove affronta un duro addestramento di dodici settimane al Marine Corps Recruit Depot di Parris Island, nella Carolina del Sud. Promosso con il grado di soldato scelto e diventato campione di push-up del battaglione, completa otto settimane di addestramento al combattimento avanzato presso l'Infantry Training Regiment di Camp Lejeune, nella Carolina del Nord, dopodich\u00e9, \u00e8 tornato a casa a Massapequa nel dicembre 1964, giusto in tempo per Natale. Completate alcune settimane di congedo, Kovic viene trasferito a Norfolk, in Virginia, per un periodo di addestramento alle trasmissioni radio (compreso il Codice Morse) e viene assegnato al 2\u00ba Battaglione Artiglieria da Campo.\nLa guerra del Vietnam e paralisi.\nNel dicembre 1965, come membro della Compagnia H&amp;S, 3\u00ba Battaglione, 7\u00ba Reggimento della 1\u00aa Divisione Marine, Kovic si offre volontario per essere inviato in prima linea in Vietnam durante la guerra e nel giugno del 1966 viene inquadrato nella Compagnia Bravo, 2\u00ba Plotone del 1\u00ba Battaglione di Ricognizione Marine, dove ha preso parte ad un totale di ventidue operazioni di ricognizione contro i soldati nordvietnamiti. \u00c8 tornato a casa il 15 gennaio 1967 dopo tredici mesi di servizio e viene assegnato nel 2\u00ba Marine Aircraft Wing di guarnigione a Cherry Point, Carolina del Nord.\nNell'ottobre di quell'anno, promosso con il grado di sergente e inquadrato nella Compagnia H&amp;S, 1\u00ba Battaglione Trattori Anfibi della 3\u00aa Divisione Marine, viene spedito per un secondo turno di combattimento nel Vietnam del Sud con l'incarico di comandante di pattuglia, dove, nel corso di un agguato nei pressi di un villaggio situato lungo il fiume Cua Viet, uccide accidentalmente un suo commilitone caporale. In un'altra occasione, Kovic e i marines, impegnati in un'altra operazione di ricognizione in un villaggio, avevano ricevuto l'ordine di sparare su dei civili che secondo i superiori nascondevano dei fucili, ma si era scoperto drammaticamente che i vietnamiti, feriti gravemente dal fuoco dei marines, erano in realt\u00e0 disarmati.\nIl 20 gennaio 1968, durante un pattugliamento con la sua squadra di ricognitori del battaglione nella zona demilitarizzata a nord del fiume Cua Viet in prossimit\u00e0 del villaggio di My Loc, Kovic e i marines rimangono coinvolti in un combattimento da parte delle truppe nordvietnamite dell'803\u00ba Reggimento e da un battaglione Viet Cong, intenti a rastrellare il villaggio. Abbandonato dalla maggior parte del suo reparto, Kovic viene colpito da una pallottola 7,62 al piede sinistro, strappandogli la parte posteriore del tallone, per poi essere raggiunto da un altro proiettile che gli ha attraversato la spalla destra, un polmone e infine la colonna vertebrale, che lo ha lasciato paralizzato dalla vita in gi\u00f9. Viene soccorso da un marine sotto il pesante fuoco nemico, trasportato a bordo di un elicottero UH-1 Iroquois e in seguito ricoverato nella sala operatoria di un ospedale da campo. Dopo aver trascorso una settimana di terapia intensiva nel reparto di \u0110\u00e0 N\u1eb5ng, viene ricoverato presso il St. Albans Naval Hospital del Queens e, per il suo servizio sul campo di battaglia e per le ferite, riceve la Bronze Star Medal e la Purple Heart.\nLa vita civile e l'impegno pacifista.\nTornato in patria dopo la guerra e congedato con onore, Kovic si \u00e8 ritrovato a confrontarsi con le difficolt\u00e0 di reinserimento nella vita civile e con il proprio handicap, che sembrava non interessare nessuno. Ha sofferto di incubi, depressione e alcolismo.\nDopo una lunga crisi di coscienza, e in contrasto con quelle che erano state le sue convinzioni durante gli anni dell'adolescenza, ha deciso di dedicarsi all'attivismo pacifista. Nel corso della sua attivit\u00e0 ha sub\u00ecto un totale di dodici arresti nonostante sia costretto a vivere su una sedia a rotelle. La prima manifestazione contro la guerra cui aveva partecipato \u00e8 stata nel 1970, poco dopo la sparatoria della Kent State. In quell'occasione il suo discorso \u00e8 stato interrotto da un allarme bomba. Nella primavera del 1971 aveva sub\u00ecto il primo arresto durante una manifestazione a Orange County, in California.\nNel 1974 Kovic ha capeggiato un gruppo di veterani del Vietnam in uno sciopero della fame di diciassette giorni all'interno dell'ufficio del senatore di Los Angeles Alan Cranston. In seguito si \u00e8 recato a Belfast, in Irlanda del Nord, per trascorrere una settimana nella roccaforte cattolica di \"Turf Lodge\". Nel 1976, pubblica la sua autobiografia \"Nato il quattro luglio\" ed \u00e8 diventato relatore della convention del Partito Democratico svoltasi a New York. Il 12 luglio 1977, viene arrestato durante una manifestazione di 191 studenti alla Kent State University.\nDal 1990 al 1991, Kovic ha partecipato a numerose manifestazioni contro la guerra del Golfo, scoppiata un anno dopo l'uscita del film \"Nato il quattro luglio\", diretto da Oliver Stone nel 1989 e tratto dalla sua autobiografia. Dal 2003 al 2011, si \u00e8 opposto alla guerra d'Iraq e nel mese di novembre 2003 \u00e8 andato ad un ricevimento organizzato a Londra presso il municipio dal sindaco Ken Livingstone. Il giorno dopo, ha guidato una marcia di manifestanti a Trafalgar Square contro la visita del presidente George W. Bush e la guerra in Iraq. Il 24 agosto 2008, il giorno prima della convention svoltasi a Denver in Colorado, ha fatto un discorso per poi guidare una marcia di protesta contro la guerra in Medio Oriente.\nVita personale.\nAttualmente vive a Redondo Beach, in California, ama scrivere, dipingere, suonare il pianoforte e curare il giardino. Non ha figli e non si \u00e8 mai sposato, sebbene abbia avuto una lunga relazione con Connie Panzarino, autrice di \"The Me in the Mirror\". \u00c8 zio della personalit\u00e0 di internet Adam Kovic."}
{"id": "1761224", "revid": "1543377", "url": "https://it.wikipedia.org/wiki?curid=1761224", "title": "Microregione di Penedo", "text": " \nPenedo \u00e8 una microregione dello Stato dell'Alagoas in Brasile, appartenente alla mesoregione di Leste Alagoano.\nComuni.\nComprende 5 comuni:"}
{"id": "1761228", "revid": "124936958", "url": "https://it.wikipedia.org/wiki?curid=1761228", "title": "Alessandro Pavolini", "text": "Nel 1922 partecip\u00f2 alla Marcia su Roma, e nel 1929 divenne federale di Firenze. Dopo l'arresto di Mussolini (25 luglio 1943) fugg\u00ec nella Germania nazista e di l\u00ec si attiv\u00f2 per la ricostituzione del fascismo in Italia. Fondatore delle Brigate nere (milizia volontaria della Repubblica di Sal\u00f2 attiva dal luglio del 1944), fu catturato e giustiziato dai partigiani a Dongo.\nAmbito familiare e formazione.\nIl padre era il livornese Paolo Emilio Pavolini, poeta e filologo, nonch\u00e9 docente ordinario di sanscrito e di civilt\u00e0 dell'India antica presso l'Istituto di Studi Superiori di Firenze. La madre era Margherita Cantagalli, di una famiglia dell'alta borghesia fiorentina. Alessandro nacque nell'aristocratica e antica residenza fiorentina occupata dalla famiglia in via San Gallo 57.\nDal 1916 al 1920 frequent\u00f2 il ginnasio e il liceo classico presso l'istituto Michelangiolo di Firenze. Si iscrisse quindi alla facolt\u00e0 di legge dell'Universit\u00e0 di Roma e all'Istituto superiore di studi Cesare Alfieri dell'Universit\u00e0 di Firenze, dove studi\u00f2 scienze sociali. Al contempo, incominciava le prime esperienze letterarie e alternava l'impegno culturale a quello politico.\nGli anni dello squadrismo.\nIl 1\u00ba ottobre 1920 ader\u00ec ai Fasci Italiani di Combattimento di Firenze e partecip\u00f2 a varie azioni violente nelle squadre d'azione del conte Dino Perrone Compagni, rimanendo allo stesso tempo amico di Carlo e Nello Rosselli.\nIl 28 ottobre 1922, in occasione della Marcia su Roma, trovandosi nella capitale per sostenere alcuni esami universitari, si un\u00ec al gruppo di fascisti proveniente da Firenze.\nTra il 1922 e il 1923 fece parte del Fascio dissidente di Firenze, pi\u00f9 radicale e intransigente, e per un periodo attivo con un rapporto di collaborazione e competizione con il Fascio ufficiale, assieme a Raffaele Manganiello e alla cosiddetta \"Banda dello Sgombero\", della quale fece simbolicamente parte anche il padre. Rientrer\u00e0, con tutti i dissidenti, nel Fascio ufficiale durante il 1923.\nTra il 1923 e il 1924 svolse il servizio militare come sottotenente dei Bersaglieri, ottenendo il grado di centurione della MVSN al suo congedo.\nNel 1924, nel contesto della crisi seguita all'assassinio di Giacomo Matteotti, peror\u00f2 la causa della \"seconda ondata\" fascista, che avrebbe dovuto instaurare una dittatura, spazzando via ogni residua opposizione politica e realizzando la \"fascistizzazione\" dello Stato. Partecip\u00f2 quindi alla contestazione del docente antifascista Gaetano Salvemini all'Universit\u00e0 degli Studi di Firenze.\nL'attivit\u00e0 politica, culturale e giornalistica.\nSuccessivamente ricopr\u00ec vari incarichi negli istituti di cultura e nei movimenti giovanili fascisti: nel 1925 fu addetto stampa della Legione \"Ferrucci\". Successivamente collabor\u00f2 a \"Battaglie fasciste\", \"Rivoluzione fascista\", \"Critica fascista\", \"Solaria\" (1926-1932) e saltuariamente a riviste letterarie. Pubblic\u00f2 il romanzo \"Giro d'Italia. Romanzo sportivo\" e compose poesie a tema crepuscolare.\nNel maggio del 1927, grazie all'interessamento di Augusto Turati, allora segretario del partito, e del marchese Luigi Ridolfi, fu nominato vicefederale di Firenze (cio\u00e8 vicesegretario della federazione provinciale). Si spos\u00f2 nel 1929 e la coppia ebbe tre figli, Ferruccio (1930), Maria Vittoria (1931) e Vanni (1938).\nIl 17 settembre 1929, in seguito al rapporto del prefetto di Firenze al Ministero dell'Interno, vennero segnalati i suoi precedenti di \"attivo squadrista\" e di partecipante alla Marcia su Roma, permettendogli quindi di ottenere il Brevetto della Marcia su Roma, requisito che tra l'altro concedeva una serie di preferenze e benefici durante il regime.\nSempre nel 1929 successe, appena ventiseienne, al marchese Ridolfi alla carica di segretario della federazione provinciale del PNF di Firenze. In questo ruolo, riusc\u00ec a rafforzare la presenza fascista nell'area, portando gli iscritti dai circa 30.000 che erano nel 1929 ai quasi 45.000 della fine del 1933: apr\u00ec case del fascio nelle campagne e appoggi\u00f2 raggruppamenti nei rioni urbani, incoraggiando la realizzazione di attivit\u00e0 di propaganda ricreative soprattutto di carattere sportivo e turistico. Inform\u00f2 lo sviluppo di Firenze di modi peculiari al capoluogo, promuovendo la riscoperta del calcio storico, con una partita annuale in costume, e l'artigianato locale (con una fiera nazionale). Favor\u00ec inoltre la realizzazione dell'autostrada Firenze-Mare e della centrale Stazione di Santa Maria Novella, e istitu\u00ec il Maggio Musicale Fiorentino. Diventato gerarca, fu in questo periodo che cominci\u00f2 ad alimentare il \"mito della giovinezza\", tra i motivi fondanti del regime, esaltando e puntando principalmente l'attenzione sugli anni dello squadrismo:\nNel 1929 inoltre fond\u00f2 la rivista \"Il Bargello\", organo della federazione fiorentina e rivista letteraria tra le pi\u00f9 interessanti del Ventennio: riusc\u00ec a convogliarvi alcune future grandi firme della letteratura e del giornalismo italiano, come Elio Vittorini, Vasco Pratolini, Romano Bilenchi, Ardengo Soffici, Indro Montanelli. Quest'ultimo scrisse di Pavolini:\nEletto deputato nel 1934, lasci\u00f2 la direzione del Fascio fiorentino e si spost\u00f2 a Roma. Insieme con Giuseppe Bottai, contribu\u00ec all'ideazione e all'organizzazione dei Littoriali della cultura e dell'arte. Dal 1934 al 1942 fu stabilmente al \"Corriere della Sera\" come inviato speciale. Durante questa esperienza, in un articolo si scagli\u00f2 contro la stampa estera, affermando che gli stranieri fossero \"lividi d'ira e d'invidia perch\u00e9 hanno la precisa coscienza del livello morale che passa tra i nostri giornali, araldi di un'idea, e quelli delle 'grandi democrazie', asserviti alla massoneria e all'affarismo\".\nFu nell'ambiente romano che nacque l'amicizia con Galeazzo Ciano, genero del Duce e dal 1935 ministro per la Stampa e la Propaganda.\n Quando il conflitto scoppi\u00f2, molti gerarchi partirono volontari. Ciano e Pavolini vennero assegnati alla stessa squadriglia aerea da bombardamento, la 15\u00aa, detta \"la Disperata\". Pavolini aveva l'incarico di ufficiale osservatore e di reporter.\nLa guerra d'Etiopia.\nNella veste di giornalista, Pavolini magnific\u00f2 Ciano e il concetto razzista della presunta natura \"civilizzatrice\" dell'avventura coloniale. Nell'articolo \"La titanica opera compiuta in Eritrea\", uscito sul \"Corriere della Sera\" il 17 settembre 1935, rifer\u00ec enfaticamente dell'ingrandimento del porto di Massaua. Dal complesso della sua attivit\u00e0 di corrispondente, traspariva grande disprezzo per gli abissini, considerati immensamente inferiori ai colonizzatori.\nDi questo periodo \u00e8 un inno in onore di Galeazzo Ciano, comandante della squadriglia:\nNel periodo che va da Natale ai primi di febbraio del 1936, Pavolini fu costretto all'inattivit\u00e0 a causa di una licenza in Italia di Ciano: in questo periodo progett\u00f2 azioni ardimentose da proporre a Ciano, che rimasero tutte sulla carta: come l'occupazione di un isolotto sul Lago Tana, in territorio nemico, dove impiantare una base aerea facilmente difendibile, dalla quale dare man forte ai ribelli avversi all'imperatore d'Etiopia. A questo proposito scrisse a Ciano:\nDopo il ritorno di Ciano alla squadriglia, il 15 febbraio Pavolini prese parte agli attacchi contro l'esercito etiopico in ritirata dopo la sconfitta subita nella Battaglia dell'Endert\u00e0:\nNel corso delle medesime operazioni il nemico fu bombardato con 60 tonnellate di iprite, un'arma chimica il cui impiego era vietato dalla Convenzione di Ginevra: Pavolini non ne fa menzione. Il 27 febbraio ebbe inizio la Seconda battaglia del Tembien che vide la rotta dell'esercito guidato da Ras Kassa Haile Darge. Pavolini dall'alto descrisse la situazione evolversi:\nCommentando la fine della battaglia nei pressi del lago Ascianghi Pavolini scrisse:\nIl 15 aprile l'aereo su cui si trovava Pavolini ebbe un guasto e pertanto si decise di puntare sulla citt\u00e0 di Dessi\u00e8 appena occupata dalle truppe eritree del generale Alessandro Pirzio Biroli. Ma quando si danneggi\u00f2 anche uno dei due motori fu costretto a effettuare un atterraggio di emergenza nel piccolo campo di aviazione di Quoram in territorio nemico. Da qui furono poi recuperati il giorno seguente.\nAlcuni giorni prima dell'occupazione di Addis Abeba, per un Ciano desideroso di compiere un'impresa ardimentosa, Pavolini progett\u00f2 un'incursione nell'aeroporto della citt\u00e0 al fine di catturarne il comandante. Il 30 aprile, da Dessi\u00e8, Ciano accompagnato da Ettore Muti part\u00ec alla volta di Addis Abeba: l'impresa non ebbe per\u00f2 successo, in quanto la rapida reazione dei difensori abissini non permise all'aereo di atterrare. Ripresa quota, Ciano si accontent\u00f2 di lanciare un gagliardetto della \"Disperata\" sulla piazza principale della citt\u00e0. Pavolini rievoc\u00f2 la sua esperienza bellica nel libro di memorie di guerra \"Disperata\", edito dalla Vallecchi nel 1937. Il libro ha toni analoghi a quelli di altri memoriali redatti da altri noti reduci della guerra d'Etiopia e rivela disprezzo verso il nemico, assenza di piet\u00e0 nel suo sterminio ed esaltazione della \"bella morte\", valori reputati - allora - positivi e degni di essere francamente proclamati e rivendicati.\nL'ascesa.\nDi ritorno in Italia dall'Africa nel maggio del 1936, la carriera di Pavolini conobbe una significativa ascesa, esplicatasi sotto la protezione di Ciano, dal giugno 1936 ministro degli Esteri, con il quale condivideva una linea attendista rispetto alla possibilit\u00e0 di entrare in guerra a fianco del Terzo Reich. Da deputato che era, Pavolini divenne presidente della Confederazione fascista dei professionisti e artisti (dal 29 ottobre 1934 al 23 novembre 1939); membro del Consiglio Nazionale delle Corporazioni (1939-1943); componente della commissione per la bonifica del libro, istituita dal ministero della cultura popolare (1938-1939); membro del Gran Consiglio del Fascismo (1939-1943).\nCiano lo protesse e lo difese a pi\u00f9 riprese, pi\u00f9 di quanto non avesse mai fatto per qualsiasi altro, una prima volta nel 1935 quando a Mussolini giunse una segnalazione nella quale, dopo essere stato ridicolizzato come combattente, Pavolini veniva accusato di cumulare incarichi e prebende sino a mettere assieme stipendi da favola e in almeno un'altra occasione, nel novembre 1937, quando Mussolini espresse a Ciano dubbi sul \"lealismo politico\" di Pavolini.\nAlmeno sino al 1939 Pavolini si mantenne, in pubblico, vicino al sentimento antitedesco di Ciano, tanto che in occasione dell'occupazione della Boemia esclam\u00f2:\n e l'eco di tale dichiarazione giunse sino a Berlino.\nIl MinCulPop e Doris Duranti.\nDal 31 ottobre 1939 fu titolare del Ministero della cultura popolare (MinCulPop), in sostituzione di Dino Alfieri, inviato come ambasciatore al Vaticano. Per Montanelli, con la sua nomina \"sal\u00ec sul firmamento fascista una stella che avrebbe brillato di luce sanguigna durante il periodo repubblichino\".\nA ispirare la nomina di Pavolini fu l'amico Ciano, che, gi\u00e0 la sera del 19 ottobre, aveva annotato nel suo \"Diario\":\nTale fu la percezione dell'influenza di Ciano nel rimpasto ordinato da Mussolini, mentre la guerra europea divampava ormai da due mesi, che presso alcuni circoli il nuovo governo veniva indicato come il \"gabinetto Ciano\".\nNello stesso periodo l'attrice Doris Duranti, diva del cosiddetto \"cinema dei telefoni bianchi\", divenne sua amante e tale rester\u00e0 sino al 1945, quando Pavolini la fece rifugiare in Svizzera.\nLe veline.\nTra i principali compiti quotidiani del Ministero assegnato a Pavolini v'era la redazione delle cosiddette \"veline\" del Minculpop (tecnicamente denominate \"note di servizio\"), che, in base alla censura fascista imponevano agli organi di stampa italiani che cosa dire e come dirlo. L'arrivo di un uomo colto come Pavolini alla guida del dicastero, tuttavia, non port\u00f2 alcun miglioramento - al contrario - nello stile e nella sostanza di tale attivit\u00e0, tesa a sostituire interamente la propaganda ai fatti e alle notizie. Gi\u00e0 una settimana dopo l'inizio del mandato, infatti, la velina del giorno della gestione Pavolini assume toni perentori:\nNel febbraio del 1940 viene emessa una \"velina\" che rappresenta egregiamente il culto della personalit\u00e0 dedicato a Mussolini, cui Pavolini non cessa di dare impulso:\nLa foga con la quale la propaganda promossa sotto la supervisione di Pavolini viene prodotta porta anche a infortuni linguistici, che contribuiranno all'ironia che si va diffondendo in modo sotterraneo nel Paese all'indirizzo del \"colto\" ministro e del suo ministero:\nCon l'Italia ormai coinvolta nel conflitto mondiale, le \"veline\" aumentano il proprio distacco dalla realt\u00e0 sino a specificarlo, a volte, esse stesse in modo esplicito, come quando, nell'anniversario della Marcia su Roma, il Minculpop non esita a emettere una nota tutt'altro che bellicosa ma alquanto surreale, destinata probabilmente a tacitare i pettegolezzi che si vanno sempre pi\u00f9 facendo intensi circa la relazione sentimentale tra Pavolini e Doris Duranti, che per questo viene popolarmente schernita come \"l'artista per (sua) eccellenza\":\nAllo scopo di stigmatizzare la rivista fascista \"Il Primato\", che aveva pubblicato in copertina un'illustrazione raffigurante alcuni soldati seduti in un bivacco, durante la guerra Pavolini emise un messaggio che recitava:\nNel gennaio del 1941 fu inviato sul fronte greco, col grado di capitano, sempre al seguito di Ciano. Pavolini perse l'incarico di ministro a seguito di un rimpasto governativo voluto da Mussolini l'8 febbraio 1943, nel tentativo di controllare il fronte interno, mentre la guerra appariva ormai perduta: i pesanti bombardamenti alleati sulle citt\u00e0 italiane e il diluvio di feriti e di caduti, che n\u00e9 la propaganda di Pavolini n\u00e9 la censura militare riuscivano pi\u00f9 a occultare, avevano ormai reso chiaro a tutti ci\u00f2 che da tempo era chiaro anche ad alcuni membri di casa Savoia.\nPavolini fu dunque privato del ministero (sostituito da Gaetano Polverelli) e nominato direttore del quotidiano romano \"Il Messaggero\". Quello impostogli da Mussolini costitu\u00ec un arretramento - seppure momentaneo, in quanto conserv\u00f2 la carica di consigliere nazionale del PNF - nel prestigio di Pavolini e un altrettanto momentaneo allontanamento dalla politica attiva di alto livello, sebbene a Pavolini fosse stata comunque offerta una tribuna, quella di direttore di un importante quotidiano, che gli consentiva inoltre di tornare a coltivare la sua vecchia passione per il giornalismo. Continu\u00f2 l'attivit\u00e0 letteraria con la pubblicazione di memorie come \"Disperata\" (1937) e racconti o romanzi come \"Scomparsa d'Angela\" (1940).\nLa caduta del fascismo.\nIl 25 luglio 1943 Pavolini venne a conoscenza della destituzione e del conseguente arresto di Mussolini dal ministro Zenone Benini. Pavolini, tornato a casa, mise al sicuro la famiglia facendola ospitare da uno zio, l'architetto Brogi, poi si rifugi\u00f2 presso l'amico Pierfrancesco Nistri in via Tre Madonne, temendo di poter essere ucciso dai carabinieri, fedeli alla Monarchia e a Badoglio, come avvenne poco dopo con Ettore Muti. Nel corso dei due giorni l\u00ec passati matur\u00f2 la decisione di recarsi in Germania al fine di continuare a combattere al fianco dei tedeschi.\nCinque minuti prima della mezzanotte del 27 luglio a bordo di un'auto munita di targa diplomatica giunse a Villa Wolkonsky, all'epoca sede dell'ambasciata tedesca a Roma e l'indomani mattina dallo scalo aereo di Ciampino, part\u00ec per K\u00f6nigsberg raggiungendo Vittorio Mussolini.\nSegretario del Partito Fascista Repubblicano.\nLa ricostituzione del partito fascista.\nDalla Germania, Pavolini svolse opera costante di propaganda mostrandosi ai tedeschi oltre che fedelissimo del Duce, anche fascista intransigente. Infatti ancor prima dell'armistizio di Cassibile del 3 settembre, insieme con Vittorio Mussolini, da K\u00f6nigsberg svilupp\u00f2 i piani politici per la restaurazione del fascismo in Italia e pronunci\u00f2 comunicati via radio in italiano che preannunciavano il ritorno del Duce al governo. Quando questi fu liberato dalla prigionia sul Gran Sasso e condotto in Germania, Pavolini fu tra coloro che a Monaco sostennero la necessit\u00e0 di dare al centro-nord Italia un \"Governo Nazionale Fascista\" dopo la fuga da Roma del Re e di Badoglio, insistendo con Mussolini affinch\u00e9 ne assumesse la guida.\nCos\u00ec Pavolini si rivolse a Mussolini al loro primo incontro dopo la liberazione da Campo Imperatore:\nDopo alcuni tentennamenti, Mussolini si risolse ad accettare la guida della nuova entit\u00e0 statale. La scelta di Mussolini, per la quale spingeva Hitler stesso, che voleva nuovamente dare dignit\u00e0 al proprio maestro e amico, indispett\u00ec parte dei gerarchi nazisti, che avrebbero preferito una figura pi\u00f9 malleabile.\nLa Repubblica Sociale Italiana.\nCostituita la Repubblica Sociale Italiana fu nominato segretario provvisorio del neonato Partito Fascista Repubblicano (PFR), nomina che comportava inoltre l'assunzione del rango di Ministro Segretario di Stato. Il 17 settembre si rec\u00f2 con Guido Buffarini Guidi a Roma, dove apr\u00ec la sede del Partito a palazzo Wedekind riorganizzandone la struttura e l'organizzazione. Da qui lanci\u00f2 un appello radiofonico agli italiani:\nIl 23 settembre Pavolini convinse il maresciallo Rodolfo Graziani ad aderire al PFR dopo un burrascoso colloquio. Successivamente convoc\u00f2 gli ufficiali del Presidio Militare di Roma e, annunciato loro che \"il partito che io guido sar\u00e0 un partito totalitario\", ordin\u00f2 alla divisione \"Piave\" di deporre le armi, consegnarle ai tedeschi e mettersi in marcia verso il nord in attesa di ulteriori ordini. Il 24 settembre fece celebrare la prima cerimonia funebre in onore di Ettore Muti, ucciso in maniera misteriosa durante il suo arresto notturno a Fregene da parte di carabinieri inviati da Badoglio.\nL'idea di Pavolini di creare un esercito prettamente fascista per la Repubblica Sociale Italiana lo port\u00f2 a vari scontri con Graziani, che desiderava che il nascente Esercito Nazionale Repubblicano fosse apolitico, e con l'amico Ricci che era al comando della Guardia Nazionale Repubblicana. Pavolini riusc\u00ec poi a ottenere soddisfazione con la creazione delle Brigate Nere.\nFu aperta la campagna tesseramenti al nuovo Partito Fascista Repubblicano. Secondo le direttive di Pavolini si neg\u00f2 aprioristicamente la tessera a coloro che avevano appoggiato il Governo Badoglio e ai fascisti pentiti che chiedevano la reintegrazione. Il tesseramento fu poi chiuso per il sospetto che potessero giungere richieste strumentali da parte di \"avventurieri ed opportunisti\". Abol\u00ec inoltre l'uso del termine gerarca e i fronzoli che adornavavo le divise militari, rendendole il pi\u00f9 possibile spartane. A fine ottobre erano gi\u00e0 state raccolte circa 250.000 richieste di iscrizione al PFR.\nQuesto dato port\u00f2 al congresso costituente di Verona (novembre 1943) raccontando: \u00abCi siamo impadroniti dei ministeri mandando un camerata accompagnato da due, massimo da quattro giovani fascisti armati di mitra\u00bb.\nIn realt\u00e0 i due gerarchi erano nella capitale, seguendo un progetto discusso a Monaco con Mussolini, per riunire la Camera dei Fasci e il Senato per far loro dichiarare decaduta la monarchia, ma si avvidero che era eccessivamente rischioso, avendo le Camere gi\u00e0 votato in modo apertamente antifascista. Il 5 novembre, a seguito dell'omicidio di diversi fascisti nel corso di imboscate (colp\u00ec in particolar modo l'uccisione del console della Milizia Domenico Giardina), Pavolini eman\u00f2 la seguente ordinanza che comminava la pena di morte ai responsabili:\nIl Manifesto di Verona.\nAlessandro Pavolini partecip\u00f2 con Benito Mussolini e Nicola Bombacci alla stesura del Manifesto di Verona, che fu poi posto ai voti e approvato al Congresso del Partito Fascista Repubblicano del 14 e 15 novembre 1943.\nL'assise di Verona.\nPavolini, chiamato a presiedere il primo e unico Congresso del Partito Fascista Repubblicano (PFR) in qualit\u00e0 di segretario, aveva aperto l'assise leggendo un messaggio di Mussolini in cui si invitava ad adoperarsi per dare alla nuova repubblica un esercito. Pavolini prosegu\u00ec la propria relazione paventando il pericolo costituito dagli attentati partigiani e richiamandosi al fascismo delle origini:\nper poi concludere:\nIn seguito furono poi approvati i 18 punti del Manifesto di Verona. Mussolini descrisse a Dolfin il congresso come:\nSostanzialmente il Congresso di Verona segn\u00f2 la vittoria dei fascisti pi\u00f9 intransigenti a scapito della corrente moderata, come dimostr\u00f2 anche l'avvenuta rappresaglia di Ferrara.\nLa rappresaglia di Ferrara.\nMentre il congresso era in corso, giunse a Verona la notizia dell'uccisione di Igino Ghisellini, pluridecorato reggente la Federazione di Ferrara (Ghisellini dopo l'armistizio, aveva aperto trattative con gli antifascisti rifiutate per\u00f2 dal Partito comunista). Pavolini comunic\u00f2 subito la notizia all'assemblea:\nAlla notizia i partecipanti all'assise cominciarono a gridare: \"A Ferrara, a Ferrara\". Pavolini, assecondando le richieste di rappresaglia disse: \u00abLo faremo con il nostro stile spietato e inesorabile\u00bb e disponendo l'invio solo degli squadristi ferraresi e di Verona e Padova aggiunse:\nIn seguito alle disposizioni date da Pavolini, diverse squadre si recarono a Ferrara per eseguire la rappresaglia nel corso della quale settantacinque antifascisti furono prelevati dalle loro abitazioni e dalle locali carceri. Undici di essi furono sommariamente fucilati la notte stessa del 15 novembre, mentre alcuni altri morirono successivamente in carcere. La rappresaglia di Ferrara fu criticata da Mussolini per la sua ferocia e la sua inopportunit\u00e0 politica: in quel momento egli cercava di riunire quel che restava del Paese sotto la RSI, non precipitarlo ulteriormente in una guerra fratricida.\nTuttavia, da quel momento il dado fu definitivamente tratto. Roberto Farinacci comment\u00f2 cos\u00ec l'episodio su \"Il Regime Fascista\": \u00abLa parola d'ordine \u00e8 stata: occhio per occhio, dente per dente. Si \u00e8 creduto forse che noi non avessimo la forza e il coraggio di reagire. I fatti ora hanno parlato\u00bb.\nDa quel momento la stampa di Sal\u00f2 prese a impiegare largamente il neologismo \"ferrarizzare\" quale sinonimo di analoghe operazioni di liquidazione del nemico interno reputate \"esemplari\". Secondo Indro Montanelli:\nIl processo di Verona.\nLa vittoria dell'ala dura del fascismo repubblicano al congresso di Verona sanc\u00ec un sentimento comune a tutte le federazioni del nord Italia, desiderose di vendetta su coloro che nel Gran Consiglio del Fascismo del 25 luglio 1943 avevano sfiduciato Mussolini apponendo la propria firma sull'Ordine del giorno Grandi. I membri del Gran Consiglio che vennero arrestati furono processati e cinque di essi condannati alla pena capitale, gli altri tredici condannati a morte in contumacia.\nIn serata tutti e cinque i condannati a morte compilarono la loro domanda di grazia, compreso Ciano che la firm\u00f2 dopo numerose sollecitazioni; per decisione di Pavolini le richieste di grazia non furono mai inoltrate a Mussolini. Esse, dopo un procedimento assai contorto, furono formalmente respinte dal console Italo Vianini.\nFu in questo contesto che Pavolini si guadagn\u00f2 la definizione di \"irriducibile\" e a tal proposito lo si ricorda come \"il Superfascista\". Secondo Mack Smith, la sua prima fama sarebbe stata quella di un uomo \"intelligente e sensibile\", ma oramai \"il fascismo ne aveva fatto un fanatico privo di scrupoli, un uomo spietato e vendicativo che credeva nella politica del terrore\". A Ferdinando Mezzasoma, suo \"successore\" al Ministero della cultura popolare, ordin\u00f2 che i giornali evitassero appelli \"per la pacificazione delle menti e la concordia degli spiriti, per la fraternizzazione degli italiani\".\nCarolina Ciano, madre dell'ucciso, attribu\u00ec in un suo scritto la responsabilit\u00e0 della sua fucilazione a Pavolini insieme con Buffarini, Cosmin e donna Rachele, la moglie di Mussolini.\nI franchi tiratori di Firenze.\nNel giugno 1944, alla caduta di Roma, Pavolini era a Firenze per organizzare al meglio la resistenza della citt\u00e0 e permettere quindi agli alleati tedeschi di organizzare le difese sulla Linea Gotica. In una relazione a Mussolini scrisse:\nNell'agosto 1944 prese parte ai primi combattimenti nella sua Firenze a capo dei fascisti fiorentini, riuscendo a resistere in armi per molti giorni dopo l'arrivo degli Alleati, e ritardando la conquista della citt\u00e0 organizzando i franchi tiratori, un gruppo di persone male armate, che comprendeva anche ragazzi di 15 anni, fanaticamente disposte a morire pur di rallentare l'avanzata degli Alleati. Il 18 agosto il \"Corriere Alleato\" diede notizia dei primi scontri con i franchi tiratori fascisti a Firenze:\nL'attivit\u00e0 dei franchi tiratori fascisti termin\u00f2 soltanto il 1\u00ba settembre quando la citt\u00e0 fu definitivamente conquistata dagli Alleati appoggiati da nuclei di partigiani.\nLa creazione delle Brigate Nere.\nLa costituzione delle Brigate Nere fu un disegno lungamente inseguito da Pavolini, sin da quando a Roma, nei primi giorni del suo lavoro di ricostituzione del partito fascista, aveva inteso farne un'organizzazione intransigente e totalitaria, esclusivista e \"combattente\" su ispirazione delle vecchie squadre d'azione dello squadrismo. Il progetto vide l'opposizione di Rodolfo Graziani e Renato Ricci contrari alla creazione di un esercito politicizzato.\nScrisse a proposito Pavolini:\nL'idea fu apprezzata dai tedeschi (in particolare da Wolff e da Rahn), quando ormai gli Alleati premevano verso la linea Gotica ancora in costruzione, facendo loro balenare la possibilit\u00e0 di creare, usando le strutture e gli uomini del partito, un nuovo corpo armato pi\u00f9 efficiente, agile e deciso della Guardia Nazionale Repubblicana, in grado davvero di \"distruggere la piaga del ribellismo\" e di assicurare la tranquillit\u00e0 delle retrovie germaniche.\nIl 22 giugno 1944 Pavolini consegn\u00f2 le armi agli iscritti del PFR di Lucca costituendo di fatto quella che sar\u00e0 la prima Brigata nera, denominata \"Mussolini\" il cui comando fu assegnato a Idreno Utimpergher. La nascita ufficiale delle Brigate Nere fu annunciata dallo stesso Pavolini alla radio il 25 luglio 1944, nel primo anniversario del \"tradimento\" del Gran Consiglio. Discorso che concluse con queste significative parole:\n Il 30 giugno 1944 complet\u00f2 la costituzione di 41 Brigate Nere, una per ogni provincia della RSI, intitolate ciascuna a un fascista. A esse si affiancavano sette brigate autonome e otto brigate mobili per un totale di 110.000 unit\u00e0.\nNel contesto dello stesso annuncio, Pavolini rese noto che i brigatisti gi\u00e0 \"saldamente inquadrati\" erano ventimila, una cifra destinata a crescere in numero, ma non in efficienza: questo sia per la mancanza di materiali sia in quanto i quadri del partito, spesso privi di esperienza e istruzione militare, vennero trasformati istantaneamente in comandanti di formazioni militari.\nLe Brigate Nere dovevano essere impiegate, secondo le parole pronunciate in giugno da Mussolini e riprese da Pavolini, per dare corpo alla \"marcia della Repubblica Sociale contro la Vandea\", riferendosi al Piemonte, dove i partigiani erano particolarmente attivi sin dal settembre 1943 e, guidati da comandanti esperti (spesso ufficiali del Regio Esercito che avevano deciso di dare vita alla resistenza dopo l'armistizio), erano riusciti a strappare larghe porzioni di territorio al controllo nazifascista anche per estesi periodi di tempo.\nFu durante queste prime operazioni svolte dalle Brigate Nere in Piemonte che Pavolini il 12 agosto 1944 nella valle dell'Orco fu ferito da una bomba nel corso di un attacco partigiano della 77\u00aa brigata \"Garibaldi\". Pavolini fu ricoverato all'ospedale di Cuorgn\u00e8, ove rimase un mese prima di poter far ritorno, ancora aiutandosi con un bastone, a Maderno dove risiedeva. A seguito del ferimento, su proposta di Wolff, Pavolini fu insignito da Hitler della Croce di Ferro per i suoi \"meriti nella guerra antiribellistica\".\nPi\u00f9 tardi partecip\u00f2 alle operazioni di riconquista della Repubblica partigiana dell'Ossola che avvennero tra il 10 e il 23 ottobre. Il 16 dicembre Pavolini accompagn\u00f2 Mussolini nell'auto scoperta che fece il giro di Milano prima del discorso del Teatro Lirico, di piazza San Sepolcro e del Castello Sforzesco, l'unica uscita pubblica del duce dopo il 25 luglio del 1943.\nLa missione in Venezia Giulia.\nA fine gennaio 1945 Pavolini fu inviato da Mussolini in Venezia Giulia. Nei territori orientali i tedeschi, fin dal 1943 avevano costituito la Adriatisches Kustenland, sottraendo di fatto quei territori al regno d'Italia e non sottoponendoli all'autorit\u00e0 della Repubblica Sociale Italiana. Pavolini si rec\u00f2 a Udine, Gorizia, Fiume, Trieste intrattenendosi con i rappresentanti del Partito Fascista Repubblicano, di cui raccolse le lamentele circa l'ingombrante alleato tedesco che favoriva l'elemento croato a discapito degli italiani. Pavolini pronunci\u00f2, al Teatro Verdi di Trieste, un discorso improntato sulla difesa dell'italianit\u00e0 della citt\u00e0:\nIl Ridotto alpino repubblicano.\nFu sostenitore, o forse proprio ideatore, della proposta del Ridotto alpino repubblicano (RAR), che prevedeva di ritirare in Valtellina tutte le truppe ancora teoricamente disponibili (in particolare le Brigate Nere) onde poter opporre un'estrema resistenza contro gli Alleati. Ne fu il principale organizzatore e fu nominato presidente della commissione di coordinamento dei lavori del RAR: aveva scelto come comandante il generale Onorio Onori, vi aveva destinato e accasermato le truppe (squadristi toscani con rispettive famiglie) e programmava un concentramento di circa 50.000 uomini. Dette queste notizie a Mussolini durante la riunione del 14 aprile 1945 a Villa Feltrinelli a Gargnano, alla presenza dei massimi esponenti della RSI: Graziani, Filippo Anfuso (nuovo viceministro degli esteri), il generale delle Allgemeine SS Wolff, il ministro dell'interno Zerbino, il colonnello Dollmann e diversi altri generali sia italiani sia tedeschi. Consegn\u00f2 inoltre programmi di trinceramento come l'escavazione di caverne (\"bunker\") e la traslazione nel ridotto delle ceneri di Dante. Fra le altre idee di Pavolini vi era la costruzione di una stazione radio di propaganda e di una tipografia per la stampa di un giornale che avrebbe dovuto essere distribuito lanciandone le copie da un aereo in volo. Essendo tutti i convenuti, Pavolini compreso, gi\u00e0 convinti dell'imminente fine, concluse gridando che \"in Valtellina si consumeranno le Termopili del fascismo\". La proposta, tuttavia, non ebbe concreto seguito.\nPer i fascisti ancora fedeli Pavolini dispose premi in denaro e la possibilit\u00e0 di scegliere tra il rifugio in Germania o la \"mimetizzazione\", fruendo di documenti falsi e di tessere annonarie; con Mezzasoma, ministro del Minculpop, preordin\u00f2 la distribuzione di fondi segreti fra quei fascisti che avessero voluto proseguire in clandestinit\u00e0 la lotta nell'Italia del dopoguerra e la disseminazione di \"talpe\" in istituzioni e organismi cruciali. Con una nota riservata, sugger\u00ec a Mussolini di organizzare in Svizzera una centrale fascista di una trentina di elementi fidati, costituendovi un fondo monetario speciale in valuta straniera per le occorrenze future.\nLe ultime giornate di Sal\u00f2.\nDopo il fallimento delle trattative di resa con il CLN, Mussolini, dopo una riunione al palazzo della Prefettura a Milano, decise di accettare la proposta di Pavolini e impart\u00ec l'ordine di dirigersi verso il Ridotto alpino repubblicano, ordine mascherato nella formula \"Precampo a Como\". Pavolini ordin\u00f2 alle Brigate Nere della Liguria e del Piemonte di muovere verso la Valtellina e stim\u00f2 in circa 25.000 le unit\u00e0 in movimento. Prima di partire ebbe un violento scontro con Graziani, che lo accus\u00f2 di mentire e di illudere il Duce, e con Junio Valerio Borghese, il quale gli disse che la X Flottiglia MAS non sarebbe andata in Valtellina e che si sarebbe arresa \"a modo nostro\".\nAlla partenza di Mussolini, Pavolini spinton\u00f2 Carlo Borsani, cieco di guerra pluridecorato e Medaglia d'oro al valor militare, che supplicava il Duce di trattenersi a Milano dove stava trattando la resa con i partigiani.\nMussolini part\u00ec la sera del 25 aprile; il giorno dopo Pavolini insieme con Idreno Utimpergher, Comandante della Brigata Nera di Lucca, si mise alla testa di una colonna di 178 veicoli, che contavano 4.636 uomini e 346 ausiliarie. Una volta giunto a Como non vi trov\u00f2 Mussolini, il quale aveva proseguito sino a Menaggio. Il 27 aprile da Menaggio prosegu\u00ec verso Dongo, in direzione dell'alto Lario.\nPavolini si un\u00ec quindi all'autocolonna di Mussolini, che a propria volta si un\u00ec a un'autocolonna della FlaK (contraerea) tedesca in ritirata verso la Germania. Pavolini port\u00f2 sul suo autoblindo in testa al corteo sia quello che diverr\u00e0 noto come \"l'oro di Dongo\" sia gli archivi documentari, forse contenenti anche il presunto carteggio Churchill-Mussolini. Dopo circa un'ora di viaggio Pavolini ferm\u00f2 la colonna, chiedendo a Mussolini (della cui sicurezza si autoproclam\u00f2 responsabile) di scendere dalla sua auto per viaggiare sul suo autoblindo.\nPoco pi\u00f9 avanti incapparono in un posto di blocco della 52\u00aa Brigata Garibaldi, agli ordini del conte Pier Luigi Bellini delle Stelle. I partigiani, consultato il comando di zona, accettarono qualche ora dopo di far passare i tedeschi. A Mussolini intanto era stato fatto indossare un pastrano e un elmetto da sottufficiale tedesco, nel tentativo di farlo in tal modo passare inosservato e consentirgli di superare il posto di blocco.\nRaggiunto un accordo col conte Bellini, gli autocarri tedeschi partirono e poterono proseguire con Mussolini. Gli italiani, dopo la partenza dei tedeschi, avrebbero dovuto invece tornare indietro: l'autocarro di Pavolini part\u00ec bruscamente e, per superare una cunetta, fece una manovra scomposta con una repentina accelerata, equivocata come un tentativo di forzare il blocco. Ne nacque una sparatoria. Mentre Barracu proponeva di arrendersi, Pavolini gridava \"Dobbiamo morire da fascisti, non da vigliacchi\": preso il mitra si lanci\u00f2 quindi verso il lago, correndo e sparando. Fu inseguito dai partigiani e ferito da schegge di proiettile ai glutei.\nA seguito di una battuta di ricerca fu catturato la notte, indebolito dalla ferita; fu poi portato a Dongo, nella Sala d'Oro del palazzo comunale, dove poi fu condotto brevemente anche Mussolini, anch'egli nel frattempo riconosciuto e catturato.\nInsieme con Paolo Porta e Paolo Zerbino, Pavolini fu processato per collaborazionismo con il nemico, passibile per il CLN di fucilazione immediata secondo l'ordinanza del 12 aprile precedente. Furono fucilati anche gli altri 12 arrestati che erano con loro. Il cadavere di Pavolini fu esposto il giorno dopo a Milano, a Piazzale Loreto, insieme con quello di Mussolini.\nIntitolazioni.\nNel 2006 il consiglio comunale di Rieti, per iniziativa del sindaco di Alleanza Nazionale, decise l'intitolazione di una via cittadina a Pavolini, ma alla fine l'iniziativa fu revocata per le numerose proteste nel 2010.\nNella cultura di massa.\nFilmografia.\nNel film del 1974 \"Mussolini ultimo atto\", diretto da Carlo Lizzani, Pavolini \u00e8 interpretato da Massimo Sarchielli."}
{"id": "1761231", "revid": "373458", "url": "https://it.wikipedia.org/wiki?curid=1761231", "title": "Romanzo filosofico", "text": "Il romanzo filosofico \u00e8 un romanzo che ha come scopo quello di trasmettere dei concetti filosofici.\nDescrizione.\nIl genere nacque quando la metafisica, un tempo \"regina delle scienze\", and\u00f2 in crisi in seguito alla diffusione dell'illuminismo e delle scienze positive. In risposta all'astrattezza del trattato filosofico nacque il romanzo filosofico che esponeva teorie filosofiche in modo romanzato, narrando la vita di un personaggio in carne e ossa che, a partire dalle proprie esperienze, elabora una propria filosofia. Il famoso filosofo francese Voltaire (vissuto nel XVIII secolo) scrisse un romanzo filosofico (\"Candide\"). In questo romanzo Voltaire volle confutare l'affermazione di Leibniz \"Noi viviamo nel migliore dei mondi possibili\" narrando la storia di un giovane che \u00e8 stato iniziato alla filosofia di Leibniz da un suo maestro e che ha avuto una vita piena di disavventure.\nAltri scrittori di romanzi filosofici furono Merleau-Ponty e Deleuze, che hanno spiegato perch\u00e9 si mescolano arte e sapere. Secondo Merleau-Ponty i romanzi filosofici hanno lo scopo di dimostrare che le sistemazioni razionali di una morale, di una politica, o dell'arte, non hanno mai valore contro la \"premeditazione dell'ignoto\". Per loro per recuperare il significato di filosofia come ricerca razionale della verit\u00e0 bisogna che la filosofia sia esposta in un saggio o in un trattato ma in un romanzo.\nSecondo Roberto Prandoni:\nAnche il filosofo esistenzialista Sartre ha scritto un romanzo filosofico, \"La nausea\". Esso non \u00e8 un vero e proprio romanzo ma espone teorie filosofiche pur uscendo dallo schema del saggio. Altro esempio di romanzo filosofico \u00e8 \"Lo straniero\" di Albert Camus in cui viene esposta la visione del mondo del protagonista del romanzo.\nUno dei romanzi filosofici pi\u00f9 noti \u00e8 \"Alla ricerca del tempo perduto\" di Marcel Proust. In quest'opera Proust sostiene che i filosofi si occupano di metafisica non perch\u00e9 vogliano conoscere il vero ma in funzione di una situazione concreta. Per lui colui che ricerca la verit\u00e0 \u00e8 un geloso sotto la pressione delle bugie dell'amato.\nUno dei romanzi filosofici scritti in tempo recente pi\u00f9 conosciuti \u00e8 \"Il mondo di Sofia\" di Jostein Gaarder. In questo romanzo viene narrata la storia di Sofia Amundsen, ragazza norvegese che riceve lettere che parlano di filosofia inviatele da un misterioso filosofo. Appassionatasi alla disciplina, Sofia ben presto conosce di persona il filosofo e si trova coinvolta in avvenimenti inspiegabili. Alla fine si capisce perch\u00e9 questi avvenimenti inspiegabili avvengono.\nUn sottogenere del romanzo filosofico \u00e8 la fantascienza filosofica, il cui esponente pi\u00f9 noto \u00e8 Philip K. Dick. Praticamente tutti i suoi romanzi hanno risvolti filosofici, con particolare riferimento all'ontologia."}
{"id": "1761232", "revid": "838137", "url": "https://it.wikipedia.org/wiki?curid=1761232", "title": "Giovanni Ferro", "text": "\u00c8 tuttora ricordato come una delle pi\u00f9 grandi figure della Chiesa reggina e calabrese dell'ultimo secolo.Il 18 aprile 2008 (anniversario della sua morte) \u00e8 stato comunicato il \"Nulla osta\" della Santa Sede per l'apertura della fase diocesana di canonizzazione, apertasi a Reggio Calabria il 21 maggio 2008.\nBiografia.\nSacerdote somasco.\nGiovanni Ferro nasce a Costigliole d'Asti, in Piemonte, da Giovanni e Carolina Borio. A undici anni inizia gli studi presso i Padri Somaschi e, sentita la chiamata religiosa, emette la professione dei voti nel 1920. Viene ordinato sacerdote l'11 aprile 1925 e consegue la laurea in filosofia all'Universit\u00e0 Gregoriana. Negli anni seguenti insegna diritto canonico nell'istituto di Corbetta (MI) per poi passare ad altri istituti somaschi, conseguendo nel frattempo la laurea in teologia a Torino; \u00e8 Rettore del Collegio \"Trevisio\" di Casale Monferrato e quindi Rettore e Preside del \"Pontificio Collegio Gallio\" di Como, che regge fino al 1945, con grandi difficolt\u00e0 durante la seconda guerra mondiale e la Repubblica Sociale. Nel 1945 \u00e8 nominato parroco della chiesa di Santa Maria Maddalena a Genova ed insegna teologia pastorale presso il Seminario maggiore della citt\u00e0. Nel 1948 viene eletto padre provinciale dei Somaschi, compito che svolge sino al 14 settembre 1950, quando all'et\u00e0 di 49 anni viene nominato arcivescovo di Reggio Calabria e vescovo di Bova; viene consacrato a Genova dal cardinale Giuseppe Siri il 29 ottobre 1950.\nArcivescovo di Reggio Calabria.\nPur non essendo calabrese, si immedesima subito nella realt\u00e0 reggina, carpendone le necessit\u00e0 e le difficolt\u00e0, condividendo le gioie ed i dolori del gregge a lui affidato. Accorre in ogni comunit\u00e0 della diocesi dove sia richiesta la sua presenza, anche nei pi\u00f9 piccoli e disagiati centri aspromontani, specialmente durante le devastanti alluvioni del 1951, che portano all'abbandono di molti paesi. In quell'occasione dirama di persona un comunicato radio a tutta la nazione, \"perch\u00e9 una nobile gara di fraterna solidariet\u00e0 riporti la serenit\u00e0 e la gioia dove la distruzione e la morte hanno seminato tante rovine\"; tuttavia il suo appello non viene ascoltato dagli italiani delle altre regioni, ad eccezione del papa Pio XII e di qualche vescovo amico, che mandano degli aiuti. Ha sempre particolare attenzione e disponibilit\u00e0 per i pi\u00f9 poveri e bisognosi, riuscendo a farsi \"povero fra i poveri\" con grande umilt\u00e0 e rinuncia molto frequentemente alle comodit\u00e0 ed ai privilegi che la condizione di vescovo gli offre. Gi\u00e0 durante il suo operato i fedeli della diocesi lo acclamano \"vescovo santo\". Intanto l'8 settembre 1960 si dimette da vescovo di Bova.Dal 1967 al 1970 \u00e8 anche amministratore apostolico della diocesi di Oppido Mamertina.\nNei tragici momenti che la citt\u00e0 di Reggio vive durante la rivolta del 1970 egli \u00e8 sempre vicino alla citt\u00e0 ed a tutta la popolazione: il 4 ottobre 1970 vi sono in piazza Duomo a Reggio oltre 10.000 persone ad esprimere il loro affetto all'arcivescovo. Ma la stessa piazza lo aveva pure fischiato, quando il 17 settembre aveva chiamato \"fratelli in Dio\" i membri delle Forze dell'Ordine, cercando di promuovere la distensione ed il dialogo. Tuttavia questa sua opera \u00e8 malvista da molti: il 7 ottobre il senatore catanzarese del M.S.I. Marini chiede perch\u00e9 non vengono arrestati il sindaco Piero Battaglia e l'arcivescovo Ferro, da lui indicato come promotore della rivolta civile.Nonostante tutto, mons. Ferro continua la sua opera pastorale in citt\u00e0 ed in tutta la diocesi nella difficile situazione creatasi dopo i violenti moti. Il 18 agosto 1973 ritorna a guidare anche la comunit\u00e0 bovese come vescovo del piccolo paese grecanico dopo 13 anni.Il 4 giugno 1977, all'et\u00e0 di 76 anni, comunica le sue dimissioni per \"raggiunti limiti di et\u00e0\". Forte \u00e8 il rammarico dell'arcidiocesi e della Calabria, testimoniato dai tanti attestati ricevuti in quei giorni. Il Consiglio Comunale gli concede la cittadinanza onoraria. Il 28 agosto, dopo aver celebrato la messa presso il Monastero della Visitazione, parte per Roma e si stabilisce presso la Curia Generalizia dei Padri Somaschi, ma non resiste alla volont\u00e0 dei fedeli che chiedono il suo ritorno in citt\u00e0 e qualche tempo dopo torna Reggio. Gli succede mons. Aurelio Sorrentino.Trascorre silenziosamente ed in preghiera gli ultimi anni della sua vita. Muore a Reggio il 18 aprile 1992.\nGenealogia episcopale.\nLa genealogia episcopale \u00e8:"}
{"id": "1761242", "revid": "30610", "url": "https://it.wikipedia.org/wiki?curid=1761242", "title": "Wild style", "text": ""}
{"id": "1761243", "revid": "2184720", "url": "https://it.wikipedia.org/wiki?curid=1761243", "title": "...solo con te", "text": "Solo con te \u00e8 un brano musicale scritto ed interpretato da Alex Britti. Il brano partecipa al Festival di Sanremo 2006, classificandosi al terzo posto nella categoria \"Uomini\".\nIl brano \u00e8 stato poi inserito nell'edizione speciale dell'album \"Festa\" del 2005, ristampato nel 2006 proprio in occasione della partecipazione di Britti al festival, dove si \u00e8 classificato 9\u00ba nella classifica generale.\nVideo musicale.\nIl videoclip del brano \u00e8 stato diretto da Fabio Jansen e figura la partecipazione dell'attrice italiana Cristiana Capotondi."}
{"id": "1761246", "revid": "287204", "url": "https://it.wikipedia.org/wiki?curid=1761246", "title": "Johannes Muller", "text": ""}
{"id": "1761260", "revid": "1571097", "url": "https://it.wikipedia.org/wiki?curid=1761260", "title": "Milano (Alex Britti)", "text": "Milano \u00e8 una canzone scritta e interpretata da Alex Britti. Il brano fu registrato per la prima volta nel 2000 e inserito nell'album \"La vasca\". In seguito una versione unplugged \u00e8 stata eseguita il 29 settembre 2007 negli studi di MTV Italia, e registrata nell'album \"Alex Britti MTV Unplugged\" del 2008.\nUna versione del brano leggermente pi\u00f9 corta (5:27), rispetto a quella presente sull'album (7:12) \u00e8 stata estratta come primo singolo dall'album."}
{"id": "1761276", "revid": "767487", "url": "https://it.wikipedia.org/wiki?curid=1761276", "title": "Prendila \u00e8 mia", "text": "Prendila, \u00e8 mia (\"Take Her, She's Mine\") \u00e8 un film statunitense del 1963 diretto dal regista Henry Koster.\nTrama.\nIn pieno fermento anni sessanta Frank Michaelson \u00e8 uno stimato professore e ha una sola preoccupazione, sua figlia Molly. La ragazza ha un carattere forte e rifiuta di essere privata di una qualsiasi delle libert\u00e0 che ritiene fondamentali. Quando il consiglio scolastico mette al bando alcuni libri, giudicati troppo licenziosi ed inadatti agli studenti, Molly guida la rivolta e Frank dapprima cerca di intervenire poi si fa coinvolgere nella battaglia. Quando Molly viene invitata a Parigi per frequentare un corso di pittura, il padre, preoccupato, decide di seguirla finendo cos\u00ec in un guaio dopo l'altro. Prima cade in una retata della polizia poi, mentre \u00e8 ad una festa in maschera, per scampare ai fotografi si getta mezzo nudo nella Senna. Il Consiglio Scolastico di cui \u00e8 uno dei componenti lo richiama all'ordine e a Frank non rester\u00e0 che spiegare a suo modo il bisogno di proteggere Molly, conquistando cos\u00ec la simpatia dei colleghi strappando un sorriso in onore del tenero amore paterno. La figlia invece, a suo agio, trover\u00e0 l'amore."}
{"id": "1761279", "revid": "767487", "url": "https://it.wikipedia.org/wiki?curid=1761279", "title": "This Is an EP Release", "text": "This is an EP Release \u00e8 il secondo album/EP dei Digital Underground, nel quale debutt\u00f2 il rapper Tupac Shakur."}
{"id": "1761283", "revid": "729019", "url": "https://it.wikipedia.org/wiki?curid=1761283", "title": "Noemi (Bibbia)", "text": "Noemi, \u00e8 una personalit\u00e0 biblica, la cui vicenda \u00e8 narrata nel Libro di Rut.\nNoemi era sposa di un uomo chiamato Elimelech (lett. \"giudice, magistrato di Dio\"), e madre di due figli: Maclon e Chilion, entrambi Efratei. Al tempo dei Giudici di Israele, per sfuggire ad una carestia, la famiglia si trasfer\u00ec nelle campagne di Moab, dove Noemi rimase presto vedova. I figli sposarono due donne moabite, Orpa e Rut, poi dopo circa dieci anni anch'essi morirono. Noemi si trov\u00f2 dunque sola, in terra straniera, insieme alle due nuore. Cambi\u00f2 il suo nome in Mara (dall'ebraico \"Marah\" che significa \"amareggiata, infelice\", in opposizione a \"Noemi\" che significa \"gioia, letizia\") dopo la morte del marito e dei due figli.\nPoi, sentendo dire che la carestia era cessata, decise di ritornare a Betlemme e conged\u00f2 le nuore, non volendo che esse si sentissero costrette a seguirla: Orpa rest\u00f2 in Moab, mentre Rut scelse con forza di non abbandonare la suocera.\nGiunte a Betlemme, Noemi permise a Rut di fare la spigolatrice di orzo nel campo di un certo Boaz: egli era un loro parente, della famiglia di Elimelech, e questo avrebbe garantito una certa tranquillit\u00e0 alla giovane donna, che infatti incontr\u00f2 i suoi favori e ne divenne la sposa. Noemi fu poi la nutrice di loro figlio, Obed, il futuro padre di Iesse, padre di Davide.\nCulto.\n\u00c8 venerata come Beata dalla chiesa cattolica, e la sua memoria ricorre il 14 dicembre. Ci\u00f2 nonostante, non vi \u00e8 traccia di una venerazione particolare, nemmeno a livello locale."}
{"id": "1761302", "revid": "287204", "url": "https://it.wikipedia.org/wiki?curid=1761302", "title": "Dicentrarchus", "text": "Dicentrarchus \u00e8 un genere di pesci della famiglia dei Moronidae.\nDistribuzione e habitat.\nSono diffusi nell'Oceano Atlantico nordorientale, nel mar Mediterraneo e nel mar Nero.\nVivono in acque costiere e sono molto eurialini per cui si incontrano spesso nelle acque salmastre delle foci e delle lagune.\nDescrizione.\nLe due specie del genere sono molto simili. Il corpo \u00e8 fusiforme, leggermente compresso ai lati; la bocca \u00e8 grande e gli opercoli branchiali portano due spine acuminate. Le pinne dorsali sono due, la prima armata di raggi spinosi.\nIl colore \u00e8 argenteo in \"D. labrax\" e maculato di nero in \"D. punctatus\".\nLa spigola comune raggiunge almeno i 12\u00a0kg di peso.\nSpecie.\nQuesto genere conta due specie:"}
{"id": "1761306", "revid": "169529", "url": "https://it.wikipedia.org/wiki?curid=1761306", "title": "Pertini (cocktail)", "text": "Il Pertini (o Non ci prendono pi\u00f9) \u00e8 un cocktail a base di vodka. Di ideazione italiana, trova tuttavia la sua maggiore diffusione in Spagna (specialmente a Madrid e Granada; sporadico e piuttosto recente, invece, l'approdo nell'arcipelago canario).\nComposizione.\nDi semplicissima preparazione, celebre per il potere inebriante, \u00e8 un cocktail nato e diffusosi nell'ambiente Erasmus, al quale va certamente attribuita la forte connotazione rituale nel berlo.\nIl \"Pertini perfetto\": Una versione pi\u00f9 pittoresca del cocktail \u00e8 completata dal rito delle \"banderillas\". Un sorso di Pertini si trasforma in una rappresentazione con ruoli e fasi precise: ad iniziare \u00e8 il \"Mielero\", che riempie la bocca del \"matado\" (chi beve il Pertini), interviene dunque il \"botellador\", che versa la vodka e infine il \"banderillero\" che completa il rito inserendo con gesto virtuoso due cannucce nella bocca del \"matado\" (con chiaro riferimento al rito della corrida).\nOrigine del nome.\nNato in Spagna per opera di italiani, il nome doveva richiamare un legame tra questi due Paesi. Nella memoria di tutti gli italiani \u00e8 immediato il riferimento ai Mondiali di Spagna 1982. Proprio alla mitica finale Italia-Germania si deve l'origine del nome (e del secondo nome \"Non ci prendono pi\u00f9\").\nLe immagini del Presidente della Repubblica Sandro Pertini che festeggia e celebra la vittoria del \"mundial\" sono un'icona, e la scena dell'esultanza al terzo e decisivo goal (\"Non ci prendono pi\u00f9!... Non ci prendono pi\u00f9!\") \u00e8 l'ispirazione diretta al nome di questo cocktail."}
{"id": "1761307", "revid": "467420", "url": "https://it.wikipedia.org/wiki?curid=1761307", "title": "Leone Leoni", "text": "Biografia.\nNacque in Lombardia da una famiglia originaria di Arezzo (Giorgio Vasari, nella seconda edizione delle \"Vite\", lo indica come \"Lione Aretino\"). Si form\u00f2 come scultore, cesellatore e intagliatore di gemme a Venezia, dove ebbe modo di assorbire l'influsso dell'arte di Donatello e Jacopo Sansovino, ma la sua opera denuncia comunque i suoi legami con il manierismo toscano di tradizione michelangiolesca.\nGrazie a Pietro Aretino entr\u00f2 nel circolo di Tiziano: dopo l'arresto di Benvenuto Cellini (1538) venne nominato incisore della zecca pontificia ma nel 1540, coinvolto in una cospirazione contro un gioielliere papale, perdette l'incarico e venne imprigionato. Colpevole di aver sfregiato un tedesco venne condannato al taglio della mano, ma Andrea Doria ottenne per lui la grazia. \nNel 1542 si stabil\u00ec a Milano, dove ottenne la carica di incisore della zecca imperiale: apprezzato da Carlo V, per il quale esegu\u00ec numerosi ritratti in bronzo, segu\u00ec l'imperatore nelle Fiandre e in Baviera.\nNel 1546 Leone Leoni viene nominato dal duca Pier Luigi Farnese, figlio del papa Paolo III Farnese, \"\u201cmaestro generale delle stampe delle zecche di Piacenza e Parma\u201d\"; incarico che dovette lasciare dopo la morte violenta del duca avvenuta nel 1547.\nFond\u00f2 a Milano una scuola di scultura che continu\u00f2 col figlio Pompeo: nella sua abitazione (la cosiddetta \"Casa degli Omenoni\"), disegnata da lui stesso, raccolse una ricca collezione di opere d'arte. Suo allievo fu anche Jacopo Nizzola, detto Jacopo da Trezzo.\nLeone Leoni tra il 1568 e il 1569 esegu\u00ec per il duca Guglielmo Gonzaga due reliquari d'argento raffiguranti San Silvestro e Sant'Adriano, nella chiesa palatina di Santa Barbara nel Palazzo Ducale di Mantova conservate fino alla fine del XVIII sec. quando furono disperse.\nTra le sue opere monumentali, il monumento funebre a Gian Giacomo Medici nel duomo di Milano, quello di Vespasiano Gonzaga, a Sabbioneta, e il \"Ferrante I Gonzaga domina l'Invidia\" a Guastalla."}
{"id": "1761313", "revid": "2137892", "url": "https://it.wikipedia.org/wiki?curid=1761313", "title": "Cr\u00e9dit Agricole FriulAdria", "text": "Cr\u00e9dit Agricole FriulAdria S.p.A., nuova denominazione societaria dal 24 ottobre 2016 dell'ex \"Banca Popolare FriulAdria S.p.A.\" (gi\u00e0 nota con la denominazione di \"FriulAdria S.p.A.\") \u00e8 un istituto bancario italiano attivo dal 1911, con sede nella citt\u00e0 di Pordenone.\nCr\u00e9dit Agricole Friuladria \u00e8 controllata, insieme a Cr\u00e9dit Agricole Carispezia, da Cr\u00e9dit Agricole Italia, divisione italiana del Gruppo francese Cr\u00e9dit Agricole.\nStoria.\nBanca Popolare FriulAdria nasce il 15 ottobre 1911 con la denominazione sociale di Banca Cooperativa Popolare di Pordenone. La mutualit\u00e0 e il risparmio costituiscono, per statuto, gli obiettivi della neo-costituita banca, i cui membri sono tutti espressione del territorio locale. Ben 20 dei 51 soci fondatori sono infatti anche consiglieri comunali di Pordenone.\nLa prima Assemblea degli azionisti nomina alla presidenza il cavalier Antonio Polese, farmacista, gi\u00e0 sindaco di Pordenone dal 1902 al 1903 ed esponente tra i pi\u00f9 impegnati della borghesia cittadina. Il primo direttore \u00e8 Italo Valerio, udinese, gi\u00e0 procuratore della Banca Commerciale e vicedirettore della Banca Friulana di Gorizia.\nPassata indenne attraverso le due guerre mondiali, negli anni '60 la Banca Cooperativa Popolare (da luglio 1966 solo \u201cPopolare\u201d) contribuisce al piccolo miracolo economico pordenonese all'interno del pi\u00f9 generale \u201cboom\u201d dell'Italia post bellica.\nProprio in quegli anni inizia la fase espansiva che porta all'incorporazione di due banche locali (la Cassa Rurale di Valvasone nel 1963 e la Cassa Depositi e Prestiti San Giuseppe nel 1966) e all'espansione nell'intera provincia (i dipendenti passano infatti dai 12 del 1962 ai circa 300 dei primi anni \u201880).\nNegli anni '70 l'Istituto \u00e8 al centro dell'operazione che porta alla nascita di un Consorzio fra le nove banche popolari della regione, il quale - in virt\u00f9 della capillarit\u00e0 della rete - contribuisce a razionalizzare ed ottimizzare i flussi finanziari, accelerando la ripresa dopo il sisma del 1976.\nNel 1983 la sede della banca pordenonese viene trasferita nel ristrutturato Palazzo Cossetti, dopo essere stata ospitata dal 1968 al 1982 nei locali della filiale di piazza XX Settembre.\nPer effetto di successive aggregazioni (la Banca Cooperativa Operaia di Pordenone e la Banca Popolare di Tarcento nel 1990 e la Banca Popolare di Latisana nel 1995) e nuove aperture, nel breve volgere di un decennio, gli sportelli dell'Istituto passano dai 20 del 1989 ai 94 del 1998.\nLa Banca estende la propria sfera di influenza nel tessuto economico e finanziario della regione Friuli Venezia Giulia, intensificando l'operativit\u00e0 anche nel Veneto Orientale. La denominazione sociale si adegua al mutare dei tempi: nasce cos\u00ec il nome FriulAdria, risultato della contrazione delle parole Friulana e Adriatica, che indicano l'area di origine e la vocazione per il bacino adriatico, evocando nel contempo una naturale attenzione per il mercato della regione Alpe Adria.\nAlle soglie del nuovo secolo, sfumata l'idea di aggregare tutte le \u201cPopolari\u201d della regione in un unico istituto, la Banca sceglie, dal 1\u00ba gennaio 1999, di entrare a far parte del Gruppo Intesa. Il 1\u00ba luglio 2000 vengono aggregati alla rete FriulAdria i 60 sportelli del Banco Ambrosiano Veneto presenti in Friuli Venezia Giulia.\nFriulAdria viene cos\u00ec a rappresentare la pi\u00f9 importante realt\u00e0 bancaria ad azionariato diffuso della regione, con circa 14.000 soci, 191 filiali e (dati 2014) un'attivit\u00e0 creditizia in grado di fungere da punto di riferimento per l'economia locale.\nGruppo Cr\u00e9dit Agricole Italia.\nIn seguito alla fusione tra Banca Intesa e Sanpaolo Imi, avvenuta a fine 2006, FriulAdria viene scelta insieme a Cariparma per dare vita a un nuovo Gruppo bancario nazionale. Il nuovo Gruppo, creato da Cr\u00e9dit Agricole con l'obiettivo di fare dell'Italia il primo mercato europeo fuori dai confini francesi, si costituisce il 1\u00ba marzo 2007 ed \u00e8 guidato da Cariparma.\nIl 1\u00ba aprile 2007 FriulAdria acquisisce 29 sportelli ceduti da Intesa Sanpaolo, incrementando significativamente la sua presenza in Veneto, presenza ulteriormente consolidata, negli anni seguenti, con l'apertura di diversi nuovi sportelli e con la successiva acquisizione, sempre dal Gruppo Intesa Sanpaolo, di ulteriori 15 filiali situate nelle province di Padova, Treviso e Vicenza (16 maggio 2011).\nAd aprile 2015 la Direzione Generale viene assunta dal dott. Roberto Ghisellini proveniente da Carispezia.\nDal 2018 il nuovo Direttore Generale \u00e8 Carlo Piana.\nSede e filiali.\nLa Direzione Generale, nonch\u00e9 sede legale, della banca, che nel 2011 ha festeggiato il centenario della sua fondazione, si trova a Pordenone, in Piazza XX Settembre 2.\nCr\u00e9dit Agricole FriulAdria \u00e8 una banca inter-regionale operante in tutte le province del Friuli-Venezia Giulia e del Veneto che conta 201 punti vendita comprendenti 182 sportelli, 7 centri Private, 10 centri impresa e 2 aree corporate."}
{"id": "1761314", "revid": "1005847", "url": "https://it.wikipedia.org/wiki?curid=1761314", "title": "Governo ombra del Partito Democratico del 2008-2009", "text": "Il governo ombra del Partito Democratico, guidato da Walter Veltroni, \u00e8 stato il secondo governo ombra della storia d'Italia. \u00c8 stato presentato il 9 maggio 2008, all'indomani dell'insediamento del Governo Berlusconi IV, risultato vincitore delle elezioni politiche italiane del 2008. Con l'elezione di Dario Franceschini come nuovo segretario nazionale, il 21 febbraio 2009, dopo meno di un anno il Governo ombra \u00e8 decaduto. Il segretario del Partito Democratico Walter Veltroni aveva annunciato la propria intenzione di formare un governo ombra immediatamente dopo le elezioni politiche italiane del 2008, che avevano fatto registrare una sconfitta della coalizione che lo candidava alla presidenza del Consiglio.\nTale organismo ricalca il modello dello \"shadow cabinet\" britannico. Nel caso italiano, si tratta di un governo senza alcuna valenza giuridica, la cui funzione \u00e8, a detta del leader del Partito Democratico, di incalzare i ministri e avanzare proposte alternative. L'unico precedente in Italia era stato il Governo ombra guidato nel 1989 dall'allora segretario del PCI Achille Occhetto.\nIl Governo ombra presieduto da Veltroni \u00e8 decaduto con l'elezione del nuovo segretario del Partito, Dario Franceschini, il 21 febbraio 2009. Il nuovo segretario, pur essendo stato fra i componenti del Governo ombra, ha scelto una modalit\u00e0 diversa di organizzazione dell'iniziativa politica, dividendola in 12 dipartimenti con altrettanti responsabili, che in parte sono coincisi con gli ex ministri-ombra.\nComposizione.\nIl governo ombra era composto da soli esponenti del Partito Democratico. Non erano presenti esponenti dell'Italia dei Valori, partito alleato del PD, n\u00e9 quelli dei Radicali Italiani (i cui esponenti fanno parte del gruppo parlamentare democratico). Per quanto riguarda i dipietristi, Veltroni ha spiegato la sua scelta motivandola col fatto che i parlamentari dell'IdV hanno preferito creare gruppi parlamentari autonomi.\nI ministri-ombra erano in tutto ventuno, tanti quanti i ministri del governo in carica; il governo-ombra si distingueva da quest'ultimo per la presenza di un ministero-ombra della Comunicazione (mentre nel governo Berlusconi IV il Ministero delle comunicazioni \u00e8 accorpato al Ministero dello sviluppo economico) e per l'assenza di un ministro-ombra dei Rapporti con il Parlamento.\nNove ministri-ombra su ventuno erano di sesso femminile, per una percentuale del 43% contro il 19% (4 ministri) del governo Berlusconi IV. L'et\u00e0 media del governo-ombra era di 52 anni, con tre esponenti al di sotto dei quarant'anni; per contro, l'et\u00e0 media dell'esecutivo nazionale \u00e8 di 50 anni, con cinque esponenti meno che quarantenni.\nSegue il prospetto completo dei componenti del governo ombra.\nI capigruppo nei due rami del Parlamento svolgevano la funzione corrispondente a quella del Ministro per i rapporti con il Parlamento."}
{"id": "1761321", "revid": "767487", "url": "https://it.wikipedia.org/wiki?curid=1761321", "title": "Mario Winans", "text": "Biografia.\nA met\u00e0 anni novanta, Winans ottiene un contratto con la casa discografica di Dallas Austin \"Rowdy Records\". I suoi primi lavori sono delle collaborazioni in alcune canzoni di R. Kelly nel 1995, a cui seguono altri lavori con la Pebbles (\"Are You Ready?\") ed i 98 Degrees.\nWinans pubblica il suo primo album \"Story of My Heart\" nel 1997. Il singolo \"Don't Know\" ottiene un discreto successo, tuttavia l'album non entra neppure in classifica. In seguito Winans collaborer\u00e0 con P. Diddy ed il suo gruppo della Bad Boy Records.\nWinans registra il suo secondo album negli anni 2001, 2002, e 2003, nei ritagli di tempo che riesce a ricavarsi fra un impegno e l'altro. In questi anni, Winans infatti collabora con Destiny's Child, Mary J. Blige, Whitney Houston, Jennifer Lopez, Ice Cube, Tamia, e Brian McKnight. Il nuovo album \"Hurt No More\" esce il 20 aprile 2004. Temi portanti dell'album sono l'amore ed il tradimento. L'album ottiene un favorevole riscontro di pubblico, e soprattutto il singolo \"I Don't Wanna Know\" arriva ai vertici delle classifiche di Stati Uniti, Europa ed Australia.\nIn seguito Winans \u00e8 apparso nel nuovo album di Diddy \"Press Play\", dove ha scritto, prodotto e cantato \"Through The Pain (She Told Me)\". Inoltre \u00e8 stato pubblicato il singolo \"Last Night\" con Keyshia Cole, che anticipa il nuovo album \"Love: It's Only Fair\" previsto per il 2008. Nel luglio 2009 Mario Winans ed altri cantanti famosi compongono una canzone come tributo a Michael Jackson; il titolo della canzone \u00e8 01 The Game Better On The Otherside Mario Winans feat P.Diddy- Cris Brown"}
{"id": "1761322", "revid": "1573940", "url": "https://it.wikipedia.org/wiki?curid=1761322", "title": "Palazzo Guidi Raggio", "text": "Palazzo Guidi Raggio si trova in via Alfani 42-44 a Firenze.\nStoria.\nIn questo sito si trovava un tiratoio dell'Arte della Lana detto \"degli Angeli\" perch\u00e9 dirimpetto al monastero di Santa Maria degli Angeli. A ricordo di questa funzione restano tutt'oggi due stemmi dell'arte della lana sulla facciata.\nLa propriet\u00e0 dell'immobile e del terreno circostante venne acquistata alla fine del XVII secolo dai Giugni, proprietari dell'attiguo palazzo, presumibilmente in occasione del matrimonio tra Niccol\u00f2 Giugni e Luisa Giraldi (1691), in un momento in cui la famiglia molto aveva investito per ampliare ed arricchire la propria residenza. L'attuale edificio fu tuttavia eretto solo a Ottocento inoltrato, come dichiarato dal disegno dell'esteso fronte, organizzato su tre piani per nove assi.\nPassato poi alla famiglia Guidi Raggio, dagli anni Cinquanta del Novecento \u00e8 stato donato alle Suore Minime del Sacro Cuore, di regola francescana, che l'hanno trasformato in una casa di riposo.\nDescrizione.\nSe il palazzo non ha elementi di particolare pregio architettonico, ben pi\u00f9 interessante \u00e8 il giardino del complesso, uno dei pi\u00f9 vasti giardini privati della zona, che si congiunge internamente con quello di palazzo Giugni. La zona verde \u00e8 chiusa da mura sui quattro lati, un po' a ricordo degli antichi \"horti conclusi\" dei monasteri. Vi si trovano vari alberi e piante da fiore, tra cui spicca un glicine, ed esiste anche una limonaia. Accanto a quest'ultima si trova una piccola grotta artificiale ottocentesca, composta da una nicchia interamente ricoperta da rocce spugnose e dalla vegetazione. Oggi decorata da un'immagine sacra, ricorda nelle forme un'analoga struttura a palazzo Ximenes-Da Sangallo."}
{"id": "1761325", "revid": "339392", "url": "https://it.wikipedia.org/wiki?curid=1761325", "title": "Commodore (traghetto)", "text": ""}
{"id": "1761326", "revid": "30300", "url": "https://it.wikipedia.org/wiki?curid=1761326", "title": "MIB30", "text": ""}
{"id": "1761330", "revid": "1115371", "url": "https://it.wikipedia.org/wiki?curid=1761330", "title": "Northlands Coliseum", "text": "Il Northlands Coliseum \u00e8 un'arena coperta situata a Edmonton, in Alberta, provincia del Canada. Ospita gli Edmonton Rush della NLL. Ha ospitato gli Edmonton Oilers della NHL e gli Edmonton Oil Kings della WHL.\nStoria.\nL'arena venne inaugurata il 10 novembre 1974 con il nome di \"Northlands Coliseum\". Successivamente divenne \"Edmonton Coliseum\" nel 1995, \"Skyreach Centre\" nel 1998 e \"Rexall Place\" nel 2003, quando durante la stagione NHL 2003-2004 i diritti di denominazione furono acquistati dalla societ\u00e0 farmaceutica Rexall, parte del gruppo Katz Group Canada, che li mantenne sino al 31 agosto 2016; scaduti i termini di sponsorizzazione, la struttura sportiva ha riassunto il nome originario di Northlands Coliseum.\nAll'esterno del palazzetto si trova una statua in bronzo dell'ex capitano degli Oilers e icona dell'hockey canadese Wayne Gretzky."}
{"id": "1761333", "revid": "93556", "url": "https://it.wikipedia.org/wiki?curid=1761333", "title": "Giuditta Pasta", "text": "\u00c8 considerata, insieme a Maria Malibran, la pi\u00f9 celebre cantante lirica del XIX secolo.\nBiografia.\nFiglia di Carlo Antonio Negri, farmacista di Lomazzo, e di Rachele Ferranti, studi\u00f2 solfeggio e canto con lo zio materno Filippo Ferranti, violoncellista, e a Como con Bartolomeo Lotti, maestro di cappella della cattedrale. Nel 1813, raggiunta l'et\u00e0 minima necessaria, si iscrisse al Conservatorio di Milano, dove continu\u00f2 gli studi con il compositore dilettante e maestro di cembalo Giuseppe Scappa, figlio di Gaetano, celebre fabbricante di cembali.\nL'esordio sulle scene avvenne a Milano nel 1815 al Teatro Filodrammatici quando la Negri, non ancora diciassettenne, si esib\u00ec nel ruolo della baronessa Isabella nel melodramma dello Scappa \"Lopez de Vega\" insieme a Luigi Goffredo Zuccoli e a Giuseppe Pasta dilettante e avvocato milanese che sarebbe diventato suo marito il 17 gennaio 1816. Seguirono, nel 1815 e nel 1816 e sempre al Filodrammatici, repliche della stessa opera e apparizioni come contralto ne \"Le tre Eleonore\" dello stesso Scappa e libretto di Antonio Zanatta; l'anno successivo riscosse grande successo a Parigi alla Salle Favart, dove cant\u00f2 \"Il principe di Taranto\" di Ferdinando Pa\u00ebr.\nNel 1817 fu scritturata al Her Majesty's Theatre di Londra, dove interpret\u00f2 Telemaco nella \"Penelope\" di Domenico Cimarosa con Gaetano Crivelli. Come il debutto italiano, anche quello inglese si rivel\u00f2 un fallimento, ma la Pasta rispett\u00f2 coscienziosamente gli impegni presi, continuando a esibirsi in opere di Pa\u00ebr, Mozart e Giacomo Ferrari.\nDopo la nascita della figlia Clelia (27 marzo 1817), nel settembre di quello stesso anno riprese l'attivit\u00e0 al Teatro San Benedetto di Venezia dove cant\u00f2 in \"Adelaide e Comingio\" di Giovanni Pacini.\nNel biennio 1818-20 si concentr\u00f2 sulla carriera in Italia, cantando nelle principali citt\u00e0 della Penisola (Padova, Roma, Brescia, Trieste, Torino, Venezia) e collaborando con la grande Giuseppina Grassini.\nNel 1819 fu Vespina in \"Agnese di Fitz-Henry\" di Ferdinando Pa\u00ebr con Marco Bordogni, Luigi Lablache e Filippo Galli (basso) al Th\u00e9\u00e2tre-Italien di Parigi.\nAl Teatro La Fenice di Venezia debutt\u00f2 nel 1820 come Gonzalvo nella prima assoluta di \"La conquista di Granata\" di Giuseppe Nicolini e nel 1821 fu la protagonista della prima assoluta di \"Arminio ossia L'eroe germano\" di Stefano Pavesi.\nTra il 1821 e il '23 cant\u00f2 prevalentemente al Th\u00e9\u00e2tre Italien di Parigi in un vasto repertorio, in particolare Rossini (Desdemona in \"Otello\" con Manuel Garc\u00eda (padre) e Nicolas-Prosper Levasseur nel 1821, Enrico in \"Elisabetta, regina d'Inghilterra\") e la protagonista in Tancredi, Elcia in \"Mos\u00e8 in Egitto\" nel 1822, la protagonista in Medea in Corinto (Mayr), Elvira in \"La rosa bianca e la rosa rossa\" di Mayr con Claudio Bonoldi e Carlotta in Elisa e Claudio di Mercadante nel 1823, \"La gazza ladra\", ma anche \"Don Giovanni\" di Mozart, \"Giulietta e Romeo\" di Nicola Zingarelli, \"Camilla\" di Pa\u00ebr e \"Nina, o sia La pazza per amore\" di Giovanni Paisiello.\nIn questo periodo della sua carriera francese, la Pasta \u00e8 contesa non solo dai teatri (Odeon e Op\u00e9ra), ma anche dalla nobilt\u00e0.\nNel dicembre 1821 \u00e8 Edoardo in Eduardo e Cristina di Rossini con Nicola Tacchinardi al Teatro Regio di Torino.\nNel biennio 1824-25 cant\u00f2 a Londra e Parigi. Nell'aprile 1824 \u00e8 Desdemona in \"Otello\" di Rossini al Her Majesty's Theatre, in giugno nelle Almack's Assembly Rooms partecipa alla prima assoluta della cantata \"Il pianto delle Muse in morte di Lord Byron\" di Rossini, con Isabella Colbran, Maria Malibran e Giuseppe De Begnis, in luglio canta in concerto all'Universit\u00e0 di Cambridge con Rossini al pianoforte, Angelica Catalani e il contrabbassista Domenico Dragonetti, \u00e8 la protagonista di\" Semiramide (Rossini) \"diretta dal compositore con Lucia Elizabeth Bartolozzi al Her Majesty's Theatre e canta in concerto al nella Apsley House del Duca di Wellington con Rossini al pianoforte e Giuseppina Ronzi de Begnis, nel giugno 1825 fu scritturata nuovamente al King's Theatre di Londra per cantare nel \"Barbiere di Siviglia\" di Rossini, ma l'11 - a causa di un'indisposizione - fu sostituita dalla giovanissima Malibran.\nRipresasi, si rec\u00f2 immediatamente a Parigi (Th\u00e9\u00e2tre Italien), dove il 19 giugno cant\u00f2 la parte protagonistica di Corinna nel successo della prima assoluta de \"Il viaggio a Reims\" di Rossini con Ester Mombelli e Domenico Donzelli ed in settembre \u00e8 Armando nel successo di \"Il crociato in Egitto\" di Meyerbeer.\nNel 1826, oltre agli impegni con Parigi come \"Zelmira\" di Rossini, con Giovanni Battista Rubini al Th\u00e9\u00e2tre-Italien e a Londra con \"Medea in Corinto\", canta anche all\"Op\u00e9ra\", la Pasta debutt\u00f2 con strepitoso successo al Teatro San Carlo di Napoli con la prima assoluta di \"Niobe\" di Pacini con Carolina Ungher.\nNel 1827 \u00e8 la protagonista delle prime assolute di \"Giuditta\" di Pietro Raimondi al San Carlo e di \"Maria Stuart, regina di Scozia\" di Carlo Coccia a Londra.\nAl Teatro Comunale di Bologna nel 1829 \u00e8 Desdemona in \"Otello\" di Rossini con Domenico Reina, Semiramide di Rossini con Clorinda Corradi ed Amenaide in \"Tancredi\". Nel 1829, dopo circa quindici anni come contralto, pass\u00f2 al registro di soprano, esordendo a Vienna con la \"Semiramide\" di Rossini, questa volta nei panni della protagonista: il successo fu tale che gli scultori Marchesi e Comolli scolpirono due busti in marmo raffiguranti la cantante nelle vesti di Semiramide. Quello del Comolli \u00e8 oggi al Museo della Scala di Milano; in onore del busto di Marchesi, presentato all'Esposizione di Brera del 1829, il poeta e librettista Felice Romani compose una canzone in versi, \"Pel busto di giuditta Pasta\", 1829. Nel frattempo si esibiva con frequenza a Milano, dove soggiornava nel lussuoso palazzo di Contrada del Monte n. 1275 (ora via Montenapoleone), acquistato intorno al 1829 e fatto riccamente decorare secondo il gusto di un neoclassicismo tardo. La Pasta, tuttavia, non risiedette a lungo nella dimora milanese, cui prefer\u00ec dapprima la residenza parigina di Rue de Richelieu e poi la \u00abRoda\u00bb di Blevio, dove trascorse gli ultimi anni della sua vita.\nIn quello stesso anno, il conte Czernin, ciambellano della Corte asburgica, le confer\u00ec il titolo di \"Prima cantante di camera di S.M.I.R.A.\", ossia Sua Maest\u00e0 Imperial Regia Apostolica.\nNel 1830 Donizetti compose per lei l'opera \"Anna Bolena\", che fu data con strepitoso successo al Teatro Carcano il 26 dicembre e cantata anche a Londra e al Th\u00e9\u00e2tre-Italien con Marietta Brambilla, e nel 1831 con Eugenia Tadolini. Per la stesura dell'opera, il compositore aveva soggiornato a Blevio, ospite della stessa Pasta, che contribu\u00ec alla composizione con preziosi suggerimenti.\nNel 1831 cant\u00f2 a Milano le parti da protagonista nelle prime assolute de \"La sonnambula\" con successo come Amina (cantata anche a Londra e al Th\u00e9\u00e2tre-Italien nel 1831) e l'insuccesso (per l'indisposizione della Pasta) di \"Norma\" di Vincenzo Bellini diretta da Alessandro Rolla con Giulia Grisi, rispettivamente al Teatro Carcano (6 marzo) e al Teatro alla Scala di Milano (26 dicembre).\nL'incontro tra la Pasta e il compositore catanese fu fondamentale per entrambi: la cantante trov\u00f2 nel giovane musicista l'unica persona capace di metterne in risalto le doti, mentre Bellini trov\u00f2 l'interprete ideale, l'unica che grazie ai ricchi mezzi vocali soddisfacesse pienamente la sua verve creativa e sperimentale.\nNel 1832 \u00e8 Anna Bolena e Bianca nella prima assoluta di \"Ugo, Conte di Parigi\" alla Scala e \"Norma\" diretta dal compositore al Teatro Riccardi (poi Teatro Donizetti) di Bergamo ed alla Fenice di Venezia.\nNel 1833 \u00e8 Desdemona in\" Otello\" di Rossini e \"Tancredi\" a Venezia e Bellini scrisse per lei una nuova opera, \"Beatrice di Tenda\" con Giovanni Orazio Cartagenova, cantata in anteprima con insuccesso al Teatro la Fenice di Venezia il 16 marzo.\nAncora nello stesso anno \u00e8 \"Norma\" a Londra e \"Fausta\" a Venezia.\nNel 1834 \u00e8 \"Anna Bolena\" e la protagonista nella prima assoluta di \"Emma d'Antiochia\" a Venezia ed a Bologna \"Fausta\" ed \"Anna Bolena\".\nNel 1835 \u00e8 Giulietta ne \"I Capuleti e i Montecchi\" di Bellini diretta dal compositore a Londra e \"Norma\" al Th\u00e9\u00e2tre-Italien. Poi la Pasta si ritir\u00f2 dalle scene dopo alcune infelici esibizioni alla Scala nella \"Norma\": da qualche tempo sentiva che la voce cominciava a tradirla, ma con uno sforzo quasi sovrumano era sempre riuscita a dominarla; ora, nell'affrontare una parte cos\u00ec impegnativa, la voce le si spezz\u00f2, provocando reazioni indignate da parte della critica e del pubblico.\nNel 1837, dopo due anni di riposo, riprese l'attivit\u00e0 al Drury Lane di Londra, proseguendo con una serie di concerti sia in Gran Bretagna che a Parigi. A proposito delle condizioni vocali della Pasta in queste sue esibizioni, la celebre cantante Pauline Viardot afferm\u00f2: \"\u00c8 come l\"Ultima Cena\" di Leonardo da Vinci: un quadro in rovina, ma il pi\u00f9 bel quadro del mondo\".\nCant\u00f2 per l'ultima volta opere complete in una tourn\u00e9e in Russia nel 1841, dove a San Pietroburgo e Mosca interpret\u00f2 \"Norma\", \"Semiramide\" e \"Anna Bolena\".\nRitiratasi dalle scene, diede ancora qualche concerto di beneficenza fino al 1845. Nel 1846 mor\u00ec il marito, Giuseppe Pasta. Nel 1848 appoggi\u00f2 da Blevio i patrioti italiani durante i moti rivoluzionari delle Cinque giornate di Milano; avuta notizia della vittoria degli insorti, il 22 marzo si rec\u00f2 con un manipolo di fedelissimi sul colle di Brunate, dove piant\u00f2 la bandiera tricolore e inton\u00f2 l'inno dell'Italia libera.\nLa sua ultima esibizione risale al 1851, quando cant\u00f2 in un concerto alla Royal Opera House con Teresa Parodi, sua allieva.\nTra il 1849 e il 1863 visse tra Milano e Blevio, sul lago di Como, dove abit\u00f2 Villa Pasta. Mor\u00ec di bronchite nel 1865, all'et\u00e0 di 67 anni, presso Villa Pasta oppure a Como. \u00c8 sepolta nel cimitero dell'abitato di Blevio.\nVocalit\u00e0 e personalit\u00e0 interpretativa.\nDotata inizialmente di una voce limitata e debole, \"priva di charme e di flessibilit\u00e0\", e che presentava notevole disomogeneit\u00e0, velature e tendenza a stonare, ella seppe valorizzarne, grazie allo studio indefesso, perfino gli aspetti negativi e trasformarla in uno strumento eccezionale per sonorit\u00e0, variet\u00e0 di colori, duttilit\u00e0, agilit\u00e0 ed estensione (dal la grave al re sovracuto). Come attrice possedeva una notevole presenza scenica, ottime doti recitative, straordinaria musicalit\u00e0 e forte temperamento drammatico. Il suo stile ampio e aulico fu definito da Bellini \u00absublime tragico\u00bb.\nLe ragioni del precoce declino della voce della Pasta sono da ricercare nella transizione dal registro di contralto a quello di soprano, le cui tessiture erano per lei troppo elevate. La Pasta era di fatto un mezzosoprano, seppure dall'ampia estensione acuta: sforzandosi di sostenere scritture acute, la sua voce accusava presto segni di stanchezza, portandola a \"calare\". \u00c8 noto, ad esempio, che per venire incontro a tali difficolt\u00e0, nella \"Norma\" Bellini dovette abbassare di un intero tono la \"Casta Diva\" (da sol maggiore a fa maggiore), affinch\u00e9 la cantante calasse il meno possibile.\nLa Pasta \u00e8 passata alla storia soprattutto per avere contribuito tramite eccezionali interpretazioni all'affermazione dei primi melodrammi di Bellini e Donizetti.\nIntitolazioni.\nI comuni di Lomazzo (CO), Como, Milano e Padova le dedicano una via mentre il comune di Saronno (VA) le dedica anche il teatro cittadino."}
{"id": "1761335", "revid": "71433", "url": "https://it.wikipedia.org/wiki?curid=1761335", "title": "Wachowski", "text": ""}
{"id": "1761339", "revid": "228587", "url": "https://it.wikipedia.org/wiki?curid=1761339", "title": "Ylenia", "text": ""}
{"id": "1761346", "revid": "767487", "url": "https://it.wikipedia.org/wiki?curid=1761346", "title": "Alpha Ethniki 1997-1998", "text": "L'Alpha Ethniki 1997-1998 fu la 62\u00aa edizione della massima serie del campionato di calcio greco, conclusa con la vittoria dell'Olympiacos Pireo, al suo ventisettesimo titolo e secondo consecutivo.\nCapocannoniere del torneo fu Krzysztof Warzycha (), con 32 reti.\nFormula.\nCome nella stagione precedente le squadre partecipanti furono 18 e disputarono un girone di andata e ritorno per un totale di 34 partite.\nLe ultime tre classificate furono retrocesse in Beta Ethniki.\nIl punteggio prevedeva tre punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono sei: i campioni e la seconda alla UEFA Champions League 1998-1999, la vincitrice della coppa nazionale alla Coppa delle Coppe 1998-1999, terza e quarta classificata alla Coppa UEFA 1998-1999 pi\u00f9 un'ulteriore squadra alla Coppa Intertoto 1998.\nClassifica finale.\nLegenda:\nNote:"}
{"id": "1761350", "revid": "124255632", "url": "https://it.wikipedia.org/wiki?curid=1761350", "title": "Nicola Sanese", "text": "Iscritto alla Democrazia Cristiana, \u00e8 stato eletto per la prima volta alla Camera dei deputati nel 1976 e successivamente confermato alle elezioni del 1979, 1983 e 1987. \u00c8 stato sottosegretario di stato all'industria, commercio e artigianato nei governi Craxi I, Craxi II e De Mita; \u00e8 stato inoltre sottosegretario alla presidenza del Consiglio nel Governo Fanfani VI.\nDal 1995 al 2012 ricopre la carica di Segretario Generale della Regione Lombardia, sotto la presidenza di Roberto Formigoni.\nIncarichi parlamentari.\n\u00c8 stato membro delle seguenti commissioni parlamentari della Camera:"}
{"id": "1761352", "revid": "17654", "url": "https://it.wikipedia.org/wiki?curid=1761352", "title": "Enrichetta M\u00e9ric-Lalande", "text": ""}
{"id": "1761356", "revid": "1909146", "url": "https://it.wikipedia.org/wiki?curid=1761356", "title": "Giano Fregoso (1405-1448)", "text": "Biografia.\nPrimi anni.\nFiglio di Bartolomeo Fregoso e di Caterina Ordelaffi (quest'ultima figlia del signore di Forl\u00ec Antonio Ordelaffi), nacque nel capoluogo ligure intorno al 1405. Nipote del tre volte doge Tomaso Fregoso, Giano Fregoso venne educato alle materie letterarie, politiche, all'uso delle armi e alla gestione dei fiorenti traffici commerciali che i Fregoso avevano nelle colonie genovesi in oriente.\nE proprio per conto dello zio-doge combatt\u00e9 tra il 1436 e il 1437 nei domini alessandrini della Repubblica di Genova conquistando il locale castello di Voltaggio (dove, in un periodo imprecisato, venne investito del titolo di podest\u00e0) annientando le truppe del Ducato di Milano del duca Filippo Maria Visconti - e del suo locale alleato Barnaba Adorno - e altri vittoriosi scontri a Gavi.\nNel 1438, ancora durante il dogato di Tomaso Fregoso, sed\u00f2 una rivolta capeggiata da Giovanni Antonio Fieschi e fu nello stesso anno nominato governatore di Corsica, carica che mantenne per sei anni. Le cronache corse testimonieranno un operato governativo del Fregoso decisamente negativo e di potere, ma tali rapporti, anche a giudizio degli stessi storici, andrebbero tuttavia ricercati nella nota mal convivenza e ostilit\u00e0 tra i locali e il dominio genovese sull'isola che da sempre generarono scontri o diverse interpretazioni dei fatti. Ancora nel 1438 partecip\u00f2 alla lotta di Renato d'Angi\u00f2, sostenuto da Genova, contro il re Alfonso V d'Aragona nella guerra di successione per il trono del Regno di Napoli; Giano Fregoso, in cambio dell'aiuto prestato, venne investito dal primo del titolo di conte di Traetto (l'odierna cittadina laziale di Minturno).\nRichiamato a Genova nel dicembre del 1442 in soccorso dello zio doge Tomaso Fregoso a nulla pot\u00e9 contro la conseguente deposizione di quest'ultimo e che port\u00f2, dopo un mensile governo di otto Capitani di Libert\u00e0, all'elezione del nuovo doge Raffaele Adorno. Rifugiatosi in Corsica per evitare un probabile imprigionamento da parte dell'Adorno, trov\u00f2 al suo arrivo sull'isola una situazione a lui sfavorevole conseguentemente alla fresca nomina dei due nuovi governatori genovesi - Antonio e Nicol\u00f2 Montaldo - che, di fatto, presero il suo posto. Ora confinato nei suoi possedimenti isolani, e accerchiato dalle truppe dei reggenti governatori per conto della Repubblica di Genova, tent\u00f2 dopo alcuni mesi sulla difensiva di trattare con il nuovo governatore Giovanni Montaldo una spartizione del potere con la divisione della Corsica in due mega aree: la prima sotto l'influenza genovese e la seconda sotto il suo controllo e di altri signorotti locali. L'accordo fra i due fu per\u00f2 di breve durata in quanto, catturato e imprigionato Lodovico Fregoso, fratello di Giano, accett\u00f2 la resa dell'ostilit\u00e0 sull'isola con il dominio genovese nel 1444.\nIn tale anno, su consiglio dello zio Tomaso Fregoso, prepar\u00f2 la sua personale \"vendetta\" contro gli Adorno mirando, se possibile, pure ad un suo trionfale ritorno al potere su Genova. Firmato un trattato di pace con il duca Visconti (1444), si mosse dal feudo di famiglia di Sarzana per Nizza dove strinse un accordo (1446) con gli ambasciatori del re Carlo VII di Francia, barattando la sottomissione della capitale genovese, in cambio di aiuti economici o finanziari. La situazione pi\u00f9 propizia per mettere in atto il suo piano la colse nel gennaio del 1447 con i malcontenti del popolo genovese verso il dogato di Barnaba Adorno. Nella notte del 29 gennaio fece quindi il suo ingresso armato a Genova, conquist\u00f2 il palazzo Ducale e dopo un feroce combattimento scacci\u00f2 il doge Adorno. La mattina del 30 gennaio, per acclamazione popolare, venne eletto trentunesimo doge della repubblica.\nIl dogato e gli ultimi anni.\nIl dogato di Giano Fregoso dovette subito affrontare i problemi interni legati alle storiche inimicizie della sua famiglia con gli Adorno e i Fieschi, ma anche nello scenario italiano ed europeo la figura del nuovo doge dovette rispondere alle problematiche che si crearono con la corona francese di Carlo VII per il mancato rispetto degli accordi del 1446 (che avrebbero dovuto portare ad una nuova dedizione di Genova verso il regno d'oltralpe), con la Corona d'Aragona (in precedenza alleata dei due dogi Raffaele Adorno e Barnaba Adorno) e con il Ducato di Milano. La situazione sfavorevole per il doge Fregoso mut\u00f2, tuttavia, da li a poco con la morte di Filippo Maria Visconti (13 agosto 1447) che, per una contesa sulla successione, \"scombin\u00f2\" lo scacchiere internazionale e distolse lo sguardo su Genova. La stessa Francia di Carlo VII si preoccup\u00f2 pi\u00f9 di riorganizzare le difese, e soprattutto le risorse economiche, dopo la Guerra dei cent'anni contro il Regno d'Inghilterra.\nDal conto suo il doge Giano Fregoso cerc\u00f2 un'alleanza anti aragonese con il pretendente della signoria milanese, Francesco Sforza, finanziando quest'ultimo nella sua causa di successione con circa 10.000 ducati, regolando con lo stato meneghino i nuovi confini con la repubblica genovese (concedendo, inoltre, un'ampia autonomia all'importante feudo di Novi) e sposando in seconde nozze la figlia Drusiana Sforza. Pi\u00f9 difficile e contrastato fu invece il rapporto con il marchese Galeotto Del Carretto, signore del Marchesato di Finale, che nel dogato del Fregoso pi\u00f9 volte depred\u00f2 e assal\u00ec diversi centri e territori controllati dalla repubblica genovese. Sulla prima il doge cerc\u00f2 pure un accordo pacifico, addirittura combinando legami matrimoniali, che alla fine divenne scontro sul finire del 1447 e l'inizio del 1448 quando nel Finale furono inviate due navi armate e un esercito di 8.000 soldati al comando del cugino Pietro Fregoso. L'assalto genovese port\u00f2 alla distruzione di Castel Gavone e all'incendio della capitale Finalborgo che, poco dopo, s'arrese a Genova. I proventi confiscati al marchesato finalese, e girati al Banco di San Giorgio, permisero inoltre alla successiva conquista di Castelfranco e del feudo di Giustenice.\nDurante il suo dogato, complice il pontefice sarzanese Nicol\u00f2 V, instaur\u00f2 inoltre ottimi rapporti con lo Stato Pontificio ed in particolar modo con il segretario apostolico Flavio Biondo. Per Genova ne rafforz\u00f2 le mura cittadine e ricostru\u00ec la fortezza di Castelletto, quest'ultima demolita dalla popolazione negli scontri del 1436. Increment\u00f2 con nuovi sgravi fiscali i commerci e i traffici nelle colonie orientali minacciate, dopo l'inizio della fase calante dell'Impero bizantino, dai Turchi. Sempre nel 1448 svent\u00f2 le congiure di Giovanni Antonio Fieschi - appoggiato dal re francese come atto di ritorsione per i mancati impegni del 1446 - che venne giustiziato con la decapitazione e degli altri sospettati Niccol\u00f2 Giustiniani e Battista Giustiniani (forse finanziati da Alfonso V d'Aragona) che furono condannati all'esilio da Genova. Nel luglio acquist\u00f2 dallo zio Tomaso Fregoso la signoria su Sarzana per 10.000 ducati.\nAmmalatosi nel settembre 1448 di una grave malattia, Giano Fregoso mor\u00ec il 16 dicembre dello stesso anno a Genova nonostante gli sforzi e le cure mediche prestategli. I funerali, celebrati con \"grande maestosit\u00e0\", si svolsero nella cattedrale di San Lorenzo da Pietro Pierleoni da Rimini. La salma fu invece tumulata nella chiesa di San Francesco di Castelletto (in seguito demolita) e con l'inaugurazione di un monumento marmoreo in suo onore.\nVita privata.\nDal primo matrimonio con Violante di Brando (figlia del nobile corso Francesco di Brando) ebbe quattro figli: Tommasino (che fu signore di Sarzana e governatore di Corsica), Leonarda, Battistina e Tommasina; dalle seconde nozze con Drusiana Sforza non ebbe invece prole."}
{"id": "1761368", "revid": "44578", "url": "https://it.wikipedia.org/wiki?curid=1761368", "title": "Morava Occidentale", "text": ""}
{"id": "1761369", "revid": "44578", "url": "https://it.wikipedia.org/wiki?curid=1761369", "title": "Morava Meridionale", "text": ""}
{"id": "1761370", "revid": "767487", "url": "https://it.wikipedia.org/wiki?curid=1761370", "title": "Morava meridionale", "text": "La Morava meridionale (in Serbo, \u0408\u0443\u0436\u043d\u0430 \u041c\u043e\u0440\u0430\u0432\u0430, \"Ju\u017ena Morava\") \u00e8 un fiume che nasce nella Repubblica di Macedonia e scorre in Kosovo e nella Serbia centrale dove, incontrandosi con la Morava Occidentale d\u00e0 luogo alla Grande Morava.\nSorgenti.\nLe sorgenti della Morava meridionale si trovano a nord della capitale macedone Skopje, nella catena della Alpi dinariche. Due piccoli corsi d'acqua, la \"Klju\u010devska reka\" e la \"Slatinska reka\" si uniscono a formare il fiume \"Golema\" che, entrato in territorio kosovaro, prende il nome di \"Bin\u010daka Morava\". Dopo 49\u00a0km incontra la \"Pre\u0161evska Moravica\" presso Bujanovac, e per il restante corso di 246\u00a0km \u00e8 chiamato Morava meridionale.\nGeografia.\nIl fiume appartiene al bacino idrografico del Mar Nero, e la sua area di drenaggio \u00e8 15.469\u00a0km\u00b2. La valle in cui scorre \u00e8 caratterizzata da una serie di gole e di depressioni che si susseguono per tutto il suo corso.\nLa sua portata media \u00e8 di 100\u00a0m\u00b3/s e non \u00e8 navigabile.\nLe regioni lungo il suo corso hanno subito nel corso del tempo una quasi completa deforestazione. Questo ha causato uno dei pi\u00f9 gravi casi di erosione presente nei Balcani. Il terriccio non pi\u00f9 trattenuto dalle radici degli alberi, durante le piogge, finisce nell'alveo del fiume che porta con s\u00e9 una grande quantit\u00e0 di sedimenti fino alla confluenza nella Grande Morava. L'innalzamento conseguente del letto del fiume \u00e8 motivo di frequenti inondazioni.\nAffluenti.\nLa Morava meridionale ha 157 affluenti. I pi\u00f9 importanti sono, ad ovest, la Jablanica, la Veternica, la Pusta reka e la Toplica. A est, la Ni\u0161ava e la Moravica.\nEconomia.\nLe acque del fiume sono utilizzate prevalentemente per scopi agricoli, anche se \u00e8 stata costruita una grande centrale idroelettrica lungo il suo corso per sfruttare la potenza delle sue acque, centrale che, per\u00f2, non viene utilizzata.\nSono i collegamenti a sfruttare maggiormente la valle della Morava meridionale: lungo il corso del fiume, infatti, sono state costruite la linea ferroviaria e l'autostrada che da Belgrado portano a Skopje e da l\u00ec a Salonicco."}
{"id": "1761372", "revid": "95049", "url": "https://it.wikipedia.org/wiki?curid=1761372", "title": "Zigolo", "text": "Ornitologia.\nZigolo \u00e8 il nome comune degli uccelli appartenenti alla famiglia degli Emberizidae.\nBotanica.\nZigolo \u00e8 il nome comune delle piante erbacee del genere Cyperus."}
{"id": "1761375", "revid": "36426", "url": "https://it.wikipedia.org/wiki?curid=1761375", "title": "Borgo la Croce", "text": ""}
{"id": "1761377", "revid": "92723", "url": "https://it.wikipedia.org/wiki?curid=1761377", "title": "Oleodotto dell'Amicizia", "text": "L'oleodotto dell'Amicizia () \u00e8 il pi\u00f9 lungo oleodotto del mondo e trasporta petrolio per circa 4.000\u00a0km dalla Russia all'Ucraina, Ungheria, Polonia e Germania. Il nome allude al fatto che l'oleodotto fornisce petrolio alle regioni occidentali dell'Unione Sovietica povere di idrocarburi, ai paesi dell'ex blocco sovietico e oggi all'Europa occidentale. Oggi, \u00e8 la principale arteria per il trasporto di petrolio russo (e kazako) verso l'Europa.\nStoria.\nIl 18 dicembre 1959, la decima sessione del Comecon, tenutasi a Praga, adott\u00f2 una decisione e un accordo che prevedeva la costruzione di un oleodotto per il greggio dall'Unione Sovietica alla Polonia, Cecoslovacchia, Repubblica Democratica Tedesca e Ungheria.\nCiascun paese doveva fornire il necessario materiale da costruzione, i macchinari e la manodopera. Nel 1962, per la prima volta il petrolio raggiungeva la Cecoslovacchia, nel settembre del 1963 l'Ungheria, nel novembre del 1963 la Polonia, nel dicembre dello stesso anno la Repubblica Democratica Tedesca. L'intero oleodotto fu messo in funzione nell'ottobre del 1964. Originariamente il petrolio pompato attraverso l'oleodotto dell'Amicizia proveniva dai pozzi petroliferi del Tatarstan e dall'Oblast' di Samara (all'epoca Kuyby\u0161ev). Negli anni settanta l'oleodotto fu prolungato ulteriormente.\nPercorso.\nL'oleodotto parte da Al'met'evsk in Tatarstan, dove raccoglie il petrolio dalla Siberia occidentale, dagli Urali e dal mar Caspio. Si dirige a Mazyr nella Bielorussia meridionale, dove si dirama nei tronconi meridionale e settentrionale. Il ramo settentrionale attraversa la Bielorussia e la Polonia per giungere a Schwedt in Germania. Rifornisce la raffinerie di P\u0142ock e di Schwedt. Mediante l'oleodotto P\u0142ock-Danzica \u00e8 collegato al terminale Naftoport di Danzica, usato per la ri-esportazione di petrolio. A Schwedt l'oleodotto dell'Amicizia \u00e8 collegato con l'oleodotto MVL a Rostock e Spergau.\nIl ramo meridionale corre attraverso l'Ucraina. A Brody \u00e8 collegato con l'oleodotto Odessa-Brody, che \u00e8 ora usato per trasportare petrolio verso il Mar Nero. A U\u017egorod l'oleodotto si divide in due rami verso la Slovacchia (Dru\u017eba-1 - il percorso originario) e l'Ungheria (Dru\u017eba-2). Il ramo slovacco si divide ancora presso Bratislava: un tratto punta verso nord-ovest diretto in Repubblica Ceca e l'altro punta verso sud diretto in Ungheria. L'oleodotto Dru\u017eba-1 si dirama verso l'Ungheria a Ipe\u013e, attraversa il confine ungherese a Dregelypalank e giunge a Sz\u00e1zhalombatta. In Ungheria, l'oleodotto Dru\u017eba-1 rifornisce la raffineria Duna, mentre Dru\u017eba-2 rifornisce le raffinerie Duna e Tisza.\nLa raffineria di Ma\u017eeiki\u0173 Nafta in Lituania e il terminale petrolifero di Ventspils in Lettonia sono collegati all'oleodotto principale da una diramazione da Une\u010da nell'Oblast' di Brjansk. Questo ramo \u00e8 stato messo fuori servizio nel 2006 e probabilmente non torner\u00e0 operativo.\nI tratti dell'oleodotto dell'Amicizia nei diversi paesi fuori dalla Russia misurano:\nSpecifiche tecniche.\nL'oleodotto dell'Amicizia al presente ha la portata di 1,2-1,4 milioni di barili al giorno. Attualmente sono in corso lavori per aumentare la portata nel tratto fra Bielorussia e Polonia. Le condotte variano in diametro da 420\u00a0mm a 1020\u00a0mm. Ci sono 20 stazioni di pompaggio.\nOperatori.\nLa parte russa dell'oleodotto \u00e8 operata da Transneft attraverso OAO MN Druzhba. In Bielorussia l'operatore \u00e8 Gomeltransneft Dru\u017eba, in Ucraina UkrTransNafta, in Polonia PERN company, in Slovacchia Transpetrol, in Repubblica Ceca Mero e in Ungheria MOL."}
{"id": "1761384", "revid": "136403", "url": "https://it.wikipedia.org/wiki?curid=1761384", "title": "Linnean Society", "text": ""}
{"id": "1761386", "revid": "1543377", "url": "https://it.wikipedia.org/wiki?curid=1761386", "title": "Teenage Love Affair", "text": "Teenage Love Affair \u00e8 una canzone di Alicia Keys, estratta come terzo singolo dall'album \"As I Am\". La canzone \u00e8 stata mandata in onda per la prima volta dalla \"Urban Mainstream Radio\" il 21 aprile 2008. \u00c8 contenuto nel brano un campionamento di \"(Girl) I Love You\" dei The Temprees.\nLa nota rivista statunitense \"Rolling Stone\" ha classificato la canzone come la 23\u00aa canzone pi\u00f9 bella del 2007 nella lista delle \"100 migliori canzoni del 2007\".\nVideo.\nIl fanclub di Alicia Keys ha affermato, ed il sito ufficiale della cantante l'ha confermato, che il video di \"Teenage Love Affair\" \u00e8 stato filmato alla Drew University a New Jersey. Derek Luke interpreta il ruolo del partner della Keys, ed anche Anthony Hamilton, Jackie Long, Albert Daniels, e Tristan Wilds compaiono nel video. Il video \u00e8 ispirato al film del 1988 di Spike Lee \"Aule turbolente\" ed \u00e8 stato mandato in onda per la prima volta il 23 aprile 2008."}
{"id": "1761388", "revid": "110157", "url": "https://it.wikipedia.org/wiki?curid=1761388", "title": "Oratorio della Compagnia di Santa Maria della Neve", "text": "L'oratorio della Compagnia di Santa Maria della Neve, detto anche dei Santi Crispino e Crespiniano \u00e8 un luogo di culto cattolico che si trova in borgo la Croce 36 a Firenze.\nStoria.\nSi trova poco lontano dalla chiesa di Sant'Ambrogio ed era officiato dalla Compagnia di Santa Maria della Neve, fondata nel 1455. Vi riunivano inoltre anche altre confraternite come la Compagnia di San Domenico della Notte e la Compagnia dei Santi Crespino e Crespiniano dei Calzolai.\nSulla presenza di quest'ultima compagnia sono sorti alcuni equivoci per via dell'omonimo oratorio in via San Gallo: sebbene alcune fonti neghino la presenza della Compagnia dei Calzolai in Borgo la Croce, questa dovette effettivamente spostarsi qui poco prima della sua soppressione, come testimonia Francesco Bigazzi di un'iscrizione, ormai scomparsa, sul timpano di questo oratorio, che sotto l'ancora presente titolazione a \"S. Mari\u00e6 ad Nivem / Societas\", riportava \"SS. Crespini et Crespiniani\". \nSoppresse tutte le compagnie tra 1784 e 1785, la cappella venne utilizzata come camera mortuaria. Oggi, spoglia e sconsacrata, \u00e8 un'aula destinata ad accogliere alcune attivit\u00e0 parrocchiali. \nDescrizione.\nLa cappella ha forme cinquecentesche, con una facciata a capanna in cui si apre, tra due finestre con cornici in pietra e un architrave sporgente, un portale timpanato decorato da una conchiglia e da un cartiglio su cui si legge \"Societas / Sanct\u00e6 Mari\u00e6 ad Nives\". L'interno \u00e8 spoglio, e non resta traccia neanche dell'altare, che doveva essere in pietra. \nLa chiesa aveva importanti decorazioni commissionate dalla Compagnia di Santa Maria della Neve: in particolare spiccava sull'altare maggiore la tavola della \"Madonna col Bambino tra i santi Giovanni Battista, Ambrogio e un angelo\" di Andrea del Sarto (con la parte inferiore ridipinta dopo i danni dell'alluvione del 1557), che venne ceduta nel 1619 al cardinale Carlo de' Medici in cambio di una copia eseguita dall'Empoli e duecento scudi. La tavola ricomparve solo nell'Ottocento a Napoli e, dopo vari passaggi, si trova oggi nella collezione Alana. Anche ilk quadro dell'Empoli \u00e8 oggi in collezione privata. "}
{"id": "1761392", "revid": "110733084", "url": "https://it.wikipedia.org/wiki?curid=1761392", "title": "25D/Neujmin", "text": "La cometa Neujmin 2, formalmente 25D/Neujmin, \u00e8 una cometa periodica del Sistema solare, appartenente alla famiglia delle comete gioviane e scoperta il 24 febbraio 1916 da Grigorij Nikolaevi\u010d Neujmin dall'osservatorio di Simeiz, in Crimea.\nLa scoperta fu confermata il 1\u00ba marzo da George Van Biesbroeck, dall'Osservatorio Yerkes, e da Frank Watson Dyson, dall'Osservatorio di Greenwich. La scoperta avvenne in prossimit\u00e0 della data del perielio, calcolato per l'11 marzo 1916, ed in occasione di un avvicinamento della cometa alla Terra, 0,38 UA raggiunte il 25 febbraio. La cometa si present\u00f2 come un oggetto della 11\u00aa magnitudine.\nIl ritorno del 1921, secondo una previsione di Andrew Crommelin, sarebbe stato sfavorevole ed in effetti non furono registrate osservazioni. La predizione successiva per il 1927 permise di osservarne il ritorno.\nLe ricerche nei successivi ritorni non sono state coronate da successo e la cometa non \u00e8 stata pi\u00f9 osservata dal 1927 ed oggi \u00e8 considerata perduta."}
{"id": "1761394", "revid": "729019", "url": "https://it.wikipedia.org/wiki?curid=1761394", "title": "AG2R La Mondiale", "text": "AG2R La Mondiale \u00e8 una societ\u00e0 di assicurazioni francese, nata nel 2008 dalla fusione di La Mondiale, un gruppo mutualistico nato nel 1905, e AG2R, un gruppo paritario nato nel 1951.\nDal 2008 \u00e8 il main sponsor della squadra ciclistica francese omonima, che dal 2000 al 2007 fu sponsorizzata dalla AG2R."}
{"id": "1761396", "revid": "834", "url": "https://it.wikipedia.org/wiki?curid=1761396", "title": "Ipernuclei", "text": ""}
{"id": "1761400", "revid": "320578", "url": "https://it.wikipedia.org/wiki?curid=1761400", "title": "Brigata Barak", "text": ""}
{"id": "1761401", "revid": "899609", "url": "https://it.wikipedia.org/wiki?curid=1761401", "title": "Chiesa di Santa Maria (Devia)", "text": "La chiesa di Santa Maria di Devia \u00e8 un gioiello del romanico pugliese, in cui si custodiscono cicli di affreschi dal gusto bizantineggiante, datati tra i secc. XII e XIV. Si trova nel territorio di San Nicandro Garganico.\nArchitettura.\n\u00c8 a pianta basilicale, a tre navate absidate.\nNel periodo successivo all'abbandono dell'abitato, l'edificio venne custodito dagli eremiti, che incontrarono difficolt\u00e0 per mantenere in piedi una costruzione di siffatte dimensioni. Dopo la loro estinzione, la chiesa fu destinata a ricovero di animali fino al crollo della copertura, che rese l'edificio inutilizzabile per secoli.\nNel 1969 furono decisi i restauri, che hanno consentito il recupero dell'edificio e del ciclo di affreschi conservato all'interno.\nL'esterno.\nSi presenta con linee semplici, le decorazioni sono limitate a pochi elementi.\nLa facciata \u00e8 a salienti (suggerisce quindi la ripartizione interna in navate) e termina in alto con un campaniletto a vela aggiunto pi\u00f9 tardi. In corrispondenza del campanile, pi\u00f9 in basso, si apre una piccola finestra circolare sovrastata da una croce (leggermente spostata rispetto all'asse longitudinale) segnata nella muratura.\nIl portale ad arco \u00e8 leggermente incassato nel piano della muratura e presenta tre conci di pietra rossastra.\nNei prospetti laterali si aprono alcune monofore e delle finestre circolari.\nLe absidi sono decorate con degli archetti ciechi cui si aggiungono, nell'abside maggiore, delle costolonature verticali; su ognuna si apre una monofora.\nL'interno.\nLe tre navate interne sono divise tra loro mediante colonne circolari prive di basi e terminanti con capitelli cubici. La presenza di un pilastro nella campata a sud, vicino al presbiterio, fa pensare che la scelta di utilizzare le colonne avvenne in fase di costruzione, quando dalla parte absidale ci si muoveva verso la facciata.\nGli affreschi.\nIl ciclo di affreschi conservato all'interno della chiesa \u00e8 databile dal XII-XIII secolo (navata ed abside destre) al XIV-XV secolo (navata sinistra e abside centrale).\nNel catino absidale destro \u00e8 un busto del \"Cristo Pantocrator\" con tunica rosa e mantello verde/blu. Ai lati del nimbo crucesignato c'\u00e8 il Monogramma di Cristo nella forma \"IC XC\". Nella mano destra regge un \"volumen\" sul quale appare il passo evangelico \u00abEgo sum lux mundi\u00bb (Giovanni 8, 12).\nLa parete della navata destra inizia, dal presbiterio, con una teoria di sei Santi a figura intera inseriti entro arcatelle che poggiano su colonnine. Le figure, con nimbo perlinato, sono incorniciate da due fasce ornamentali: una superiore e una inferiore. La diversa decorazione della fascia superiore e delle arcatelle, divide i sei Santi in due triadi. La prima rappresenta probabilmente tre apostoli: sono riconoscibili iconograficamente San Paolo, San Pietro e Sant'Andrea. Paolo \u00e8 raffigurato con barba e capelli bruni, mentre Pietro e Andrea con barba e capelli bianchi. La seconda triade \u00e8 composta da un santo monaco, un santo pellegrino e un altro irriconoscibile perch\u00e9 molto rovinato. Un riquadro successivo presenta una Theot\u00f3kos \"Odeghitria\" nimbata e seduta su un trono decorato; il Bambino ha il nimbo crucesignato. Accanto, due sante martiri nel gesto dell\"'acclamatio\" reggono ognuna una croce dorata; i loro abiti sono preziosamente decorati e indossano sulla testa delle cuffie a calotta. Il pannello che segue era in origine San Leonardo (ancora parzialmente visibile) riconoscibile da un'iscrizione laterale; a questo \u00e8 stato sovrapposto, in un secondo momento, un affresco rappresentante una santa regina ed un giovane santo imberbe.\nOltre la porta laterale di accesso, abbiamo gli ultimi due pannelli, raffiguranti quattro santi Vescovi benedicenti con pastorale ed un Sant'Ippolito a cavallo.\nLa navata sinistra ospita una Madonna in trono con Bambino e Santi (\u00e8 iconograficamente riconoscibile solo Giovanni Battista, ci sono poi un santo pellegrino, un santo monaco, ed un altro molto rovinato) ed una Annunciazione (visibile solo parzialmente).\nLa conca absidale centrale ospita una Deesis di messaggio probabilmente escatologico: al centro un Cristo Pantocratore imberbe e nimbato \u00e8 seduto su un trono; indossa una tunica rossa ed un mantello verde/blu. Ha la mano destra benedicente alzata, e nella sinistra regge un volumen la cui iscrizione non \u00e8 chiara: probabilmente \u00e8 ricordato ancora una volta il passo di Giovanni \u00abEgo sum lux mundi\u00bb. Ai lati del Cristo ci sono la Vergine, con nimbo e abito marrone, che offre il seno e San Giovanni Battista, anch'egli nimbato, con le braccia incrociate sul petto. Sulla parte inferiore alcune trombe, quattro da una parte e tre dall'altra, richiamano i \u00absette suoni di tromba\u00bb dell'Apocalisse. In alto, in corrispondenza della Vergine e del Battista, due angeli (probabilmente Serafini) reggono un cartiglio con l'iscrizione S S S, abbreviazione dell'acclamazione \"Sanctus, Sanctus, Sanctus\" (Isaia, 6, 1-3)."}
{"id": "1761403", "revid": "228587", "url": "https://it.wikipedia.org/wiki?curid=1761403", "title": "Medaglia Linneana", "text": "La medaglia Linneana chiamata in inglese Linnean Medal (ed in precedenza nota come Gold Medal) \u00e8 un'onorificenza conferita dalla Linnean Society of London, una prestigiosa associazione dedita alla diffusione della storia naturale e dello studio della tassonomia. Il premio fu istituito nel 1888 e viene riconosciuto ogni anno alternando un botanico e un zoologo, dal 1958 si \u00e8 instaurato l'uso di conferirlo ad entrambe le tipologie di studiosi. Fino al 1976 la medaglia era in oro per questo motivo era anche chiamata \"the Gold Medal of the Linnean Society\"."}
{"id": "1761404", "revid": "114762134", "url": "https://it.wikipedia.org/wiki?curid=1761404", "title": "Roma (profumo)", "text": "Roma \u00e8 la prima fragranza creata dalla stilista italiana Laura Biagiotti nel 1988.\nDescrizione.\n\"\"Roma\" \u00e8 una fragranza orientale speziata, creata nel 1988 da Laura Biagiotti in occasione della prima sfilata della casa in Cina. Il profumo \u00e8 stato creato per rappresentare la cultura italiana: per evocare ci\u00f2 la stilista ha scelto note esperidate e fresche per la testa, un cuore prettamente floreale, e un fondo caldo e persistente.\nIn seguito al successo della fragranza femminile, nel 1992 \u00e8 stata lanciata la versione maschile \"Roma per Uomo\"\", una fragranza orientale bois\u00e8 vigorosa complessa, sofisticata.\nConfezione.\nIl profumo \u00e8 contenuto in un flacone cilindrico scanalato in vetro satinato che lascia intravedere il colore del liquido, ambrato quello femminile, dorato quello maschile. Disegnato da Laura Biagiotti e dal designer tedesco Peter Schmidt, il lavoro per la creazione della bottiglia \u00e8 durato circa due settimane; il disegno finale \u00e8 ispirato ad una colonna diroccata visibile nel cortile dell'ufficio romano della stilista. La versione maschile richiama il design di quella femminile, ma con una forma pi\u00f9 bassa e con la sezione ovale.\nEdizioni.\nNel corso degli anni la casa di moda ha ideato diverse edizioni del profumo:"}
{"id": "1761410", "revid": "196390", "url": "https://it.wikipedia.org/wiki?curid=1761410", "title": "Sovetskie voenno-vozdu\u0161nye sily", "text": ""}
{"id": "1761412", "revid": "269097", "url": "https://it.wikipedia.org/wiki?curid=1761412", "title": "Pier Paolo Pozzi", "text": "Dal 1983 al 1986 Studia a Roma alla Scuola Popolare di Musica di Testaccio a Roma (tecnica, lettura e improvvisazione jazz) con Massimo D'Agostino, Giovanna Marini, Martin Joseph, Francesco Marini, Danilo Terenzi e Giancarlo Gazzani.\nPer dieci anni , si evolve nel jazz italiano esibendosi fra gli altri con Antonello Salis, Crystal White, Alex Britti, Danilo Terenzi, Donovan Mixon, Fabio Zeppetella, Ares Tavolazzi, Tony Scott, Marcello Rosa, Maurizio Giammarco, Riccardo Fassi ecc.\nNel 1993, si trasferisce a Parigi dove si esibisce con diverse formazioni in qualit\u00e0 li leader : (TRIORITAL: G. Mirabassi piano, G. Bocle contr.)-( PPP Quartet: Paolo Fresu tromba, Fabio Zeppetella chitarra, Jean Jacques Avenel contrabbasso., - CD Greeting From... A-Records AL73184) sia come session man collaborando con diverse formazioni: Daniel Mille, Jean Jacques Avenel, Pierre de Bethmann, Michel Graillier, Jean-Loup Longnon, Bobby Few, Gil Naturel, Richard Clemens, Gimmy Gourley, Denis Le Loup, Barend Midelhoff, Olivier Ker Ourio, Paula West, Giovanni Mirabassi, Ronnie Lynn Patterson, Harold Singer, Joe Chindamo, Joshua Redman ecc..\nNel maggio 1998, sostituisce Lewis Nash nel Trio di Tommy FLANAGAN, con Peter Washington (contr.) per una serie di concerti all'ALLIANCE JAZZ Club de Paris."}
{"id": "1761419", "revid": "92723", "url": "https://it.wikipedia.org/wiki?curid=1761419", "title": "Oleodotto dell'amicizia", "text": ""}
{"id": "1761421", "revid": "6923", "url": "https://it.wikipedia.org/wiki?curid=1761421", "title": "Zio Paperone e il vello d'oro", "text": "Zio Paperone e il vello d'oro (\"The Golden Fleecing\") \u00e8 una storia Disney scritta e disegnata da Carl Barks.\nTrama.\nLa palandrana di Zio Paperone \u00e8 vecchia e la vuole cambiare con una completamente d'oro. Purtroppo per si rende conto, parlando con il sarto a cui aveva chiesto di farla, che non gli sar\u00e0 possibile averla perch\u00e9 un abito d'oro non sarebbe comodo. Ascoltando il discorso di zio Paperone nel negozio, alcune delle Arpie, che lo stanno spiando, decidono di truffarlo.\nUna di loro, travestitasi da arabo, si avvicina a Paperone e gli dice che lei possiede un vello d'oro con cui si potr\u00e0 davvero cucire un sofficissimo abito. \nPaperone accetta di acquistarlo e si accorda con il finto arabo che lo di pagher\u00e0 in lingotti d'oro alla consegna, che avverr\u00e0 a bordo di una nave scelta per l'occasione. Giunto sulla nave insieme a Paperino, si accorge dell'inganno: infatti le Arpie travestite da arabi, dopo aver gettato i lingotti in mare, tolgono il loro travestimento rivelandosi e rapiscono i due paperi portandoli nella Colchide. Qui, Quo e Qua si dirigono in Colchide con un elicottero per salvare i loro zii.\nNel frattempo si scopre perch\u00e9 le arpie avevano rapito Paperone: lo vogliono utilizzare come giudice per vedere chi cucina meglio. Alla fine Paperone \u00e8 costretto a assaggiare tutte le loro pietanze, dal sapore disgustoso, e alla fine dichiara vincitrice l'arpia che gli aveva promesso in caso di vittoria di liberarlo e a dirgli dov'\u00e8 il vello d'oro. Tuttavia dopo aver liberato Paperone e Paperino si pente e fa in modo che le altre arpie scoprano che sono fuggiti.\nInizia una lotta tra Paperino, Paperone e le arpie che verr\u00e0 vinta dai paperi grazie al provvidenziale arrivo di Qui, Quo e Qua. I paperi si dirigono verso il luogo dove \u00e8 custodito il vello d'oro ma purtroppo il drago che lo custodisce \u00e8 stato svegliato dal trambusto. Alla fine i paperi riescono a cavarsela addormentando il drago mettendogli il vello d'oro negli occhi. Usciti indenni dalla Colchide con il vello d'oro, Paperone va a farsi l'abito d'oro ma subito ritorna alla sua vecchia palandrana perch\u00e9 l'abito d'oro non gli tiene caldo ed e troppo rigida.\nAdattamento televisivo.\nA questa storia \u00e8 stato ispirato l'episodio 41 della serie animata \"DuckTales - Avventure di paperi\".\nCensura.\nParlando di come la sua libert\u00e0 fosse limitata dalla continua imposizione di argomenti tab\u00f9, Barks racconta, riguardo alla storia in oggetto, di aver dovuto modificare il nome delle arpie in Larkies (che significa mattacchione) perch\u00e9 \nBarks ha dichiarato anche di averne dovuto ridisegnare due vignette perch\u00e9 \nIn un'altra occasione, menzionata in un articolo del 1975 di Kim Weston, Barks aggiunge che per modificare le due vignette ha dovuto ridisegnare addirittura due tavole.\nTraduzione.\nUna traduzione letterale, viste le diverse culture culinarie, avrebbe rischiato di far perdere la forte carica evocativa dei disgustosi piatti sottoposti al giudizio dell'assaggiatore Paperon de Paperoni.\n\u00c8 forse questo il motivo, oltre agli evidenti errori, della notevole differenza tra gli ingredienti della versione originale del racconto e quelli della versione italiana."}
{"id": "1761424", "revid": "30300", "url": "https://it.wikipedia.org/wiki?curid=1761424", "title": "Jos\u00e9 Rujano Guillen", "text": ""}
{"id": "1761426", "revid": "1543377", "url": "https://it.wikipedia.org/wiki?curid=1761426", "title": "Thomas Parr", "text": "Leggenda.\nSecondo il mito, Thomas Parr nacque nel 1483 presso Shrewsbury, figlio di un John Parr di Winnington nella contea di Shropshire. Nel 1500 usc\u00ec di casa e si mise a servizio domestico al castello di Rowton; nel 1518 prese possesso di una piccola tenuta ereditata dal padre. All'et\u00e0 di ottant'anni Parr si un\u00ec in matrimonio con la prima delle sue due mogli, Jane Taylor. Da lei ebbe due bambini, un maschio e una femmina, entrambi morti in tenera et\u00e0. Parr era colpevole di adulterio e aveva avuto un figlio illegittimo dalla relazione con un'altra donna, Katherine Milton: per questo all'et\u00e0 di cent'anni si sottopose a pubblica penitenza, esponendosi avvolto in un lenzuolo bianco nella sua parrocchiale. Morta Jane Taylor, a 122 anni l'uomo prese una seconda moglie, Jane Lloyd, che non gli diede figli.\nMan mano che la sua et\u00e0 cresceva, la fama del Vecchio Parr aumentava, al punto che fu ritratto da Rubens e van Dyck. Nel 1635 il conte Thomas Howard di Arundel, in visita alle sue propriet\u00e0 nello Shropshire, venne a conoscenza della sua incredibile storia. Con la sua semplice dieta di formaggio, cipolle, pane integrale, latticello e \"mild ale\", l'uomo era ancora vivo e vegeto dopo oltre un secolo e mezzo. Entusiasta della scoperta, il nobiluomo condusse Parr a Londra da re Carlo I. Si narra che il sovrano abbia chiesto al vecchio cosa mai avesse fatto di speciale, rispetto agli altri uomini, per vivere tanto a lungo. Parr rispose semplicemente di aver fatto una penitenza.\nMa una volta a Londra, il cambiamento d'ambiente e di abitudini fu fatale all'anziano: nel giro di alcune settimane, il Vecchio Parr mor\u00ec. Carlo fece seppellire le spoglie in Westminster il 15 novembre 1635. Un esame autoptico fu condotto da William Harvey.\nSulla tomba fu inciso:\nInterpretazione corrente.\nThomas Parr era certamente un uomo anziano nel 1635, ma \u00e8 ovviamente inverosimile che sia nato davvero nel 1483. Il vecchio non aveva ricordi del XV secolo, n\u00e9 era in grado di affermare con certezza la propria et\u00e0. Tutta la documentazione scientifica diretta del caso si esaurisce nella ricognizione \"post mortem\" effettuata dallo stimato Harvey (colui che per primo descrisse compiutamente il sistema circolatorio): il medico trov\u00f2 gli organi interni in condizioni perfette, e cos\u00ec anche i genitali, accreditando il fatto che l'uomo avesse rapporti con la seconda moglie fin quasi a 140 anni. Non una volta, per\u00f2, os\u00f2 ipotizzare che egli fosse in realt\u00e0 molto pi\u00f9 giovane di quanto affermato. L'ipotesi pi\u00f9 credibile \u00e8 che la data di nascita di Parr sia stata in realt\u00e0 confusa con quella di suo nonno. Se ci\u00f2 sia avvenuto di proposito o accidentalmente non \u00e8 dato sapere."}
{"id": "1761428", "revid": "57342", "url": "https://it.wikipedia.org/wiki?curid=1761428", "title": "Wensicia Corrino", "text": "La Principessa Wensicia \u00e8 un personaggio che ricopre un ruolo importante nel romanzo di fantascienza I Figli di Dune, scritto da Frank Herbert.\nNasce nell'anno 10.166 A.G. come terza figlia dell'ottantunesimo Imperatore Padisha Shaddam IV dell'Universo Conosciuto. Ha due sorelle maggiori (Irulan e Chalice) e due sorelle minori (Josifa e Rugi).\nNella miniserie per la TV \"I Figli di Dune\" \u00e8 stato impersonato dall'attrice Susan Sarandon (doppiata nella distribuzione per l'Italia da Daniela Nobili).\nAntefatto.\nWensicia non ha fratelli maschi in quanto Anirul, la sua madre Bene Gesserit, \u00e8 stata incaricata di partorire a Shaddam solo figlie femmine. L'ordine fa parte di un disegno della Sorellanza per impossessarsi del trono, controllando il discendente dall'unione delle tre famiglie pi\u00f9 in vista dell'Impero: i Corrino, gli Harkonnen e gli Atreides.\nIl piano per\u00f2 fallisce in seguito al tradimento di Lady Jessica: come Anirul, Jessica era stata incaricata di partorire solo figlie femmine al Duca Leto Atreides, una delle quali avrebbe dovuto andare in sposa a Feyd-Rautha Harkonnen e partorirgli il cosiddetto Kwisatz Haderach. Questi, infine, sarebbe dovuto salire al trono sposando Irulan. Purtroppo il primo figlio di Jessica \u00e8 Paul Atreides, che si rivela essere il Kwisatz Haderach con una generazione di anticipo. Da questo fatto si scatena l'ascesa inarrestabile della famiglia Atreides.\nIrulan \u00e8 costretta a sposare Paul che diventa il nuovo Imperatore deponendo Shaddam, mentre la famiglia Corrino in disgrazia viene confinata su Salusa Secundus. Wensicia segue il padre nell'esilio. Contrariamente ad Irulan ed alla madre, non viene addestrata come una Bene Gesserit, dato che il suo ramo della famiglia non era destinato al potere.\nNonostante ci\u00f2, il personaggio si dimostra intraprendente: si sposa con il Conte Dalak Kenola, con il quale d\u00e0 alla luce un figlio chiamato Farad'n. In seguito, il Conte rimarr\u00e0 ucciso in un sospetto quanto provvidenziale incidente in ornitottero che le consentir\u00e0 di cambiare il nome del figlio in Corrino.\nI Figli di Dune.\nAlla nascita dei gemelli dell'Imperatore Paul Muad'Dib, appare chiaro che il matrimonio con Irulan \u00e8 stato una mera formalit\u00e0. Leto e Ghanima sono infatti figli della concubina di nome Chani) e non di Irulan. A questo punto Wensicia elabora un piano per riportare la propria casa al potere, cercando di ottenere il trono per il figlio. Complotta perci\u00f2 con la Gilda Spaziale per rapire un verme da Arrakis, allo scopo di ricreare il ciclo della spezia su Salusa Secundus.\nAccoglie in seguito Lady Jessica e Duncan Idaho in fuga dalla reggente Alia che, in preda alla pazzia, si sta inimicando l'intero universo, Fremen compresi. In cambio, Jessica addestra Farad'n alle arti Bene Gesserit.\nContestualmente, Wensicia fa scattare un complotto a lungo programmato che coinvolge la stessa Gilda, i Tleilaxu e le Bene Besserit: il tentato assassinio dei gemelli fallisce a causa dei poteri di prescienza di Leto.\nWensicia viene infine esiliata dal figlio, che non era al corrente delle sue manovre, per provare la propria buona fede."}
{"id": "1761431", "revid": "245802", "url": "https://it.wikipedia.org/wiki?curid=1761431", "title": "Paperino e l'albergo di Fonte Ribalda", "text": "Paperino e l'albergo di Fonte Ribalda (\"Sagmore Springs Hotel\") \u00e8 una storia a fumetti di 10 tavole realizzata dal cartoonist Carl Barks nel 1957 e pubblicata sul numero 206 dell'albo mensile \"Walt Disney's Comics and Stories\" del novembre del 1957.\nIn Italia viene pubblicata per la prima volta sul numero 191 di \"Topolino\", datato 25 luglio 1958.\nTrama.\nStanco di fare il pelatore di patate in un albergo di propriet\u00e0 dello Zio Paperone, Paperino chiede un posto di lavoro migliore ed ottiene dal parente la nomina a direttore di un albergo nella citt\u00e0 fantasma di Fonte Ribalda. Paperino si trasferisce quindi coi nipotini sul luogo per risistemare l'albergo cadente.\nPoco dopo la riapertura Paperone, sotto mentite spoglie, si reca all'albergo fingendosi un cliente per ispezionare il comportamento di Paperino.\nDopo una serie di disastri, Paperino sar\u00e0 licenziato come direttore, ma verr\u00e0 assunto per buttare le bucce di patata nella spazzatura.\nNote.\nLa cittadina fantasma nella versione originale si chiama Sagmore Springs.\nLa gag dell'ascensore, dove il lift Paperino e un camuffato Zio Paperone si appiattiscono e allungano, \u00e8 ripresa dal cortometraggio animato \"Paperino fattorino\" (1942), cui Barks aveva collaborato come sceneggiatore.\nI sacchi di patate che si vedono nella prima tavola sulla sinistra portano le scritte San Jacinto e Tule Lake, che sono anche i nomi delle citt\u00e0 dove Carl Barks e suo fratello Clyde vivevano, rispettivamente, al tempo in cui la storia fu realizzata.\nEdizioni.\nOltre che in Italia e negli Stati Uniti d'America, la storia \u00e8 stata pubblicata anche in Australia (\"Sagmore Springs Hotel\"), Belgio (\"Geriefelijk hotel\"), Brasile (\"Gerente de Hotel\" o \"O Caminho do In... Sucesso\"), Danimarca (\"Hoteldirekt\u00f8r p\u00e5 pr\u00f8ve\"), Estonia (\"Hotellidirektor \"), Finlandia (\"Aku Ankka hotellinjohtajana\" o \"Viije t\u00e4he majotusta\"), Francia (\"Donald hotelier!\", \"En haut de l'\u00e9chelle\" o \"Calamit\u00e9 H\u00f4tel\"), Germania (\"Die Bew\u00e4hrung\"), Grecia (\"\u039f \u03be\u03b5\u03bd\u03bf\u03b4\u03cc\u03c7\u03bf\u03c2 \u03c4\u03b7\u03c2 \u03c0\u03cc\u03bb\u03b7\u03c2 \u03c6\u03ac\u03bd\u03c4\u03b1\u03c3\u03bc\u03b1\"), Inghilterra (\"The hotel manager\"), Lettonia (\"\u0421\u0442\u0430\u0440\u044b\u0439 \u043e\u0442\u0435\u043b\u044c\"), Norvegia (\"Donald Duck som hotelldirekt\u00f8r\"), Paesi Bassi, Polonia (\"Wszystko dla gos'cia\"), Repubblica Ceca (\"\u0158editel hotelu\") e Svezia (\"Den store hotelldirekt\u00f6ren\" o \"Hotelldirekt\u00f6ren\")."}
{"id": "1761457", "revid": "156341", "url": "https://it.wikipedia.org/wiki?curid=1761457", "title": "Pustiana", "text": ""}
{"id": "1761464", "revid": "1573940", "url": "https://it.wikipedia.org/wiki?curid=1761464", "title": "Pterapogon", "text": "Pterapogon \u00e8 un genere di pesci appartenente alla famiglia Apogonidae.\nDistribuzione e habitat.\nLe due specie sono endemiche di due aree dell'Oceano Pacifico: \"P. kauderni\" al largo delle Isole Banggai (Indonesia), \"P. mirifica\" delle coste australiane.\nDescrizione.\nSono pesci di piccole dimensioni, compressi ai fianchi."}
{"id": "1761470", "revid": "46931", "url": "https://it.wikipedia.org/wiki?curid=1761470", "title": "Asceti", "text": ""}
{"id": "1761473", "revid": "2519", "url": "https://it.wikipedia.org/wiki?curid=1761473", "title": "Distretto di Ahafo Ano Sud Ovest", "text": "Il distretto di Ahafo Ano Sud Ovest (ufficialmente Ahafo Ano South West District, in inglese) \u00e8 un distretto della regione di Ashanti del Ghana.\nFino al 2018 era chiamato distretto di Ahafo Ano Sud, in quell'anno parte del territorio \u00e8 stato scorporato per costituire il distretto di Ahafo Ano Sud Est e il distretto \u00e8 stato rinominato."}
{"id": "1761476", "revid": "599013", "url": "https://it.wikipedia.org/wiki?curid=1761476", "title": "Andreas Meklau", "text": "Carriera.\nNel 1992 vince il campionato austriaco della classe Superbike con una Ducati. Nella stagione 1993 ha gareggiato nel motomondiale in sella ad una ROC Yamaha nella classe 500, disputando 14 Gran Premi e raccogliendo al termine dell'annata 3 punti nella classifica finale.\nSi \u00e8 dedicato poi principalmente al mondiale Superbike, correndo per team privati con motociclette Ducati e vincendo la sua prima ed unica gara iridata in occasione della stagione 1993. Il miglior risultato risale al 1994 quando arriv\u00f2 6\u00ba nella classifica generale del campionato Mondiale Superbike. Nel 1996 vince per la seconda volta il campionato austriaco della Superbike, mentre nel 1998 vince il campionato tedesco della stessa classe.\nDal 2003, salvo sporadiche presenze nel campionato Mondiale Superbike del 2004 si dedica esclusivamente al campionato Tedesco ed a quello austriaco della stessa categoria, nella stagione 2008 partecipa con una Suzuki GSX-R 1000 del team Suzuki International Europe. Proprio nel 2008 vince il suo terzo campionato austriaco della classe Superbike, ripetendosi anche nelle stagioni: 2009 (in Superstock 1000) , 2010, 2011 (vince sia in Superbike ma anche in Superstock 1000) e nel 2013. In totale sono 9 i campionati nazionali vinti da Meklau, 8 austriaci ed uno tedesco."}
{"id": "1761478", "revid": "2519", "url": "https://it.wikipedia.org/wiki?curid=1761478", "title": "Distretto di Amansie Centrale", "text": "Il distretto di Amansie Centrale (ufficialmente Amansie Central District, in inglese) \u00e8 un distretto della regione di Ashanti del Ghana."}
{"id": "1761480", "revid": "22475", "url": "https://it.wikipedia.org/wiki?curid=1761480", "title": "Battista Fregoso (1380-1442)", "text": "Biografia.\nPrimi anni.\nUltimo figlio del gi\u00e0 doge Pietro Fregoso e della sua seconda moglie Benedetta Doria, fratello di quel Tomaso Fregoso che fu eletto alla carica dogale per ben tre volte, nacque a Genova intorno al 1380. Alla morte del padre, nel 1404, probabilmente segu\u00ec la propria famiglia nei vari esili in diversi stati italiani e nella gestione dei traffici commerciali, soprattutto nella colonia orientale genovese di Cipro.\nTrasferitosi nel 1411 alla corte dell'antipapa Giovanni XXIII, partecip\u00f2 pochi anni dopo assieme ai fratelli Tomaso e Orlando ad un fallimentare colpo di Stato a Genova contro il governatore Teodoro II del Monferrato e quindi contro la dedizione genovese verso la corona di Carlo VI di Francia. Arrestato assieme a Tomaso Fregoso (il fratello Orlando mor\u00ec invece negli scontri) e quindi confinato nelle terre fiorentine dove strinse ottimi rapporti e alleanze con il comune di Firenze, alla scadenza del bando d'esilio fece ritorno con la famiglia in Liguria stabilendosi nella cittadella di Chiavari, nel levante ligure. Nel 1413 partecip\u00f2 nella nuova rivolta antifrancese capeggiata dal fratello Tomaso Fregoso che rovesci\u00f2 il governo francese di stanza a Genova portando, poco dopo, all'elezione del nuovo doge Giorgio Adorno e, nel 1415, dello stesso Tomaso Fregoso.\nCon il dogato di suo fratello, ma anche grazie alle sue capacit\u00e0 militari, Battista Fregoso fu nominato capitano generale delle due Riviere e con tale grado fu inviato dal doge Fregoso a Villafranca in Lunigiana dopo l'uccisione del vicario di La Spezia ad opera del marchese Gabriele Malaspina. Sempre intorno al 1415-1416, assieme all'altro fratello-comandante Spinetta Fregoso, venne spedito nel feudo alessandrino di Cremolino del marchese Tommaso Malaspina, quest'ultimo accusato di congiura assieme ad altri fuoriusciti genovesi. Nel 1418 fu ancora al comando di un'altra missione punitiva contro gli insorti della valle Scrivia, tra questi Teramo Adorno (figlio di Barnaba Adorno) e il futuro doge Isnardo Guarco, arrivando nell'opera giustizialista fino ai confini con i territori controllati dal Ducato di Milano dei Visconti.\nCon la nuova nomina ad ammiraglio della Repubblica gli venne affidata dal fratello-doge, nel 1420, una flotta genovese composta da tredici galee a sostegno di Luigi d'Angi\u00f2 contro la regina Giovanna II di Napoli, missione che s'interruppe poco dopo per i sempre pi\u00f9 pressanti scontri in terra genovese perpetrati dal duca di Milano e che costrinsero ad un precipitoso ritorno di Battista Fregoso a Genova. E proprio nei pressi di Porto Pisano, nel livornese, la flotta comandata dal Fregoso fu annientata dai Catalani, alleati dei Visconti, con lo stesso Battista fatto prigioniero.\nCessato il dogato di Tomaso Fregoso, e avviata una nuova dedizione verso la signoria viscontea dal 1421, assieme ai fratelli venne confinato dai vari governatori nell'acquisito feudo di Sarzana nello spezzino partecipando, tra il 1425 e il 1427, ai numerosi tentativi fatti dal fratello Tomaso di ritornare al potere a Genova. Accorso a Lucca in aiuto del suocero Paolo Guinigi nel 1429 (nel 1420 Battista Fregoso ne spos\u00f2 la figlia Ilaria Guinigi), sempre al fianco dell'ex doge Tomaso Fregoso fece il vittorioso ritorno a Genova nel 1436.\nIl tradimento, la nomina a doge e gli ultimi anni.\nCon la seconda nomina dogale del fratello Tomaso, Battista Fregoso venne nominato capitano generale della Repubblica. Quasi inspiegabilmente a partire da questo periodo storico inizi\u00f2 ad avvicinarsi al duca milanese Filippo Maria Visconti, nemico del fratello-doge, che per imbonirselo in un ipotetico ritorno milanese a Genova gli fece dono del feudo di Gavi nell'alessandrino (1436). Ignaro dell'allontanamento del fratello e della sua personale opera di congiura, Tomaso Fregoso nel 1437 lo incaric\u00f2 di formare una nuova flottiglia in partenza per il Regno di Napoli, ordine che per non lasciare Genova declin\u00f2 in favore del luogotenente Giacomo Doria.\nOramai segretamente alleato del duca Visconti mise in atto la sua \"scalata al potere\" la mattina del 24 marzo 1437, approfittando dell'assenza momentanea del doge impegnato ad assistere alle celebrazioni religiose della Domenica delle palme presso la cattedrale di San Lorenzo. S'impadron\u00ec con facilit\u00e0 del palazzo Ducale e allo stesso modo si fece nominare nuovo doge di Genova: il tutto alle spalle del \"deposto\" fratello-doge. Il dogato di Battista Fregoso - il ventisettesimo nella storia repubblicana - fu brevissimo, sostanzialmente una giornata, in quanto nello stesso giorno fu a sua volta deposto dal fratello Tomaso ritornato a palazzo.\nContravvenendo al parere dell'intero Consiglio della Repubblica che del Battista Fregoso ne richiedeva la testa per la condanna di altro tradimento e congiura, il doge non solo perdon\u00f2 il fratello, ma ancora pi\u00f9 inaspettatamente conferm\u00f2 le precedenti cariche militari e di comando. Fu, per\u00f2, una scelta provvisoria e breve perch\u00e9 al nuovo tentativo di rivolta messo in atto dal fratello definitivamente gli revoc\u00f2 ogni incarico costringendolo al ritiro nel proprio feudo di Gavi. Oramai ostile verso il fratello Tomaso e Genova tent\u00f2, disperatamente e fallendo, nel 1441 un colpo di Stato con il sostegno dei Visconti e delle famiglie Adorno e Guarco.\nLa situazione, tuttavia, mut\u00f2 ancora nel 1442 quando, per questioni di franchigie, il feudo gavese venne attaccato dalle truppe viscontee e, paradossalmente, Battista Fregoso trov\u00f2 l'aiuto dal fratello Tomaso e dei suoi soldati genovesi. Definitivamente riconciliato con il fratello-doge, mor\u00ec il 20 giugno del 1442 a Genova. Per i suoi funerali saranno spese dal doge Tomaso Fregoso ingenti somme tanto da far scalpore tra la popolazione genovese compromettendone quasi il dogato. La salma fu tumulata nella chiesa di San Francesco a Castelletto.\nDiscendenza.\nBattista Fregoso si spos\u00f2 due volte: il primo matrimonio con Violante Spinola (figlia di Opicino Spinola) e il secondo con Ilaria Guinigi (figlia del signore di Lucca Paolo Guinigi e di Ilaria del Carretto). \nEbbe numerosi figli:"}
{"id": "1761483", "revid": "24099", "url": "https://it.wikipedia.org/wiki?curid=1761483", "title": "Torrente Stella", "text": ""}
{"id": "1761487", "revid": "486946", "url": "https://it.wikipedia.org/wiki?curid=1761487", "title": "Governo ombra Veltroni", "text": ""}
{"id": "1761489", "revid": "432882", "url": "https://it.wikipedia.org/wiki?curid=1761489", "title": "Blood Red Shoes", "text": "I Blood Red Shoes sono un gruppo musicale indie rock di Brighton, Inghilterra. Hanno pubblicato i quattro album \"Box of Secrets\" (2008), \"Fire Like This\" (2010), \"In Time to Voices\" (2012) e \"Blood Red Shoes\" (2014), oltre a diversi EP e singoli.\nGenerale.\nOrigini.\nI Blood Red Shoes sono nati alla fine del 2004, dopo che Steven Ansell e Laura-Mary Carter abbandonarono le loro precedenti band (rispettivamente Cat on Form e Lady Muck), decidendo di fare delle prove. In un'intervista a Berlino Laura-Mary ha spiegato come il nome della band sia nato da un musical con Fred Astaire e Ginger Rogers, in cui Ginger Rogers, provando intensamente il suo ruolo, fece diventare le sue scarpe bianche da ballo rosso sangue. Il duo afferma di essere stato influenzato da diversi gruppi della scena underground americana e inglese, quali Queens of the Stone Age, Q and Not U, Sonic Youth, Fugazi, Nirvana, Babes in Toyland e Pixies. Inoltre ha dichiarato di considerare eroi musicali PJ Harvey e i Blur.\nLa band si distanzia dalla scena musicale inglese, considerandosi punk in atteggiamento e stile musicale. I temi principali della loro musica sono frustrazione, rabbia, alienazione, noia, dubbio, psicosi, confusione, fuga e speranza in libert\u00e0 o cambiamento. La band supporta campagne anti-fasciste come Love Music Hate Racism, contribuendo al secondo CD del 2007 LMHR con la canzone \"Can't Find The Door\"; inoltre, il duo ha partecipato al festival Ladyfest in passato.\nPrimi singoli ed EP.\nIl 18 luglio del 2005 hanno pubblicato il loro primo EP \"Victory for the Magpie\", seguito dall'EP \"Stitch Me Back\"/\"Meet Me at Eight\" e dai singoli \"A.D.H.D\" e \"You Bring Me Down\" nel 2006. Dopo aver tenuto pi\u00f9 di 300 concerti, hanno firmato un contratto con la V2 Records ad aprile del 2007, per poi pubblicare il singolo \"It's Getting Boring by the Sea\" (11 giugno 2007) e \"I Wish I Was Someone Better\" (29 ottobre 2007). Oltre ai singoli, hanno anche pubblicato una compilation, \"I'll Be Your Eyes\" (25 giugno 2007), comprendente un remix di \"It's Getting Boring by the Sea\".\nLa band ha suonato in entrambe le giornate del Camden Crawl 2007, suonando al Purple Turtle e all'Earl of Camden, e sono stati headliner all'inaugurazione del 2007 Red Stripe Music Awards con Yourcodenameis:Milo. Nel 2007 sono stati scelti per suonare con altre tre band all'NME New Music Tour con The Little Ones, Pull Tiger Tail e The Rumble Strips. Nell'estate del 2007 la band ha suonato a diversi festival, inclusi T In The Park, Underage Festival e The Electric Garden. Hanno anche suonato come supporto ad altre band quali Biffy Clyro, Max\u00efmo Park, Panic! at the Disco, Lightning Bolt, The Gossip, Siouxsie Sioux e Rage Against the Machine.\n\"Box of Secrets\".\nDopo che la Universal Music Group ha inglobato la V2, il duo ha pubblicato l'album di debutto \"Box of Secrets\" per la Mercury Records il 14 aprile 2008. L'album era scaricabile tramite BitTorrent gi\u00e0 nel novembre del 2007, e la cosa ha provocato reazioni da parte della band che, nonostante non sia contro il download illegale, \u00e8 rimasta delusa dall'incontrollabile diffusione prematura dell'album, avvenuta anche con una copertina che non era quella da loro scelta. Infatti, tutte le copertine degli album dei Blood Red Shoes prima di \"In Time to Voices\" sono state personalmente disegnate da Laura-Mary Carter. Alla pubblicazione \u00e8 seguito un tour del Regno Unito in nove date, con altre date in Europa e Giappone. La band ha anche partecipato a diversi festival importanti, quali Reading and Leeds Festivals, Melt, Pukkelpop, Sunner Sonic e Lowands.\n\"Fire Like This\".\nDopo il loro tour autunnale-invernale nel 2008, la band si \u00e8 fermata per qualche mese, all'inizio del 2009, per poter scrivere nuovi pezzi da inserire nel nuovo album. \nNel marzo del 2009, la band ha ricominciato a tenere concerti, introducendo nuove canzoni ad ogni live, testando anche pezzi non finiti o strumentali. \nNel 2009 hanno aperto il concerto dei Foals a Brighton, dove hanno suonato solo nuove canzoni ad eccezione di \"It's Getting Boring By the Sea\" e \"This Is Not For You\". Il 17 maggio 2009 la band ha suonato all'All Tomorrow' Parties invitata dai The Breeders.\nIl secondo disco della band \u00e8 stato registrato presso il Motor Museum con Mike Crossey, a Liverpool. Il duo ha anche pubblicato una canzone per l'associazione a sostegno dei senzatetto: \"Carry Knots\" \u00e8 stata pubblicata nell'ottobre del 2009. Il 25 novembre la band ha reso disponibile una nuova traccia, \"Colours Fade\", come download digitale tramite il proprio sito. L'autore Jamie Smith ha scritto: \"Ci vuole la formula testata e provata dei BRS e, come dicono, elevarla all'undicesima potenza. La canzone dura 7 minuti. Si pu\u00f2 definire epica. Il suono \u00e8 ENORME.\"\nIl primo singolo tratto dall'album \u00e8 \"Light It Up\", trasmesso per la prima volta in onda da Huw Stephens, su Radio 1. Il singolo \u00e8 stato pubblicato il 22 febbraio, una settimana prima della pubblicazione di \"Fire Like This\" (1\u00ba marzo 2010). Successivamente vennero pubblicati \"Don't Ask\" e \"Heartsink\" (rispettivamente a maggio e agosto), contemporaneamente al tour inglese e europeo. Nel settembre del 2010 la band ha scritto diverse canzoni che sperava di poter pubblicare come EP. Nel 2010 la canzone \"It's Getting Boring By The Sea\" \u00e8 apparsa nel film \"Scott Pilgrim vs. the World\". Fa parte della colonna sonora e la band ha partecipato alla premi\u00e8re del film a Londra. La canzone \u00e8 stata inclusa perch\u00e9 il regista Edgar Wright \u00e8 fan della band e ha avuto l'idea di utilizzare la canzone dopo aver visto la band live.\n\"In Time to Voices\".\nLa band ha passato gran parte del 2011 a scrivere nuove canzoni. Dopo aver suonato a diversi festival in estate, il 17 settembre ha tenuto il loro ultimo concerto prima di iniziare a scrivere canzoni per il nuovo album, alcune settimane dopo, al Motor Museum di Liverpool, ancora una volta con Mike Crossey, produttore dei due dischi precedenti. Le registrazioni iniziarono il 18 ottobre del 2011. \nIl 12 dicembre 2011 la band ha rivelato il primo di quattro teaser del loro nuovo album, ovvero un video delle registrazioni.\nAll'inizio di gennaio 2012 la band ha registrato alcuni B-side, bonus-track e versioni alternative delle canzoni presenti nell'album.\nIl 24 gennaio 2012, il nuovo singolo della band, \"Cold\", \u00e8 stato mandato in onda su BBC Radio 1, nel programma di Zane Lowe, e il loro terzo album, \"In Time To Voices\", \u00e8 stato ufficialmente annunciato. Il primo singolo della band \"Cold\" sarebbe stato successivamente pubblicato il 19 aprile 2012.\nIn una conferenza stampa, Laura-Mary Carter ha descritto l'album: \"Con questo album abbiamo voluto buttare via il \"libro di regole\" su come scriviamo e registriamo. Abbiamo deciso di voler fare un album molto ambizioso, non qualcosa che rifletta i nostri live, ma qualcosa che sia limitato soltanto dalla nostra immaginzaione e non da quanti strumenti usiamo sul palco. Abbiamo capito che il miglior modo per spingerci avanti era di scrivere le migliori canzoni e melodie possibili - dopo che hai le tue basi, hai la libert\u00e0 di andare dove vuoi con i suoni che usi. Ci sentiamo come una band completamente diversa, Ci sentiamo come se stessimo puntando alle stelle.\"\nLa band ha annunciato diverse date in Europa e in Inghilterra, con date ancora da decidersi in tutto il mondo.\nInoltre, a fine aprile la band ha annunciato un nuovo singolo vicino alla pubblicazione.\n\"Blood Red Shoes\".\nNel novembre 2013 la band ha annunciato il singolo \"A Perfect Mess\", pubblicato il 1\u00ba dicembre seguente. Alcuni giorni dopo viene comunicato che il quarto disco in studio, il \"self-titled\" \"Blood Red Shoes\", sarebbe stato pubblicato il 3 marzo 2014. L'edizione speciale include un album live intitolato \"14 Photographs\", le cui registrazioni sono prese dal tour europeo della band di fine 2012.\nEquipment.\nLaura-Mary Carter.\nLaura-Mary Carter usa plettri Jim Dunlop da 1\u00a0mm, e corde Earnie Ball \"Skinny Top Heavy Bottom\". Sulla sua Telecaster usa un'accordatura standard, fatta eccezione per la canzone \"Je Me Perds\". Sulla Springtime, usa un'accordatura alternativa.\nSteven Ansell.\nSteven usava una batteria da quattro pezzi con solamente 3 Cymbals. Tale batteria \u00e8 stata venduta all'asta su ebay. La stessa batteria era stata precedentemente usata per il video di \"Light It Up\", dove vi era stato dato fuoco (infatti nelle informazioni di vendita, era riportata la dicitura \"segni di bruciature\")\nIn alcuni show, il duo invertiva i ruoli per la canzone b-side \"Surf Song\". Infatti, anche Steven Ansell \u00e8 in grado di suonare la chitarra, strumento che ha imparato a suonare prima della batteria. Entrambe sanno suonare il piano, strumento con cui hanno iniziato i loro studi."}
{"id": "1761490", "revid": "170423", "url": "https://it.wikipedia.org/wiki?curid=1761490", "title": "NBA Playoffs 2006", "text": "Gli NBA Playoffs 2006 si conclusero con la vittoria dei Miami Heat (campioni della Eastern Conference) che sconfissero i campioni della Western Conference, i Dallas Mavericks.\nI Miami Heat e i Dallas Mavericks furono entrambe squadre alla loro prima apparizione alle Finali NBA. Miami \u00e8 stata la terza squadra nella storia della NBA a vincere le NBA Finals dopo aver perso le prime due gare della serie. I Boston Celtics del 1969 e i Portland Trail Blazers del 1977 furono le altre due.\nEastern Conference.\nPrimo turno.\n(1) Detroit Pistons - (8) Milwaukee Bucks.\nRISULTATO FINALE: 4-1\nPRECEDENTI NEI PLAYOFF\n(2) Miami Heat - (7) Chicago Bulls.\nRISULTATO FINALE: 4-2\nPRECEDENTI NEI PLAYOFF\n(3) New Jersey Nets - (6) Indiana Pacers.\nRISULTATO FINALE: 4-2\nPRECEDENTI NEI PLAYOFF\n(4) Cleveland Cavaliers - (5) Washington Wizards.\nRISULTATO FINALE: 4-2\nPRECEDENTI NEI PLAYOFF\nSemifinali.\n(1) Detroit Pistons - (4) Cleveland Cavaliers.\nRISULTATO FINALE: 4-3\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) Miami Heat - (3) New Jersey Nets.\nRISULTATO FINALE: 4-1\nPRECEDENTI NEI PLAYOFF\nFinale.\n(1) Detroit Pistons - (2) Miami Heat.\nRISULTATO FINALE: 2-4\nPRECEDENTI NEI PLAYOFF\nWestern Conference.\nPrimo turno.\n(1) San Antonio Spurs - (8) Sacramento Kings.\nRISULTATO FINALE: 4-2\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) Phoenix Suns - (7) Los Angeles Lakers.\nRISULTATO FINALE: 4-3\nPRECEDENTI IN REGULAR SEASON\nPRECEDENTI NEI PLAYOFF\n(3) Denver Nuggets - (6) Los Angeles Clippers.\nRISULTATO FINALE: 1-4\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(4) Dallas Mavericks - (5) Memphis Grizzlies.\nRISULTATO FINALE: 4-0\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nSemifinali.\n(1) San Antonio Spurs - (4) Dallas Mavericks.\nRISULTATO FINALE: 3-4\nPRECEDENTI NEI PLAYOFF\n(2) Phoenix Suns - (6) Los Angeles Clippers.\nRISULTATO FINALE: 4-3\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nFinale.\n(2) Phoenix Suns - (4) Dallas Mavericks.\nRISULTATO FINALE: 2-4\nRISULTATO FINALE: 4-2\nPRECEDENTI NEI PLAYOFF\nNBA Finals 2006.\nDallas Mavericks - Miami Heat.\nRISULTATO FINALE\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nRoster.\n&lt;br&gt;\n&lt;br&gt;\nStatistiche.\n\"Aggiornate al 2 giugno 2021\"."}
{"id": "1761491", "revid": "15964061", "url": "https://it.wikipedia.org/wiki?curid=1761491", "title": "Arnaldo Gullen de Brocar", "text": ""}
{"id": "1761497", "revid": "1543377", "url": "https://it.wikipedia.org/wiki?curid=1761497", "title": "Provincia di Ganzourgou", "text": "La provincia di Ganzourgou \u00e8 una delle 45 province del Burkina Faso, situata nella regione dell'Altopiano Centrale. Il capoluogo \u00e8 Zorgho.\nStruttura della provincia.\nLa provincia di Ganzourgou comprende 8 dipartimenti, di cui 1 citt\u00e0 e 7 comuni:"}
{"id": "1761498", "revid": "465169", "url": "https://it.wikipedia.org/wiki?curid=1761498", "title": "Here I Stand (album Usher)", "text": "Here I Stand \u00e8 il quinto album del cantante R&amp;B Usher, pubblicato il 27 maggio 2008 per la LaFace Records."}
{"id": "1761499", "revid": "86343", "url": "https://it.wikipedia.org/wiki?curid=1761499", "title": "Ganzourgou", "text": ""}
{"id": "1761500", "revid": "339392", "url": "https://it.wikipedia.org/wiki?curid=1761500", "title": "Cheetah Girls 3", "text": ""}
{"id": "1761503", "revid": "112475392", "url": "https://it.wikipedia.org/wiki?curid=1761503", "title": "Gete Wami", "text": "Oltre a questa medaglia nel suo palmar\u00e8s ci sono anche un argento e due bronzi olimpici e un bronzo mondiale.\nBiografia.\nNel 1996 e nel 1999 \u00e8 campionessa mondiale di corsa campestre nella corsa lunga, mentre nel 2001 lo \u00e8 nella prova breve. Nel 2000 stabilisce la miglior prestazione mondiale stagionale sui 5000 m piani.\nNel 2005 abbandona la pista e si dedica a tempo pieno alle corse su strada su distanze maggiori, in cui aveva gi\u00e0 debuttato nel 2002, trionfando alla maratona di Amsterdam. In quello stesso 2005 vince la \"Rock 'n' Roll Marathon\" di San Diego, mentre nel 2006 e 2007 conquista il primo posto nella maratona di Berlino."}
{"id": "1761504", "revid": "1543377", "url": "https://it.wikipedia.org/wiki?curid=1761504", "title": "Provincia di Kourw\u00e9ogo", "text": "La provincia di Kourw\u00e9ogo \u00e8 una delle 45 province del Burkina Faso, situata nella Regione dell'Altopiano Centrale. Il capoluogo \u00e8 Bouss\u00e9.\nStruttura della provincia.\nLa provincia di Kourw\u00e9ogo comprende 5 dipartimenti, di cui 1 citt\u00e0 e 4 comuni:"}
{"id": "1761505", "revid": "287204", "url": "https://it.wikipedia.org/wiki?curid=1761505", "title": "Provincia di Kourweogo", "text": ""}
{"id": "1761506", "revid": "86343", "url": "https://it.wikipedia.org/wiki?curid=1761506", "title": "Kourweogo", "text": ""}
{"id": "1761507", "revid": "86343", "url": "https://it.wikipedia.org/wiki?curid=1761507", "title": "Kourw\u00e9ogo", "text": ""}
{"id": "1761508", "revid": "1573940", "url": "https://it.wikipedia.org/wiki?curid=1761508", "title": "Hydrocoloeus minutus", "text": "Il gabbianello (Hydrocoloeus minutus ()) \u00e8 un uccello della famiglia dei Laridi e unico rappresentante del genere \"Hydrocoloeus\".\nSistematica.\n\"Hydrocoloeus minutus\" non ha sottospecie, \u00e8 monotipico.\nDistribuzione e habitat.\nQuesto gabbiano vive in tutta Europa, in gran parte dell'Asia e del Nord America, e nella parte settentrionale e occidentale dell'Africa. \u00c8 saltuario in Groenlandia e Islanda, sulle isole dell'Atlantico, nella parte occidentale degli Stati Uniti e del Canada, nel Centro America, nei Caraibi, nel nord del Sud America, in Cina, Giappone e India."}
{"id": "1761509", "revid": "599013", "url": "https://it.wikipedia.org/wiki?curid=1761509", "title": "John Cappelletti", "text": "Carriera professionistica.\nScelto come 11\u00ba assoluto nel Draft NFL 1974, Cappelletti milit\u00f2 nel campionato professionistico americano tra il 1974 e il 1983, giocando come running back nei Los Angeles Rams e nei San Diego Chargers, successivamente si \u00e8 dato all'imprenditoria e vive a Laguna Niguel, in California, insieme a sua moglie Betty Anne Berry e ai suoi 4 figli.\nFamoso \u00e8 il suo discorso tenuto alla cerimonia di premiazione con l'Heisman Trophy. Cappelletti dedic\u00f2 il premio al fratello undicenne malato di leucemia e presente in sala con la famiglia. Parlando della sua battaglia sui campi da football Cappelletti concluse dicendo che \u201cla differenza \u00e8 che per me la battaglia \u00e8 solo di sabato e solo d'inverno. Per Joseph \u00e8 tutto l'anno, ed \u00e8 una battaglia interminabile. Penso che questo premio sia molto pi\u00f9 suo che mio visto la fonte di grande ispirazione che \u00e8 stato per me\u201d. In sala era presente anche il vicepresidente americano Gerald Ford. In seguito Cappelletti commosse ancora tutta l'America con il suo libro autobiografico \u201cSomething for Joey\u201d dedicato al fratellino morto nel 1976."}
{"id": "1761511", "revid": "1610933", "url": "https://it.wikipedia.org/wiki?curid=1761511", "title": "Gabbianello", "text": ""}
{"id": "1761512", "revid": "1323158", "url": "https://it.wikipedia.org/wiki?curid=1761512", "title": "Danae (Correggio)", "text": "La Danae \u00e8 un dipinto a olio su tela (161x193 cm) di Correggio, databile al 1531-1532 circa e conservato nella Galleria Borghese di Roma.\nFa parte di una serie realizzata per il duca di Mantova Federico II Gonzaga sul tema degli amori di Giove.\nStoria.\nLa serie degli \"Amori di Giove\" venne concepita dopo il successo riscosso dalla tela di \"Venere e Amore spiati da un satiro\". L'artista fece in tempo ad eseguire quattro tele, accoppiabili a due a due per le dimensioni, e forse altre ne erano state programmate. La cronologia delle quattro tele \u00e8 argomento alquanto controverso. Ci\u00f2 che importa per\u00f2 \u00e8 soprattutto il fondamentale contributo che esse diedero allo sviluppo della pittura a soggetto mitologico e profano, grazie al nuovo e straordinario equilibrio tra resa naturalistica e trasfigurazione poetica.\nVasari cit\u00f2 la \"Danae\" (confondendone, per\u00f2, la protagonista con una \"Venere\"), insieme alla \"Leda\", sostenendo che Federico II Gonzaga l'avesse commissionata per farne dono all'imperatore Carlo V. Secondo studi pi\u00f9 recenti l'opera, come tutte quelle del ciclo degli \"Amori di Giove\", potrebbe essere stata realizzata per la \"Sala di Ovidio\" in palazzo Te a Mantova, destinata all'amante del duca Isabella Boschetti: sarebbe poi passata in Spagna solo dopo la morte del duca Federico (1540), probabilmente in occasione delle nozze dell'infante Filippo con Maria Emanuela d'Aviz (1543).\nNel 1584 Giovanni Paolo Lomazzo ricord\u00f2 la tela a Milano, come appartenente alla collezione d'arte dello scultore cesareo Leone Leoni: fu il figlio di Leone, Pompeo, a curare la spedizione della \"Danae\" e di \"Giove e Io\" dalla Spagna alla Lombardia, ma \u00e8 ignoto se egli abbia ottenuto le opere dallo stesso sovrano o le abbia acquistate dal suo favorito Antonio P\u00e9rez, che potrebbe averle ricevute in dono da Filippo II, dopo la sua caduta in disgrazia (1579).\nDa Milano il quadro inizi\u00f2 una serie di lunghe peregrinazioni attraverso tutta l'Europa: venne venduto da Pompeo Leoni all'imperatore Rodolfo II (tra il 1601 e il 1603) e nel 1621 \u00e8 menzionato in un inventario delle pitture imperiali a Praga; durante la Guerra dei Trent'anni venne portata, insieme alla \"Leda\", come bottino di guerra a Stoccolma da Gustavo II Adolfo; Cristina, erede di Gustavo Adolfo, dopo aver abdicato, port\u00f2 la tela a Roma e, alla sua morte, la lasci\u00f2 al cardinale Decio Azzolini; pervenne poi a Livio Odescalchi, duca di Bracciano, quindi (1721) a Filippo d'Orl\u00e9ans, reggente di Francia; con tutta la collezione degli Orl\u00e9ans nel 1792 venne venduto da Filippo Egalit\u00e9 e migr\u00f2 a Londra; in Inghilterra appartenne al duca di Bridgewater e a Henry Hope e nel 1827 dal venne acquistata a Parigi dal principe Camillo Borghese per la sua raccolta romana.\nPopham ha catalogato due disegni preparatori per la \"Danae\", entrambi conservati a Besan\u00e7on:\nDescrizione e stile.\nIl dipinto \u00e8 ispirato al mito dell'eroina greca Danae, figlia del re di Argo Acrisio: avendo un oracolo predetto al padre che sarebbe stato ucciso da un figlio nato da lei, venne fatta rinchiudere in una torre di bronzo ma, come narra Ovidio nelle sue \"Metamorfosi\", Giove la raggiunse nella sua prigione sotto forma di pioggia d'oro e la rese madre di Perseo. Nell'arte italiana \u00e8 una delle prime raffigurazioni di questo soggetto.\nCorreggio rappresenta Danae giacente sul letto mentre un Cupido preadolescente le scopre il sesso e la pioggia d'oro inizia a cadere dalla nube; di questa figura nei testi antichi non vi si fa menzione, pertanto l'invenzione del Correggio ne risulta straordinaria. Ai piedi del letto due amorini testano su una pietra le frecce d'oro e quelle di piombo.\nIl fulcro della scena \u00e8 giocato su un calibratissimo accordo di colori chiari fra il bianco candido del lenzuolo e il corpo color perla della Danae. Questa \u00e8 rappresentata come una fanciulla che, ignara della nostra presenza, sorride fra s\u00e9 e s\u00e9 mentre accoglie dolcemente nel grembo le gocce d'oro. A differenza di tante altre raffigurazioni dello stesso mito, nessun turbamento accompagna questa soave figura n\u00e9 quella del giovane e bellissimo genio alato, qui in luogo dell'usuale servente, che assiste meravigliato all'apparizione della nuvola della pioggia d'oro.\nLa maggior luce nella stanza torrigiana proviene da destra ed \u00e8 ampia e forte; questa illuminazione nitida e vibrante produce tuttavia ombre morbide ed effetti di sfumato. Non manca un'effusione argentina dalla finestra aperta: cos\u00ec il paesaggio \u00e8 l'altro campo vivido, che contrasta con il tono tenero e profondo della stanza. L'osservazione attenta dei putti indica peraltro uno scendere dolce di luce anche da un opercolo superiore, ora occupato dalla nube, come indizio indispensabile all'entrata della pioggia divina. Il variare meraviglioso della carezzante illuminazione fa pensare che le figure siano state studiate con attente prove da modelli viventi.\nIn uno dei disegni preparatori di Besan\u00e7on \u00e8 raffigurata Danae ma in una posa diversa da quella adottata nella soluzione finale. L'atmosfera serena e dolce descritta dal Correggio pot\u00e9 forse offrire delle suggestioni, poi rielaborate in maniera sostanzialmente differente, a Tiziano (\"Danae\")."}
{"id": "1761513", "revid": "174925", "url": "https://it.wikipedia.org/wiki?curid=1761513", "title": "Jennifer Mosely", "text": ""}
{"id": "1761514", "revid": "1543377", "url": "https://it.wikipedia.org/wiki?curid=1761514", "title": "Provincia di Oubritenga", "text": "La provincia di Oubritenga \u00e8 una delle 45 province del Burkina Faso, situata nella regione dell'Altopiano Centrale. Il capoluogo \u00e8 Ziniar\u00e9.\nStruttura della provincia.\nLa provincia di Oubritenga comprende 7 dipartimenti, di cui 1 citt\u00e0 e 6 comuni:"}
{"id": "1761517", "revid": "86343", "url": "https://it.wikipedia.org/wiki?curid=1761517", "title": "Oubritenga", "text": ""}
{"id": "1761519", "revid": "1305772", "url": "https://it.wikipedia.org/wiki?curid=1761519", "title": "Sarissola", "text": "Sarissola (\"S\u00e9iseua o Saiseua\" in ligure) \u00e8 una frazione del comune di Busalla, nell'alta valle Scrivia. Posizionata a 376 m sul livello del mare, lungo la sponda destra del fiume Scrivia, \u00e8 posta a 2\u00a0km dal capoluogo comunale sulla strada provinciale 9 che collega Busalla con Crocefieschi. Con circa 2.500 abitanti \u00e8 la frazione del comune pi\u00f9 popolata dopo il capoluogo, nonch\u00e9 uno dei centri abitati pi\u00f9 popolosi dell'intera alta valle Scrivia.\nIl territorio, prettamente di campagna e con un caratteristico piccolo e antico centro storico, \u00e8 sito tuttavia in prossimit\u00e0 di industrie quali la raffineria IPLOM e ospita l'industria metalmeccanica TI Automotive, nonch\u00e9 altre minori aziende che costituiscono il tessuto industriale e commerciale della citt\u00e0. L'IPLOM in passato ha creato problemi di inquinamento ambientale e talvolta pericolo per la popolazione (si ricordano a tal caso gli incendi alla raffineria IPLOM del settembre 2005 e agosto 2008).\nStoria.\nFin dall'epoca longobarda il territorio era inserito nei possedimenti dell'abbazia di San Colombano di Bobbio che gestiva anche la Via Postumia attraverso il controllo dell'abbazia di Precipiano cui dipendeva anche la fondazione della Chiesa di San Giorgio, assieme ai tanti possedimenti, il territorio era inserito nel grande feudo reale ed imperiale monastico.\nIl borgo di Sarissola \u00e8 citato per la prima volta in un documento del 15 aprile 1192 cos\u00ec come Busalla. Il paese, con la locale chiesa parrocchiale di San Giorgio, inserita in seguito nei territori della diocesi di Tortona, \u00e8 ben visibile in una mappa del XVII secolo conservata nell'archivio del Comune di Busalla.\nSarissola in origine era costituita da diverse frazioni: Sarissola vera e propria (o Sarissola Alta), la Costa e Prele pi\u00f9 altri nuclei minori, con la chiesa parrocchiale in posizione isolata in mezzo. Attualmente, soprattutto dopo l'urbanizzazione del dopoguerra, tali frazioni si sono fuse in un unico agglomerato urbano, peraltro con spazi di verde privato ancora esistenti.\nFino al 1605 Sarissola e Busalla costituivano una sola parrocchia, con sede appunto a Sarissola; in quell'anno venne costituita la nuova parrocchia busallese, poi passata alla diocesi di Genova. Le due comunit\u00e0, pur facendo parte dello stesso feudo, da quel momento risultarono divise.\nFanno parte del territorio della parrocchia di Sarissola anche le due piccole frazioni degli Olivieri e di Salvarezza.\nCultura.\nEventi.\nDurante il primo week end di settembre (venerd\u00ec, sabato e domenica), si tiene la Superfiera Campestre, a scopo benefico, unitamente alla mostra mercato di antiquariato (aperta dal primo sabato di settembre fino a tutta la domenica successiva), gestita da volontari e il cui ricavato va a beneficio della scuola materna parrocchiale di Sarissola."}
{"id": "1761522", "revid": "110157", "url": "https://it.wikipedia.org/wiki?curid=1761522", "title": "Provincia di Oudalan", "text": "La provincia di Oudalan \u00e8 una delle 45 province del Burkina Faso, situata nella regione del Sahel. Il capoluogo \u00e8 Gorom-Gorom.\nNel villaggio di Oursi il 98% della popolazione svolge la professione di fattore.\nStruttura della provincia.\nLa provincia di Oudalan comprende 5 dipartimenti, di cui 1 citt\u00e0 e 4 comuni:"}
{"id": "1761523", "revid": "86343", "url": "https://it.wikipedia.org/wiki?curid=1761523", "title": "Oudalan", "text": ""}
{"id": "1761526", "revid": "15964497", "url": "https://it.wikipedia.org/wiki?curid=1761526", "title": "Saint-Savin-sur-Gartempe", "text": ""}
{"id": "1761527", "revid": "287204", "url": "https://it.wikipedia.org/wiki?curid=1761527", "title": "Carl Otto Nicolai", "text": "Biografia.\nDa suo padre, il direttore d'orchestra Carl Ernst Daniel Nicolai, il giovane Otto Nicolai prese le prime lezioni di musica, fino ai 17 anni. Terminata l'educazione tra le mura di casa, se ne and\u00f2 a Berlino per proseguire gli studi.\nTerminati con successo gli studi presso il \"K\u00f6nigliches Institut f\u00fcr Kirchenmusik\" (Reale Istituto per la musica sacra), svolti sotto la supervisione di Carl Friedrich Zelter e Bernhard Klein tra il 1827 e il 1830, ottenne il posto di organista presso la cappella prussiana di Roma. Qui, nel 1835, prese lezioni da Giuseppe Baini. A Roma si occup\u00f2 intensamente dello studio dei lavori di Palestrina e di altri compositori classici italiani.\nNel 1837 Nicolai scambi\u00f2 il suo ruolo col maestro di cappella Conradin Kreutzer, del K\u00e4rntnertortheater di Vienna. Nel 1838 torn\u00f2 a Roma e inizi\u00f2 la composizione di musica d'opera. Nel 1841 Nicolai fece ritorno a Vienna e diede inizio ai Concerti Filarmonici, fondando pi\u00f9 tardi i Wiener Philharmoniker.\nUna Messa dedicata a Re Federico Guglielmo IV, scritta nel 1843, e una Ouverture, \"Eine feste Burg\", per i 200 anni dell'Universit\u00e0 di K\u00f6nigsberg, lo legarono definitivamente a Berlino, dove divenne Direttore del Coro del Duomo e Maestro di Cappella della Regia Opera (Staatsoper Unter den Linden), nel 1847.\nCarl Otto Nicolai compose, oltre a opere liriche, anche numerosi Lieder e Cori sacri e profani. Tra le sue opere spicca \"Die lustigen Weiber von Windsor\" (\"Le allegre comari di Windsor\"), rappresentata a Berlino il 9 marzo 1849. L'autore sarebbe morto otto settimane pi\u00f9 tardi in seguito a un colpo apoplettico."}
{"id": "1761528", "revid": "15964511", "url": "https://it.wikipedia.org/wiki?curid=1761528", "title": "\u0273", "text": ""}
{"id": "1761532", "revid": "93556", "url": "https://it.wikipedia.org/wiki?curid=1761532", "title": "Isidore Mvouba", "text": "Ingegnere ferroviario, membro dirigente del Partito Congolese del Lavoro, \u00e8 stato Primo ministro della Repubblica del Congo dal 7 gennaio 2005 al 15 settembre 2009.\nMvouba nasce a Kindamba, nelle vicinanze della capitale Brazzaville. Nel 1977, diviene impiegato delle ferrovie. Aderisce poi al Parti Congolais tu Travail (Partito congolese del Lavoro, PCT), entrando nel Politburo. . Dopo la mancata rielezione di Sassou-Nguessos, nel 1993 ha rifiutato l'offerta del presidente Pascal Lissouba di diventare il ministro del commercio.\nDal ritorno Sassou-Nguessos al potere, nel 1997, Mvouba ha ricoperto diverse cariche nell'esecutivo ed \u00e8 stato segretario della divisione giovanile del PCT (in francese \"Unione de la Jeunesse Socialiste Congolaise\", UJSC)."}
{"id": "1761536", "revid": "1543377", "url": "https://it.wikipedia.org/wiki?curid=1761536", "title": "Provincia di S\u00e9no", "text": "La provincia di S\u00e9no \u00e8 una delle 45 province del Burkina Faso, situata nella Regione del Sahel. Il capoluogo \u00e8 Dori.\nStruttura della provincia.\nLa provincia di S\u00e9no comprende 6 dipartimenti, di cui 1 citt\u00e0 e 5 comuni:"}
{"id": "1761537", "revid": "287204", "url": "https://it.wikipedia.org/wiki?curid=1761537", "title": "Provincia di Seno", "text": ""}
{"id": "1761541", "revid": "86343", "url": "https://it.wikipedia.org/wiki?curid=1761541", "title": "S\u00e9no", "text": ""}
{"id": "1761542", "revid": "1603714", "url": "https://it.wikipedia.org/wiki?curid=1761542", "title": "Museo di anatomia umana", "text": "Un Museo di anatomia umana \u00e8 presente:"}
{"id": "1761544", "revid": "228587", "url": "https://it.wikipedia.org/wiki?curid=1761544", "title": "Gran Premio di Monaco 1994", "text": "Il Gran Premio di Monaco 1994, quarta prova del campionato mondiale di Formula 1 1994, si svolse il 15 maggio a Montecarlo, sull'omonimo tracciato cittadino. Le prove videro la prima pole position in carriera per Michael Schumacher, che domin\u00f2 poi la gara, grazie anche alla prematura uscita di scena dei rivali pi\u00f9 pericolosi. Sul podio insieme al tedesco salirono Martin Brundle e Gerhard Berger.\nDopo i gravissimi incidenti che avevano funestato il precedente Gran Premio di San Marino, cominciarono ad essere introdotti provvedimenti atti ad aumentare la sicurezza in gara. L'evento fu tuttavia segnato da un nuovo grave incidente, avvenuto durante le prove libere, che provoc\u00f2 gravissime ferite al pilota austriaco Karl Wendlinger.\nVigilia.\nAspetti sportivi.\nLa Formula 1 arriv\u00f2 a Montecarlo sull'onda delle pubbliche discussioni riguardanti i fatti luttuosi del Gran Premio di San Marino. La FIA decise di appellarsi a considerazioni di sicurezza, per imporre una serie di modifiche regolamentari, tese a diminuire le prestazioni delle vetture, gi\u00e0 a partire dalla gara monegasca. Venne infatti imposto un limite di velocit\u00e0 alle vetture in corsia box, anche durante la gara, di 80\u00a0km/h. Venne anche annunciato il calendario per l'introduzione delle successive modifiche, ai Gran Premi di Spagna, Canada e Germania, per dare modo alle squadre di modificare le proprie vetture.\nSempre sul fronte della sicurezza, la rinata GPDA, l'associazione portavoce delle richieste dei piloti, cominci\u00f2 a riunirsi, eleggendo come rappresentanti Gerhard Berger, Michael Schumacher e Christian Fittipaldi, mentre la direzione fu affidata a Niki Lauda. Vennero anche definiti i piloti che sarebbero stati responsabili dell'ispezione dei circuiti teatro dei Gran Premi successivi, per verificarne la sicurezza e proporre eventuali correzioni.\nRiguardo ai piloti, la Williams decise di schierare una sola vettura, per Damon Hill, e lo stesso fece la Simtek, che corse con il solo David Brabham. In casa Ferrari, Jean Alesi torn\u00f2 al volante della vettura numero 27; e sulla Jordan, Andrea De Cesaris sostituiva per la seconda volta Eddie Irvine, mentre tornava al volante Rubens Barrichello, anche se ancora non si era completamente ripreso dopo l'incidente di Imola.\nLa gara venne preceduta da un minuto di silenzio, e sulle due posizioni della prima fila, rimaste vuote, vennero dipinti i nomi e le bandiere nazionali dei due piloti scomparsi ad Imola.\nProve libere.\nResoconto.\nNel corso della prima sessione di prove, Karl Wendlinger perse il controllo della sua Sauber all'uscita del tunnel, andando violentemente a sbattere contro le barriere esterne alla \"Nouvelle Chicane\". Successive indagini appurarono che, a causa di un eccessivo ritardo nella frenata, la vettura si era scomposta ed era divenuta incontrollabile; anche a causa dei bordi dell'abitacolo molto bassi (caratteristica comune delle monoposto di Formula 1 in quegli anni), che offrivano scarsa protezione a collo e capo dei piloti, Wendlinger sbatt\u00e9 il capo direttamente contro le barriere di protezione, scarsamente protette da una fila di \"cuscini\" riempiti d'acqua.\nLa situazione apparve subito grave: i soccorritori estrassero il pilota (ridotto in stato di semincoscenza) dalla monoposto, lo stabilizzarono e quindi lo trasportarono all'ospedale Saint-Roch di Nizza, dove venne posto in coma farmacologico per favorire il riassorbimento delle gravi lesioni alla testa.\nA seguito dell'incidente la Sauber decise di non prendere parte alle successive sessioni di qualifica ed alla gara, ritirando anche la vettura di Heinz-Harald Frentzen.\nRisultati.\nNella prima sessione di gioved\u00ec, si verific\u00f2 la seguente situazione:\nNella seconda sessione del sabato mattina, si verific\u00f2 la seguente situazione:\nQualifiche.\nResoconto.\nLe qualifiche del sabato confermarono quanto emerso il gioved\u00ec: Schumacher ottenne la prima pole position della sua carriera in Formula 1, abbassando il limite della sessione precedente e stabilendo il nuovo record del tracciato. Alle sue spalle, a quasi un secondo di distanza, il finlandese Mika H\u00e4kkinen, la cui McLaren aveva tratto grande giovamento dagli adattamenti specifici per il tracciato monegasco. Martin Brundle, a differenza del suo compagno di squadra, non riusc\u00ec ad approfittarne per un problema al differenziale che ne pregiudic\u00f2 il tempo nel giro di qualifica.\nA seguito del ritiro della Sauber, e della partecipazione di una sola vettura per Williams e Simtek, tutti i piloti che avevano preso parte alle sessioni ufficiali si qualificarono.\nPre gara.\nIn segno di rispetto per le premature scomparse di Ayrton Senna e Roland Ratzenberger, deceduti durante il precedente evento di Imola, la FIA decise di lasciare vuote le prime due posizioni in griglia, dipingendole rispettivamente con i colori delle bandiere brasiliana ed austriaca. Per la prima volta dal Gran Premio degli Stati Uniti 1959, non vi fu presente in gara un pilota in precedenza campione del mondo e nemmeno un ex vincitore del Gran Premio di Monaco. Tutt'al pi\u00f9, vi furono presenti soltanto quattro piloti vincitori di precedenti gare: Michael Schumacher, Damon Hill, Gerhard Berger e Michele Alboreto.\nGara.\nAl semaforo verde Schumacher si avvi\u00f2 al comando, mentre alle sue spalle Hill cerc\u00f2 di sopravanzare H\u00e4kkinen nel tratto che arriva alla \"curva di St.Devote\". Le vetture si toccarono: il finlandese fu subito costretto al ritiro dopo aver rovinato il musetto della sua macchina, rimbalzata sul guardrail; l'inglese percorse alcune centinaia di metri ma venne costretto a ritirarsi per la rottura dello sterzo, danneggiato irrimediabilmente nel contatto con la ruota posteriore di H\u00e4kkinen. L'eliminazione dei principali concorrenti rese la corsa poco interessante e molto facile per Schumacher, che corse un grosso rischio solo quando scivol\u00f2 sull'olio lasciato dalla vettura di Blundell e rischi\u00f2 andare a tamponare il muro alla \"St.Devote\". Lo stesso olio fu invece un problema per Berger, che fin\u00ec in testacoda e perse del tempo. Ci\u00f2 favor\u00ec il sorpasso ai suoi danni di Martin Brundle che conquist\u00f2 cos\u00ec la seconda piazza. In evidenza anche De Cesaris, a punti nell'ultima gara con la Jordan, e Alboreto, che port\u00f2 a punti la Minardi per la prima volta in questa stagione.\nDopo gara.\nL'incidente di Wendlinger convinse la Federazione di aver intrapreso la giusta direzione per implementare al pi\u00f9 presto severe misure per limitare le prestazioni e aumentare la sicurezza delle vetture.\nNel corso del fine settimana, dopo le prove del sabato, venne annunciato anche che la Benetton aveva acquistato il controllo della Ligier, cosa che avrebbe portato l'anno successivo a una stretta collaborazione tra le due scuderie.\nNote.\n\"Salvo indicazioni diverse le classifiche sono tratte da \""}
{"id": "1761545", "revid": "267396", "url": "https://it.wikipedia.org/wiki?curid=1761545", "title": "Grotta dell'Angelo", "text": ""}
{"id": "1761549", "revid": "114609074", "url": "https://it.wikipedia.org/wiki?curid=1761549", "title": "Marcianofreddo", "text": "Marcianofreddo \u00e8 una frazione del comune di Alvignano situata a sud ovest del territorio Alvignanese, a circa 2 chilometri dal centro abitato di Alvignano sui colli Caprensi o Monti Trebulani. Il nome deriva da \"Marzanum Frigidum\" detta zona fredda, probabilmente le sue origini risalgono intorno all'anno mille dalla popolazione in fuga dalla citt\u00e0 di Cubulteria dalle invasioni dei saraceni, o ancora prima all'epoca romana. Tuttavia, non ci sono fonti storiche delle sue origini.\nGeografia fisica.\nsorge su una strada che collegava Trebula con Cubulteria. Attualmente il paesino \u00e8 in via di abbandono dal dopoguerra la popolazione \u00e8 andata man mano diminuendo, molti sono emigrati per lavoro e altri si sono trasferiti a valle ad Alvignano. La morfologia del Paese si presenta scosceso lungo la costa montuosa con case che si presentano allo stato di qualche secolo fa.\nMonumenti e luoghi d'interesse.\nAl centro del paese si trova la chiesa parrocchiale dedicata a Maria Santissima del Carmine, al suo interno \u00e8 conservato un capitello corinzio di epoca romana che attualmente funge da base per il fonte battesimale. AI centro del borgo in un vicolo sorge una cappellina, il cui unico elemento interessante \u00e8 una lunetta, lavorata sul tufo e collocata sul portale d'ingresso.\nPoi si trova la piazzetta antistante la chiesa con la stradina proveniente da nord da Alvignano e dal vicino comune di Liberi, che scende gi\u00f9 verso il confinante comune di Caiazzo. La caratteristica pi\u00f9 importante di tale borgo \u00e8 data dalla sua struttura, conservata quasi intatta fin dall'epoca medievale, salvo pochi rifacimenti risalenti ai secoli XVII-XVIII, come testimoniato dalle date incise sulle chiavi di volta di alcuni portali.\nLe strutture murarie sono tutte in pietra, materiale facilmente recuperabile nella zona. A Marcianofreddo troviamo tipologie abitative similari a quelle di San Mauro, complete di tutto l'occorrente per le necessit\u00e0 familiari: queste abitazioni, per\u00f2, si sviluppano solo lungo un asse stradale principale. Nei piani bassi delle case ci sono le stalle e i servizi, nei piani alti, invece, ci sono le abitazioni: all'interno di queste sono ben visibili dei piccoli spazi (o vere e proprie aie), nelle quali si trovano il forno e, in qualche caso, un pozzo o una cisterna, il tutto circondato da mura perimetrali nelle quali si trova una sola apertura ad arco che si affaccia sulla strada principale.\nFesta Madonna del Carmine.\nLa festa patronale si celebra il 16 luglio in onore della Madonna del Carmine il culto \u00e8 molto sentito per gli abitanti del luogo \u00e8 un ritrovo di molti emigranti originari di Marcianofreddo di persone e fedeli di Alvignano e dei paesi vicini, solo in quell'occasione il paesino si ripopola tornando all'antico splendore. Nel primo mattino i fedeli si riuniscono presso la chiesa dei Santi Apostoli Pietro e Paolo ad Alvignano e giungono in pellegrinaggio a Marcianofreddo presso la chiesa della Madonna del Carmine dove vengono celebrati le funzioni religiosi seguita dalla processione con la statua della vergine Maria nei pittoreschi vicoli della frazione, mentre le serate vengono allietate da spettacoli canori, cabarettistici e pirotecnici."}
{"id": "1761555", "revid": "31886", "url": "https://it.wikipedia.org/wiki?curid=1761555", "title": "Sistema renina-angiotensina-aldosterone", "text": "Il sistema renina-angiotensina-aldosterone (SRAA) o sistema renina-angiotensina (SRA) \u00e8 un meccanismo ormonale che regola la pressione sanguigna, il volume plasmatico circolante (volemia) e il tono della muscolatura arteriosa attraverso diversi meccanismi.\nQuando la perfusione dell'apparato iuxtaglomerulare diminuisce, quest'ultimo converte un precursore (la prorenina, gi\u00e0 presente nel sangue) in renina, che viene secreto direttamente nella circolazione. La renina plasmatica procede quindi alla conversione dell'angiotensinogeno, rilasciato dal fegato, in angiotensina I. L'angiotensina I viene successivamente convertita in angiotensina II dall'enzima di conversione dell'angiotensina, l'ACE (dall'inglese \"angiotensin-converting enzyme\") presente nei capillari polmonari. L'angiotensina II \u00e8 un potente peptide vasocostrittore che provoca un restringimento dei vasi sanguigni, con conseguente aumento della pressione sanguigna. L'angiotensina II stimola anche la secrezione dell'ormone aldosterone dalla corteccia surrenale. L'aldosterone induce i tubuli renali ad aumentare il riassorbimento di sodio e acqua nel sangue, causando allo stesso tempo l'escrezione di potassio (per mantenere l'equilibrio elettrolitico). Questo aumenta il volume del liquido extracellulare nel corpo, che aumenta anche la pressione sanguigna. \nSe l'SRAA \u00e8 anormalmente attivo, la pressione sanguigna sar\u00e0 troppo alta. Ci sono molti farmaci che interrompono diversi passaggi in questo sistema per abbassare la pressione sanguigna. Questi farmaci sono uno dei modi principali per controllare l'ipertensione, l'insufficienza cardiaca, l'insufficienza renale e gli effetti dannosi del diabete.\nAttivazione.\nLa renina \u00e8 prodotta dalle cellule iuxtaglomerulari del rene in seguito a diversi stimoli.\nL'insieme di questi stimoli aumenta il rilascio di renina nel torrente ematico.\nLa renina converte un peptide inattivo prodotto dal fegato, l'angiotensinogeno, in angiotensina I; quest'ultimo peptide viene convertito a sua volta in angiotensina II dall'enzima di conversione dell'angiotensina I o ACE (dall'inglese \"angiotensin-converting enzyme\"), presente principalmente a livello dei capillari polmonari.\nL'ACE, trovandosi esposto a livello dei capillari polmonari, oltre a convertire l'angiotensina I in angiotensina II, ha anche la funzione di inibire le bradichinine (che hanno funzione vasodilatatoria).\nL'angiotensina II \u00e8 il principale prodotto bioattivo del sistema renina-angiotensina ed ha un'azione ormonale sia endocrina, sia autocrina/paracrina, che intracrina. \nEffetti.\nL'angiotensina II, a differenza dell'angiotensina I, \u00e8 molto potente in termini di variet\u00e0 di effetti esercitati sull'organismo.\nTutti questi effetti hanno l'azione comune di aumentare la quantit\u00e0 di liquido nel sangue aumentandone la sua pressione.\nSignificato clinico.\nIl sistema renina-angiotensina \u00e8 spesso oggetto di interventi di tipo clinico per il trattamento dell'ipertensione. Gli ACE-inibitori vengono spesso utilizzati per limitare la produzione dell'angiotensina II. L'Aliskiren \u00e8 un inibitore diretto della renina.\nAl contrario, gli antagonisti dei recettori dell'angiotensina II (ARBs) vengono usati per inibire gli effetti dell'angiotensina, che viene normalmente prodotta ma inibita nelle sue azioni sulle cellule bersaglio.\nL'utilizzo combinato degli ACE-inibitori e degli ARBs viene definito \"doppio blocco\" ed usato in alcuni pazienti in insufficienza renale cronica.\nIl sistema renina-angiotensina nel feto.\nNel feto, il sistema renina-angiotensina \u00e8 prettamente caratterizzato da perdita di sodio, dato che l'angiotensina I ha soltanto un effetto assai limitato o nullo sui livelli di aldosterone.\nMentre i livelli di renina, nel feto, sono elevati, i livelli di angiotensina II sono alquanto bassi a causa del basso flusso sanguigno polmonare; ci\u00f2 impedisce all'ACE, principalmente presente nella circolazione polmonare, di manifestare il suo effetto massimo."}
{"id": "1761559", "revid": "1543377", "url": "https://it.wikipedia.org/wiki?curid=1761559", "title": "Provincia di Soum", "text": "La provincia di Soum \u00e8 una delle 45 province del Burkina Faso, situata nella regione del Sahel. Il capoluogo \u00e8 Djibo.\nStruttura della provincia.\nLa provincia di Soum comprende 9 dipartimenti, di cui 1 citt\u00e0 e 8 comuni:"}
{"id": "1761560", "revid": "86343", "url": "https://it.wikipedia.org/wiki?curid=1761560", "title": "Soum", "text": ""}
{"id": "1761561", "revid": "1568601", "url": "https://it.wikipedia.org/wiki?curid=1761561", "title": "Grotta dell'Angelo (San Nicandro Garganico)", "text": "Sul monte d'Elio, in agro di San Nicandro Garganico, si apre una grande fenditura rivolta ad ovest a circa 150 m s.l.m., chiamata grotta dell'Angelo.\nLa grotta \u00e8 cos\u00ec denominata in quanto un'antica tradizione la pone come uno dei tre luoghi di culto, in tutto il Gargano, dell'Arcangelo Michele, probabilmente sin dal tempo dell'impero bizantino o della dominazione longobarda.\nLa cavit\u00e0, si apre con un grande antro di forma semiellittica a ridosso di un ripido costone di formazione calcarea, rinvigorito da una flora assai variegata e quasi impenetrabile. Si sviluppa orizzontalmente all'interno della collina, stringendosi verso l'interno sino ad un trivio, da cui si dipartono altre due diramazioni, una in direzione Est, piuttosto breve, ed una assai pi\u00f9 lunga in direzione Nord.\nPovera di concrezioni calcaree, tuttavia presenta un'attivit\u00e0 carsica in pieno regime: \u00e8 piuttosto facile imbattersi in cannelle calcaree gocciolanti.\nLa grotta ha conosciuto una frequentazione umana gi\u00e0 in tempi preistorici: una campagna di scavo condotta nel 1967-1968 dalla studiosa Mara Guerri dell'Istituto di Paletnologia dell'Universit\u00e0 di Firenze, ha portato alla luce resti biologici, selci e ceramiche dal Paleolitico al Medioevo. Sulla parete destra sono tuttora visibili alcuni graffiti.\nIl ritrovamento di tombe di et\u00e0 alto-medievale e la presenza di una pila circolare ricavata da un vano naturale, confermerebbero l'uso cultuale della grotta, probabilmente adibita a chiesa, come attestato anche da codici medievali concernenti le pertinenze di Devia, da cui la grotta dista un chilometro."}
{"id": "1761564", "revid": "1543377", "url": "https://it.wikipedia.org/wiki?curid=1761564", "title": "Provincia di Yagha", "text": "La provincia di Yagha \u00e8 una delle 45 province del Burkina Faso, situata nella regione del Sahel. Il capoluogo \u00e8 Sebba.\nStruttura della provincia.\nLa provincia di Yagha comprende 6 dipartimenti, di cui 1 citt\u00e0 e 5 comuni:"}
{"id": "1761565", "revid": "938", "url": "https://it.wikipedia.org/wiki?curid=1761565", "title": "Sottospecie estinte di uccelli", "text": "Di seguito \u00e8 riportata una lista di sottospecie di uccelli estintesi in tempi storici.\nL'estinzione di sottospecie \u00e8 un evento molto relativo, poich\u00e9 si \u00e8 soliti considerare le specie nel loro insieme piuttosto che le popolazioni locali.\nViene riportato il nome scientifico, il nome comune e la data approssimativa dell'estinzione.\nPasseriformes.\nPhylloscopidae.\nCettiidae\nMimidae.\nEstrildidae"}
{"id": "1761566", "revid": "86343", "url": "https://it.wikipedia.org/wiki?curid=1761566", "title": "Yagha", "text": ""}
{"id": "1761573", "revid": "767487", "url": "https://it.wikipedia.org/wiki?curid=1761573", "title": "Provincia di Bougouriba", "text": "La provincia di Bougouriba \u00e8 una delle 45 province del Burkina Faso, situata nella Regione del Sud-Ovest. Il capoluogo \u00e8 Di\u00e9bougou.\nStruttura della provincia.\nLa Provincia di Bougouriba comprende 5 dipartimenti, di cui 1 citt\u00e0 e 4 comuni:"}
{"id": "1761574", "revid": "86343", "url": "https://it.wikipedia.org/wiki?curid=1761574", "title": "Bougouriba", "text": ""}
{"id": "1761575", "revid": "1543377", "url": "https://it.wikipedia.org/wiki?curid=1761575", "title": "Yuri Landman", "text": "Costruttore di strumenti elettrici sperimentali per i Sonic Youth, Einst\u00fcrzende Neubauten, Liars e Half Japanese e musicista d'avanguardia.\nBiografia.\nLandman ha costruito il Moonlander e il Moodswinger. Ecco perch\u00e9 ha fatto gli strumenti sotto altro Jad Fair, Blood Red Shoes, The Dodos, HEALTH, Women (Vietcong, Preoccupations), The Luyas, Liam Finn, The Veils, These Are Powers, Enon, Lucky Fonz III, Mauro Pawlowski (dEUS), Kate Nash, Kaki King, Lou Barlow, Thurston Moore, The Go-Team, Micachu e Melt-Banana.\nDal 2009 Yuri Landman viaggia attraverso l\u2019Europa organizzando workshop di autocostruzione di strumenti musicali. Nel 2009, compose diversi pezzi di media lunghezza per chitarre elettriche. Presto cominci\u00f2 a comporre per orchestre di chitarre elettriche, strumenti elettrici sperimentali e percussioni, lavorando sulle microtonalit\u00e0 e utilizzando la tecnica del bordone. Oltre all'attivit\u00e0 con il strumenti ha al suo attivo, oltre a una miriade di collaborazioni con musicisti della scena sperimentali come Rhys Chatham, Jad Fair, Action Beat e Philippe Petit, varie pubblicazioni da solista, tra cui l'album \"That's Right, Go Cats\" del 2012. Nel 2012 ha scritto insieme con Bart Hopkin il libro \"Nice Noise\". I Bismuth sono un gruppo noise rock, di Rotterdam, formato nel 2011. La sua formazione comprende Yuri Landman e Arnold van de Velde (ex Feverdream). Egli d\u00e0 anche performance da solista e orchestra. Ha collaborato con il musicista/artista Wessel Westerveld, che ha una collezione di Intonarumori. Collabora con la compagnia De Stilte e fa musica per la danza contemporanea. Dal 2013 ha ideato una performance solista con le sue strumentazioni uniche, canzoni dalle strutture non convenzionali composte con telefoni, hard disk, bambolotti, lattine di soda, metronomi, carta vetrata, meccanismi motorizzati, percussioni di metallo, kalimba e archi. Nel 2016, ha costruito una chitarra per Thurston Moore, su richiesta del Premier Guitar Magazine. Nel 2016 ha presentato il suo workshop: Costruisci il tuo daxophone. Nel marzo 2017 ha scritto un articolo critico di musica e politico alt-right Thierry Baudet e ha ricevuto minacce di morte. Ha sviluppato un nuovo workshop di autocostruzione per il \"Lost Ideas Festival\" di Lee Ranaldo a Menen. Su invito di Harman Kardon, Landman ha costruito un sonometro a 24 corde con J.Views nel 2018. Nel 2018 ha progettato una serie di diagrammi microtonali.\nNel mese di dicembre 2018 il Museo degli strumenti musicali di Bruxelles ha organizzato una grande mostra di cui 40 dei suoi strumenti. Nel 2020 Landman ha realizzato una graphic novel. Nel dicembre 2020 ha iniziato a pubblicare questo libro in sei lingue sul suo Instagram. Lavora anche con Error Instruments.\nEducazione.\nOrganizzazioni WORM (Rotterdam), Flipside (Eindhoven), De Toonzaal ('s-Hertogenbosch), Muziekgebouw aan 't IJ (Amsterdam), Extrapool (Nimega), Matrix (Lovanio), Museum of Transitory Art (Lubiana), Radiona (Zagreb), St James Cavalier (Malta), Sonoscopia (Porto), Liebig 12 (Berlino), TAMK (Tampere), e Maajaam (Otep\u00e4\u00e4) possiedono collezioni strumenti musicali di Landman per ricerca, educazione e i programmi d'artist-in-residence.\nInsegna regolarmente in varie accademie come TAMK (Tampere), Aalto University, FH Joanneum (Graz), AvP (Leeuwarden), Hochschule f\u00fcr Musik Detmold e ha tenuto conferenze all'Accademia Sibelius, Royal Academy of Music, Universit\u00e0 di Salford, Universit\u00e0 di Nantes, Universit\u00e0 di Gand, PXL, Z\u00fcrcher Hochschule der K\u00fcnste, Universit\u00e0 per la musica e le arti interpretative di Vienna, Hogeschool van Amsterdam, HKU, Universit\u00e0 di Bradford, Conservatorio TPM, Design Academy Eindhoven, Scuola Massana (Barcellona), Codarts e altri."}
{"id": "1761579", "revid": "767487", "url": "https://it.wikipedia.org/wiki?curid=1761579", "title": "Claudio Maioli", "text": "Ha esordito nel 1974 come pianista di Lucio Battisti e come compositore di musiche per la televisione per la sigla del cartone animato \"Pat, la ragazza del baseball\", cantata da \"Le Mele Verdi\". \u00c8 anche il compositore e cantante della sigla italiana di Ken il guerriero."}
{"id": "1761580", "revid": "339392", "url": "https://it.wikipedia.org/wiki?curid=1761580", "title": "Saunier Duval-Scott", "text": ""}
{"id": "1761581", "revid": "124757784", "url": "https://it.wikipedia.org/wiki?curid=1761581", "title": "Brooke Logan", "text": "Brooke Logan Forrester (precedentemente Chambers, Jones, Marone e Spencer) \u00e8 un personaggio della soap opera \"Beautiful\", interpretato da Katherine Kelly Lang dal 1987. In due diversi periodi, nel 1987 e nel 1997, il personaggio \u00e8 stato temporaneamente interpretato da Catherine Hickland (la Lang era costretta a letto) e da Sandra Ferguson (la Lang era in maternit\u00e0). Brooke \u00e8 il personaggio che \u00e8 apparso nel maggior numero di episodi della soap.\nBiografia del personaggio.\nBrooke Logan \u00e8 figlia di Stephen Logan ed Elizabeth Henderson (deceduta). Ha un fratello maggiore, Storm (deceduto), e due sorelle minori, Donna e Katie. Il padre abbandona la famiglia poco dopo la nascita di Katie. Il suo grande amore \u00e8 Ridge Forrester e la loro storia cattura l'attenzione dei telespettatori da oltre 30 anni. Storiche e grandi nemiche di Brooke sono state Stephanie Forrester, Caroline Spencer e Taylor Hamilton. \nL'incontro con la famiglia Forrester.\nAll'inizio della soap, Brooke che ha rischiato uno stupro da parte di due malviventi, \u00e8 fidanzata con Dave Reed, il suo primo fidanzato, la sua prima storia d'amore. Dave \u00e8 un poliziotto di quartiere. La ragazza non si sente ancora pronta a concedersi a lui fisicamente, ciononostante l'uomo le chiede di sposarlo e lei accetta. Il matrimonio per\u00f2 va a monte quando, durante una festa a Villa Forrester, Brooke incontra e si innamora a prima vista di Ridge. Intanto Brooke si laurea brillantamente in biochimica. \nBrooke diventa amica della fidanzata di Ridge, la bella e casta Caroline Spencer, unica figlia del ricco editore Bill Spencer I. In combutta con Thorne, Brooke riesce ad evitare il matrimonio di Ridge e Caroline: i due infatti intercettano una lettera di scuse che Ridge ha spedito a Caroline. In questo modo Ridge pensa che Caroline non lo ami pi\u00f9 e decide di dimenticarla con Brooke, mentre Thorne riesce a sposare Caroline. \nBrooke rimane incinta di Ridge ma, in seguito ad un furioso litigio con Stephanie, perde il bambino. \nQuando poi la faccenda della lettera intercettata viene a galla, Ridge lascia Brooke e torna con Caroline, che nel frattempo ha divorziato da Thorne.\nIl primo matrimonio con Eric Forrester.\nBrooke concepisce Eric \u201cRick\u201d Forrester Jr. con Eric. Quest\u2019ultimo divorzia da Stephanie e sposa Brooke che lo tradisce con Ridge quando scopre il Belief grazie al quale diventer\u00e0 l\u2019azionista del 51% della Forrester Creations. Sheila Carter spaccia Bridget Forrester per la figlia di Ridge. Eric divorzia da Brooke e sposa la dark lady. Ridge non divorzia da Taylor e non sposa Brooke.\nIl primo matrimonio (non valido) con Ridge Forrester.\nQuando Taylor, la moglie di Ridge, viene dichiarata morta nello schianto dell'aereo che la stava portando in Egitto, Brooke ha di nuovo campo libero con l'uomo. Ridge, dal canto suo, non perde tempo a tornare con Brooke, che interrompe la sua relazione con James Warwick pur di stare con lui. I due convolano finalmente a nozze sulla spiaggia di Malib\u00f9. Rick e Bridget fanno da paggetti, Kristen e Thorne da damigella e testimone, e la sposa arriva a cavallo. Per la luna di miele si recano in Marocco e, proprio qui, alla corte del principe Omar Rashid, si trova anche Taylor col nome di Leila: la donna non aveva preso l'aereo che poi era precipitato perch\u00e9 durante lo scalo in Marocco era stata aggredita e aveva perso la memoria. Brooke e Ridge vengono accolti dal principe e da Leila (a capo coperto). Taylor per\u00f2 non riconosce Ridge se non quando ormai lui \u00e8 tornato a Los Angeles e decide quindi di sposare il principe. Quando per\u00f2 scopre che il padre \u00e8 malato convince il marito a farla tornare a Los Angeles di nascosto per stargli vicino. In ospedale incontra Ridge, ricoverato perch\u00e9 ha perso la vista in un incidente. Taylor gli sta accanto fingendosi una infermiera ma quando Brooke la scopre decide di tornare in Marocco. Il matrimonio di Brooke e Ridge sembra cos\u00ec salvo ma all'ultimo momento Taylor, convinta da Stephanie che Ridge non potr\u00e0 mai essere felice con Brooke, ci ripensa e si rivela a Ridge. Il matrimonio tra Brooke e Ridge viene invalidato dato che l'uomo non \u00e8 vedovo.\nIl matrimonio (non valido) con Grant Chambers.\nDopo un primo momento di euforia per aver ritrovato Taylor, Ridge decide di restare con Brooke e divorzia da Taylor.\nLe cose per\u00f2 precipitano quando una lettera anonima informa che Bridget non \u00e8 figlia di Ridge e un secondo test di paternit\u00e0 conferma la cosa attribuendo la paternit\u00e0 di Bridget ad Eric.\nBrooke diventa molto insicura del suo rapporto con Ridge dato che lui \u00e8 sempre molto vicino all'ex consorte Taylor; ad aumentare i suoi dubbi ci pensa Grant Chambers, stilista della Forrester Creations, che ha un debole per lei.\nBrooke per\u00f2 chiarisce a Grant che lei ama soltanto Ridge e gli d\u00e0 un unico bacio di addio, che per\u00f2 viene visto da Ridge e considerato un tradimento.\nRidge ribalta cos\u00ec il suo piano: invece di far sfilare Brooke con l'abito da sposa e chiederla in moglie davanti alla stampa fa sfilare Taylor e chiede lei in moglie. Per dispetto Brooke organizza un'altra sfilata durante la quale chiede a Grant di sposarla, e lui accetta. \nPrima delle nozze, che si svolgeranno su una nave, Brooke scrive un biglietto a Ridge chiedendogli di impedire le sue nozze se la vuole ancora. Ridge legge tardi il biglietto e arriva al molo quando ormai la nave \u00e8 partita. Brooke e Grant si sposano.\nBrooke per\u00f2 non \u00e8 per nulla felice del suo matrimonio con Grant e vorrebbe immediatamente divorziare, ma non ce n'\u00e8 bisogno perch\u00e9 Ridge porta le prove che le nozze non sono valide dato che il comandante della nave non aveva la licenza di matrimonio. Il matrimonio tra Brooke e Grant viene invalidato.\nIl secondo matrimonio con Ridge.\nBrooke e Ridge (che ha lasciato Taylor), tornano di nuovo insieme. Poco dopo Taylor scopre di essere incinta di Ridge, ma non lo rivela all'ex-marito, anzi, finge che il bambino che aspetta sia di Thorne. Durante una sfilata sul lago di Como, Ridge chiede a Brooke di sposarlo e lei accetta con gioia. Taylor decide di rivelare a Ridge di aspettare suo figlio, ma Brooke agisce per tempo e rivela a Ridge di essere incinta. Il giorno delle nozze tra Brooke e Ridge, Taylor decide di dire la verit\u00e0 a Ridge poco dopo ma Brooke anticipa le nozze e sposa Ridge mentre Taylor partorisce Thomas. In viaggio di nozze in Italia, Brooke perde il figlio che aspettava. Taylor rivela a Stephanie la verit\u00e0 su Thomas e cos\u00ec lo scopre anche Ridge che divorzia da Brooke per risposare Taylor.\nIl matrimonio con Thorne Forrester.\nAbbandonata da Ridge, Brooke trova conforto tra le braccia di Thorne, fratello minore di Ridge. I due decidono di mantenere Stephanie all'oscuro della loro relazione, per\u00f2 la donna li scopre a letto insieme e per lo shock ha un ictus. Dopo essersi ripresa Stephanie non ricorda pi\u00f9 nulla, cos\u00ec Eric, Taylor e Ridge organizzano uno stratagemma per far lasciare Thorne e Brooke. \nMentre sono in viaggio a Venezia, Ridge finge di litigare con Taylor e cerca di sedurre Brooke sotto lo sguardo di Thorne che fugge prima di poter vedere Brooke rifiutare Ridge. Thorne, sconvolto, incontra Macy per le strade di Venezia e insieme partono. Tornati a Los Angeles Brooke informa Thorne del tranello di Ridge ma \u00e8 troppo tardi, Thorne ha sposato Macy ad Amsterdam.\nAlla fine Thorne trova il coraggio di dire a Macy che vuole il divorzio ma ci\u00f2 fa ricadere la donna nell'alcolismo. Ubriaca sale in macchina con Brooke per affrontarla, cos\u00ec le due donne hanno un incidente. Thorne riesce a salvare Brooke ma non Macy che rimane uccisa dallo scoppio di un'autobotte.\nDopo il funerale di Macy (il cui cadavere non \u00e8 stato trovato), Thorne sposa Brooke, ma il matrimonio, che era stato gi\u00e0 osteggiato da Bridget, che non accettava che la madre sposi il suo fratellastro, viene ostacolato anche da Kimberly, sorellastra di Macy, che vuole vendicare la sorella. Il colpo di grazia avviene quando Brooke confessa a Deacon Sharpe, marito della figlia, di amare ancora Ridge. Thorne ascolta involontariamente e lui e Brooke divorziano (cosa inutile dato che il matrimonio comunque non \u00e8 valido perch\u00e9 Macy non \u00e8 morta).\nLo scandalo con Deacon Sharpe e il matrimonio con Whip Jones.\nDopo il divorzio da Thorne, Brooke, si rituffa su Ridge il quale per\u00f2 rimane al fianco della moglie Taylor e per una serie di circostanze, la Logan inizia una relazione segreta con Deacon Sharpe, marito di sua figlia Bridget, e resta incinta. Brooke tenta di nascondere la verit\u00e0 sulla paternit\u00e0 del figlio che aspetta, ma Stephanie le chiede spiegazioni durante una conferenza stampa. A salvarla ci pensa Whip Jones, che si dichiara padre del figlio di Brooke e la chiede in moglie. Brooke accetta pur di nascondere lo scandalo con Deacon. Stephanie verr\u00e0 a conoscenza della loro tresca quando li vedr\u00e0 baciarsi in ufficio e avr\u00e0 un furioso scontro con i due costringendo l'odiata rivale a sposare il Jones per il bene di Bridget \nWhip e Brooke si sposano, nonostante Deacon faccia di tutto per impedire le nozze.\nQuando per\u00f2 Bridget scopre la verit\u00e0, ascoltando una conversazione tra Brooke e Deacon attraverso il babymonitor, ripudier\u00e0 la madre che divorzia da Whip. Brooke partorisce la piccola Hope a Big Bear aiutata da Bridget e Stephanie.\nIl terzo e il quarto matrimonio (non validi) con Ridge.\nDopo essersi riappacificata con Bridget, Brooke ha ormai deciso di restare sola e dedicarsi solo ai suoi figli. A complicare le cose arriva Sheila Carter che, dopo aver fatto ritorno a Los Angeles, tenta nuovamente di uccidere Stephanie ma durante una colluttazione Sheila spara a Brooke e Taylor.\nIn seguito alle ferite riportate Taylor muore e Ridge rimane vedovo.\nRidge si riavvicina a Brooke e i due decidono di sposarsi, ma la recente scoperta che Ridge non \u00e8 figlio di Eric ma di Massimo ha fatto nascere una tenera intesa tra Bridget e Ridge. Il giorno delle nozze, mentre fa da damigella alla madre, Bridget scoppia a piangere cos\u00ec Brooke interrompe la cerimonia lasciando Ridge sull'altare.\nRidge e Bridget per\u00f2 riescono a convincere Brooke che tra loro non c'\u00e8 nulla, cos\u00ec Brooke e Ridge decidono di sposarsi a Puerto Vista, nel bel mezzo della foresta. Ma l'imprevisto \u00e8 dietro l'angolo: Sheila Carter, evasa dal carcere in cui era rinchiusa, raggiunge Brooke e Ridge e rapisce Ridge. Brooke \u00e8 sconvolta e chiede aiuto a Nick che accorre in Brasile; i due si mettono a cercare Ridge ma vengono anche loro rapiti da Sheila. Durante un tentativo di fuga Ridge precipita in una fornace e viene creduto morto. Quella sera Brooke, sconvolta, finisce tra le braccia di Nick. Qualche giorno pi\u00f9 tardi, per\u00f2, Ridge viene trovato vivo e i due iniziano la loro vita da novelli sposi. \nPoco dopo Brooke scopre di essere incinta e, ancora una volta, non \u00e8 certa della paternit\u00e0 del figlio che aspetta. Viene fatto un test di paternit\u00e0 e Brooke risulta essere incinta di un figlio di Nick. In realt\u00e0 il test \u00e8 stato manipolato da Sally.\nBrooke decide allora di divorziare da Ridge per sposare Nick. Il giorno delle nozze tra Brooke e Nick, Ridge interrompe la cerimonia accompagnato dall'FBI che arresta Nick e Massimo per evasione fiscale.\nIntanto Jackie, madre di Nick scopre che il bambino che aspetta Brooke \u00e8 figlio di Ridge e lo rivela al figlio.\nCos\u00ec Nick si precipita da Brooke, proprio mentre lei sta partorendo con l'aiuto di Ridge. Il bambino nasce e Nick rivela ai due la verit\u00e0 sulla paternit\u00e0. Brooke e Ridge chiamano il loro primo figlio R.J. (Ridge Junior). Cos\u00ec Brooke e Ridge si sposano per la quarta volta.\nLe cose per\u00f2 si complicano quando si scopre che Taylor non \u00e8 morta e che quindi le nozze tra Ridge e Brooke non sono valide.\nRidge, in virt\u00f9 dei forti sentimenti che prova per Brooke e per Taylor, temporeggia per decidere con chi stare. Stephanie per\u00f2 finge un infarto, aiutata dal dr. Ramirez, e implora Ridge di rinnovare i suoi voti nuziali con Taylor proprio l\u00ec in ospedale al suo capezzale. Ridge accetta e cos\u00ec Brooke si ritrova di nuovo sola.\nIl secondo matrimonio con Eric.\nIl matrimonio fra Ridge e Taylor dura poco. La verit\u00e0 sull'infarto di Stephanie viene a galla e inoltre Ridge scopre finalmente del tradimento di Taylor con James al tempo del forte terremoto. Lasciata Taylor, torna da Brooke, che si ritrova divisa fra il suo grande amore Ridge e il suo fratellastro Nick. Brooke decide comunque di sposare Ridge, ma Nick non demorde ed interrompe il matrimonio, convincendo la donna che si sta per sposare solo per non ferire Bridget. Bridget scopre di essere incinta e torna anche lei da Nick. Temendo che Nick la scelga solo perch\u00e9 incinta, Bridget finge di aver abortito, cos\u00ec Nick torna da Brooke. Fraintendendo le cose, Bridget crede che Nick abbia scelto lei e gli rivela il tranello, cos\u00ec Nick torna da lei e Brooke, per dimostrare alla figlia che non \u00e8 pi\u00f9 un pericolo per il suo matrimonio, sposa Eric a Las Vegas, ma tuttavia anche questo matrimonio ha vita breve. Nick e Bridget si sposano ma Nick pensa solo a Brooke e Brooke pensa solo a Nick. Di conseguenza Bridget divorzia da Nick ed Eric divorzia da Brooke.\nIl matrimonio con Nick Marone.\nBrooke e Nick iniziano una relazione e alla fine la donna accetta di sposare Nick, ma ad osteggiarli ci sono Massimo e Stephanie. A seguito di un infarto di Ridge, Stephanie si rende conto che il malore \u00e8 stato causato dal dolore per la perdita di Brooke; pur di non vedere il figlio soffrire, si dice disposta ad accogliere Brooke in famiglia. Successivamente, Stephanie chiede a Massimo di posizionare il cartellone pubblicitario della \"Brooke's bedroom\" (che ritrae Brooke mezza nuda) davanti alla cappella dove Brooke e Nick stanno per sposarsi. Quando Nick, contrario alla campagna pubblicitaria, vede il cartellone si infuria e manda a monte le nozze. Ma \u00e8 solo un momento; lo stesso giorno ci ripensa e i due convolano a nozze. Ma i sentimenti di Brooke per Ridge e di Nick per Bridget emergono dopo pochi mesi e, a seguito del tradimento di Nick con Bridget, il matrimonio naufraga miseramente.\nLo stupro e il ritorno della rivalit\u00e0 con Stephanie Forrester.\nPur di tenere Brooke lontana da Ridge (che nel frattempo ha una relazione con Ashley Abbott) Stephanie assume un uomo, l'avvocato Andy Johnson, per sedurre Brooke e allontanarla da Ridge. Brooke per\u00f2 non ha nessuna intenzione di cedere alla corte di Andy; cos\u00ec Stephanie d\u00e0 all'uomo il codice dell'allarme di casa di Brooke, convinta che lui voglia solo farle una sorpresa.\nIn realt\u00e0 l'uomo ha cattive intenzioni e, dopo l'ennesimo rifiuto di Brooke, entra in casa sua e la stupra.\nSconvolta per la cosa Brooke, la notte seguente, lascia soli i figli pi\u00f9 piccoli, Hope e R.J, e Stephanie, non sapendo dello stupro, non perde tempo per sottolineare il fatto che Brooke trascura i figli per il nuovo amante.\nAlla fine Brooke si confida con Bridget e poi con Ridge. Ridge affronta Andy perch\u00e9 si costituisca ma lui lo aggredisce. Durante la colluttazione Andy muore fulminato.\nBen presto Brooke scopre che Andy \u00e8 stato mandato da Stephanie e con rabbia infierisce contro la matriarca Forrester, che appare veramente dispiaciuta per ci\u00f2 che ha causato a Brooke e decide di abbandonare Los Angeles, lasciando una lettera di scuse a Brooke. Prima di partire le due donne si incontrano e Stephanie le chiede di nuovo perdono.\nIl quinto (non valido) e il sesto matrimonio con Ridge.\nDopo lo stupro il rapporto tra Ridge e Brooke si rinsalda anche se la relazione tra Rick (figlio di Brooke ed Eric) e Phoebe (figlia di Ridge e Taylor) \u00e8 una dura prova da superare. Brooke e Ridge decidono di convolare nuovamente a nozze sulla spiaggia di Malib\u00f9. La sera prima delle nozze per\u00f2 Rick e Phoebe hanno un terribile incidente d'auto (Phoebe ha scoperto che Rick ha una relazione con sua madre Taylor e che alla fine di questa storia, ha anche baciato la sua gemella Steffy) in seguito al quale Phoebe muore. Passano le settimane e Brooke e Ridge si sposano sulla spiaggia come nei loro sogni con nessun altro presente, davanti ad un enorme cuore disegnato nella sabbia.\nQuesta volta tutto sembra andare per il meglio ma, poco tempo dopo, Pamela rivela alla sorella Stephanie che i documenti del matrimonio di Ridge e Brooke sono stati rigettati dal municipio a causa di un errore di compilazione commesso proprio dalla stessa Pam. Il matrimonio tra Brooke e Ridge dunque non risulta valido. Stephanie informa Taylor, che a sua volta informa Ridge.\nRidge sta passando un periodo di crisi con Brooke perch\u00e9 non riesce a perdonare Rick per la morte di Phoebe e decide cos\u00ec di non sistemare la faccenda delle carte e restare per un periodo solo: sotto l'effetto degli psicofarmaci, lui far\u00e0 l'amore con Taylor. \nBrooke \u00e8 sconvolta e decide di lasciare Ridge, ma poco dopo ci ripensa e decide di riprenderselo via SMS. Ma i messaggi di Brooke vengono intercettati da Steffy, che spera nel ritorno di fiamma tra i suoi genitori.\nNon sapendo del ripensamento di Brooke, Ridge decide di sposare Taylor nella casa sulla spiaggia. Proprio quando il reverendo sta per dichiarare Ridge e Taylor marito e moglie, Brooke interrompe la cerimonia arrivando a cavallo. Vedendo il dubbio negli occhi di Ridge, Taylor interrompe le nozze.\nNonostante non abbia sposato Taylor, Ridge non vuole nemmeno tornare con Brooke la quale verr\u00e0 baciata da Whip tornato in citt\u00e0 , ma la cosa finir\u00e0 l\u00ec. Cos\u00ec lei decide di andare a vivere in Francia per accudire la madre, Beth, gravemente malata di Alzheimer. Ridge, distrutto dall'idea di non vedere pi\u00f9 Brooke, capisce di amarla ancora. Lascia definitivamente Taylor e fa ridisegnare l'enorme cuore sulla sabbia di Malib\u00f9, in modo tale che Brooke dall'aereo riesca a vederlo. Brooke torna alla spiaggia e l'amore fra i due trionfa per l'ennesima volta. Quel giorno stesso i due si sposano firmando solo le carte senza alcuna cerimonia.\nLo scandalo con Oliver Jones.\nTra Brooke e Ridge sembra ormai regnare la pace, ma l'imprevisto \u00e8 dietro l'angolo. Viene organizzata la festa di diploma di Hope Logan; la festa prevedeva che tutti avessero la maschera e Hope convince la madre a vestirsi come lei, come anche Oliver, fidanzato di Hope, decide di vestirsi come Ridge. Durante la serata, Marcus d\u00e0 a sua zia Brooke la collana di sua cugina Hope, che la giovane ha perso poco prima. Non avendo le tasche Brooke indossa la collana, cos\u00ec quando Oliver la vede la scambia per Hope. Oliver inizia ad abbracciare quella che crede Hope e Brooke quello che crede Ridge. Poi Brooke sussurra all'orecchio di Oliver/Ridge la frase \"sono pronta!\" (frase che Hope aveva detto ad Oliver che avrebbe detto quando sarebbe stata pronta per fare l'amore con lui). Cos\u00ec i due hanno un rapporto sessuale sul terrazzo, al muro, senza mai togliersi la maschera, mentre la musica suona \"Pose\". Oliver scopre ben presto l'equivoco e pochi giorni dopo se ne rende conto anche Brooke, che ne parla con Oliver. I due decidono di mantenere il segreto, ma Steffy scopre la cosa e ricatta Brooke: se non vuole che la cosa si sappia dovr\u00e0 mandare Hope a studiare a Boston e rassegnare le dimissioni dalla Forrester Creations. Inizialmente Brooke accetta, ma poi decide di confessare tutto a Ridge che la perdona. Ridge chiede a Steffy di non dire a nessuno dello scandalo e di fare un video tributo per Brooke. Steffy accetta, ma il video viene manipolato da Justin Barber e Liam Spencer che hanno registrato il discorso tra Steffy e Ridge e durante la conferenza scoppia lo scandalo. Hope scopre tutto, decide di non avere pi\u00f9 nulla a che fare con Brooke e si rifugia dalla sorellastra Bridget.\nNaturalmente Stephanie, che non perde occasione per sminuire Brooke, convince Hope che ha una madre immorale e scandalosa, che sapeva benissimo di aver fatto sesso con Oliver e non con Ridge; la convince inoltre a trasferirsi nella d\u00e9pendance di Villa Forrester, vietando a Brooke di farle visita. Passano le settimane e Hope riesce a perdonare la madre e a tornare a vivere con lei, grazie all'aiuto di Ridge.\nL'avvicinamento a Stephanie.\nDurante l'ennesimo litigio riguardo allo scandalo con Oliver, Stephanie si sente male e Brooke la porta d'urgenza all'ospedale.\nQui si scopre che Stephanie ha un cancro al polmone al quarto stadio e che le restano soltanto pochi mesi di vita. \nQuesta cosa sconvolge Stephanie che si confida con Brooke e la implora di non dire nulla alla sua famiglia. Brooke accetta e le due si riappacificano e si avvicinano come non mai. Alla fine i Forrester scoprono della malattia di Stephanie e la convincono a sottoporsi ad un intervento. La riappacificazione dura poco, fino a quando Brooke, suo malgrado, si ritrova coinvolta in uno scandalo con Thomas, che la bacia alla fine di una sfilata. Stephanie si infuria con Brooke considerandola una poco di buono ed approfitta della situazione per cercare di far tornare Ridge e Taylor insieme. I rapporti tra Brooke e Stephanie tornano ad essere conflittuali. Ridge, invece, si rende conto che quella di Thomas \u00e8 solo una trovata pubblicitaria e rassicura la moglie sul suo amore per lei.\nIl coinvolgimento con Thomas Forrester.\nBrooke e Thomas creano la linea uomo Taboo, con l'approvazione di Ridge, che ben presto scopre che il figlio ha un'attrazione per sua moglie e che, durante un viaggio di lavoro, mentre Brooke dormiva, l'ha nuovamente baciata. Ridge perdona Brooke, ma decide di cancellare la linea Taboo. Thomas per\u00f2 si oppone e, durante una conferenza stampa, annuncia che Taboo sar\u00e0 anche una linea donna. Ridge e Taylor sono sorpresi dal comportamento del figlio e quest'ultima se la prende solo con Brooke e le ordina di stare lontana da suo figlio. Brooke e Thomas, mentre sono in volo per presentare la linea Taboo anche fuori da Los Angeles, vengono coinvolti in un incidente aereo e vengono dati per dispersi. Sull'isola i due mangiano delle bacche ma non sanno che hanno effetti allucinogeni. Sotto l'effetto delle bacche, Brooke e Thomas temono di aver fatto sesso. Brooke vorrebbe confessare a Ridge i suoi dubbi, ma Thomas glielo impedisce perch\u00e9 nessuno dei due riesce a ricordare com'\u00e8 andata. Alla fine, per\u00f2, Brooke confessa tutto al marito, specificando che lei \u00e8 convinta che non sia successo nulla di peccaminoso, ma sar\u00e0 Thomas a confessare a Ridge di aver fatto sesso con Brooke sull'isola. Thomas in realt\u00e0 ha fatto un patto con la nonna Stephanie, la quale gli ha promesso il suo 25% della Forrester Creations se avesse raccontato a Ridge di aver fatto sesso con Brooke sull'isola, anche se in realt\u00e0 non \u00e8 mai accaduto. Lo scopo di Stephanie \u00e8 sempre lo stesso: far tornare Ridge con Taylor. Quest'ultima, dopo aver mangiato involontariamente delle bacche, ricorda i momenti a St. Thomas vissuti con Ridge; chiude il suo matrimonio con Whip e accusa addirittura Brooke di aver stuprato Thomas. Ridge divorzia da Brooke, incapace di perdonarla per quello che ha fatto. Brooke per\u00f2 \u00e8 convinta che tra lei e Thomas non sia successo nulla, quindi la donna entra in terapia per ricordare ci\u00f2 che \u00e8 avvenuto sull'isola e, grazie all'aiuto di James Warwick, capisce che Thomas sta mentendo. Ridge, deluso dalla situazione, si riavvicina a Taylor e le chiede di sposarlo. Il giorno del matrimonio, per\u00f2 Stephanie non riesce a mantenere il segreto e confessa ai due la verit\u00e0 su ci\u00f2 che \u00e8 accaduto sull'isola, ovvero che Brooke e Thomas non hanno fatto l'amore. Ridge sconvolto lascia nuovamente Taylor, che ha un duro scontro con Stephanie, e torna da Brooke.\nIl settimo matrimonio (non valido) con Ridge.\nBrooke e Ridge tornano insieme dopo che quest'ultimo ha scoperto che tra Brooke e Thomas non \u00e8 successo nulla. Brooke \u00e8 felice di riavere accanto l'amore della sua vita, ma \u00e8 delusa da Thomas e Stephanie. Dopo un po' perdona entrambi e con il passare del tempo si avvicina sempre di pi\u00f9 a Stephanie, ma decide di non lavorare pi\u00f9 con Thomas e cos\u00ec la Taboo viene cancellata. La relazione tra Brooke e Ridge procede bene, ma i problemi arrivano quando Hope e Steffy si schierano una contro l'altra per amore di Liam. La rivalit\u00e0 tra le rispettive figlie causa discussioni tra Brooke, che sostiene Hope, e Ridge, che sostiene Steffy. Per evitare di rovinare nuovamente il loro amore, decidono di non farsi influenzare dai problemi che scorrono tra Hope, Liam e Steffy anche se sia per Brooke che per Ridge risulta difficile non impicciarsi nelle vite sentimentali delle figlie. Quando i due partono per l'Italia, precisamente in Puglia, per il matrimonio di Hope e Liam, Ridge chiede a Brooke di sposarlo e lei accetta. Dopo pochi mesi, i due convolano a nozze a casa di Eric e Stephanie. Quest'ultima infatti accetta finalmente la loro relazione. Dopo le nozze, i due novelli sposini partono per la luna di miele, ma sar\u00e0 solo l'alba dei loro problemi perch\u00e9 a Los Angeles torna solo Brooke. Infatti quest'ultima, tornata dalla luna di miele, rivela alla sua famiglia il motivo per cui \u00e8 tornata da sola: Ridge ha trovato dei suoi sms con Deacon e quando ha chiesto spiegazioni a Brooke, lei ha negato l'esistenza di quei messaggi. Cos\u00ec facendo gli ha mentito per l'ennesima volta e Ridge quindi l'ha lasciata. Inoltre il loro matrimonio risulta invalido perch\u00e9 non avevano ancora completato tutti i documenti legali. E cos\u00ec la Logan inizia ad affrontare la sua esistenza senza l'uomo che ama, anche se Brooke si ostina a credere che Ridge superer\u00e0 l'accaduto e torner\u00e0 da lei come sempre.\nLa relazione con Bill Spencer Jr..\nBrooke e Bill si avvicinano nel momento in cui Katie, dopo aver partorito il piccolo Will, cade in depressione post-partum, fugge via e vorrebbe che Brooke si prendesse cura di Bill e Will. Il piano di Katie funziona: dopo un giro in mongolfiera organizzato segretamente da quest'ultima, Brooke e Bill iniziano a provare dei sentimenti profondi. Dopo la morte di Stephanie, Brooke \u00e8 distrutta, Bill cerca di consolarla e alla fine si baciano. Quando i due tornano a casa trovano Katie, che dice di essere guarita grazie all'aiuto psichiatrico di Taylor. Quest'ultima scopre che i due cognati si sono baciati e lo confessa a Katie, che li perdona perch\u00e9 sa che \u00e8 colpa sua se si sono avvicinati. Brooke e Bill rassicurano Katie della loro lealt\u00e0 e seppelliscono i loro sentimenti. Su consiglio di Bill, Brooke rilancia la sua linea Brooke's Bedroom per evitare che Thomas diventi il presidente della Forrester Creations al posto di Rick. Il rilancio della linea \u00e8 un successo, cos\u00ec Brooke e Bill festeggiano, ma Katie li sorprende sul letto e li affronta. La donna costringe marito e sorella a chiudere ogni tipo di contatto. Una notte Bill, che ha bevuto dopo aver litigato con Katie, manda con la propria macchina fuori dalla strada la macchina di Brooke. Per evitare che la polizia risalga all'elevato alcool nel sangue di Bill, Brooke lo invita a dormire a casa sua. Katie pensa che i due abbiano fatto l'amore e dice a Bill che il loro matrimonio \u00e8 finito. Brooke e Bill quindi fanno davvero l'amore, ma poco dopo scoprono che Katie ha avuto un nuovo infarto. Brooke e Bill si sentono in colpa, Katie si riprende e i due decidono di mantenere segreto l'accaduto. Brooke per\u00f2 scopre di essere incinta e chiede ad Eric di fingere di essere il padre, ma lui rifiuta poich\u00e9 ha una relazione con Taylor. Brooke decide cos\u00ec di confessare la verit\u00e0 a Bill e Katie ma, mentre sta per comunicarglielo, \u00e8 colta da un attacco di panico. In ospedale, la donna \u00e8 colpita da un aborto spontaneo. Poco tempo dopo, Katie organizza una festa di compleanno per Brooke, che proprio quella mattina trova il coraggio di rivelare a Bill della gravidanza e dell'aborto spontaneo. La sera, nel bel mezzo della festa, Taylor, dopo aver frugato nella cartella ospedaliera di Brooke, rivela a Katie e a tutti i presenti che Brooke ha avuto un momento di passione con Bill e che aspettava un figlio da lui. Katie, scioccata, affronta marito e sorella. Brooke supplica il perdono di Katie, che per\u00f2 freddamente la invita ad andare via e a non farsi pi\u00f9 vedere. Alla fine Brooke e Bill si lasciano prendere dai loro sentimenti, iniziano una relazione e vanno a vivere insieme. Poco tempo dopo, Bill chiede a Brooke di sposarlo e lei accetta. Quando i due fidanzati vanno ad Aspen per fare un'arrampicata insieme, Bill rischia di morire e ci\u00f2 porta l'uomo a rivalutare le sue decisioni. Infatti Bill lascia Brooke perch\u00e9 decide di tornare con Katie. Brooke \u00e8 distrutta, ma Bill le rivela che il suo \u00e8 solo un piano per riottenere l'affidamento di Will e la sua azienda. Brooke, infuriata, racconta tutto a Katie e decide di non tornare con Bill, volendo riappacificarsi con la sorella. Volendo dimostrare fedelt\u00e0 a Katie, Brooke sostituisce i documenti firmati dalla sorella, in cui lasciava nelle mani di Bill la Spencer Publications, con della carta straccia. Dopodich\u00e9 Brooke chiede pi\u00f9 volte perdono alla sorella, garantendole che non tradir\u00e0 mai pi\u00f9 la sua fiducia. Katie, nonostante abbia ancora delle riserve, inizia a percorrere la strada del perdono. La consueta cena del Ringraziamento, inoltre, fa s\u00ec che le due capiscano quanto l'una \u00e8 importante per l'altra.\nIl matrimonio mancato con Ridge.\nBrooke cerca di andare avanti con la sua vita, cercando di farsi perdonare da Katie e di ricostruire la sua immagine, ma Bill continua invano a corteggiarla. La vita della Logan viene nuovamente scombussolata dal ritorno inaspettato di Ridge. Brooke \u00e8 felice di rivederlo e lui ammette di essere tornato perch\u00e9 vuole ricostruire la loro famiglia insieme. Entrambi si amano ancora, ma Brooke gli confessa della relazione avuta con Bill e cos\u00ec Ridge si allontana da lei, sconvolto per come Brooke e Bill abbiano tradito Katie. Brooke per\u00f2 \u00e8 determinata a riconquistare l'amore della sua vita, ma viene ostacolata da Bill che ritiene essere lui l'uomo giusto per lei. Brooke respinge Bill perch\u00e9 rivuole Ridge che, nel frattempo, si avvicina a Katie. Ridge si trova combattuto tra l'amore per Brooke e i nuovi sentimenti per Katie, ma quest'ultima gli dice di non voler fare ci\u00f2 che Brooke ha fatto a lei e lo sprona a tornare con la sorella. Ridge quindi chiede a Brooke di sposarlo e lei, ignara di tutto, accetta. Tuttavia, le loro nozze vengono interrotte da Katie, la quale, innamorata di Ridge, finge di avere un infarto. Non appena viene condotta in ospedale, Katie e Ridge hanno un confronto, nel quale si confessano il loro amore reciproco. Katie e Ridge rivelano cos\u00ec la verit\u00e0 a Brooke, la quale, pur non accettando la relazione, decide di andare avanti.\nIl matrimonio mancato con Bill.\nDopo la rottura con Ridge, Brooke e Bill si riavvicinano e riprendono la loro relazione. Brooke aiuta l'uomo a riavere la Spencer Publications consegnandogli i documenti firmati da Katie, in cui la donna lasciava l'azienda nelle mani di Bill e la custodia condivisa di Will. In seguito, Brooke e Bill decidono di convolare a nozze negli Emirati Arabi, ma la cerimonia viene interrotta da Ridge, che non accetta la loro relazione e ha scoperto che Bill, tempo prima, aveva avuto un momento di passione con Quinn. Brooke viene cos\u00ec trascinata su un elicottero da Ridge, il quale per\u00f2 cade nel Golfo Persico su ordine di Bill (il pilota era Justin). Ridge viene dato per disperso e Brooke, Bill, Katie, Thorne ed Eric lo cercano. Una volta trovato, si scopre che Ridge ha avuto un'amnesia e non ricorda nulla dell'incidente. Passata la tragedia, Brooke accetta di sposare Bill a Catalina, ma il giorno delle nozze Ridge, con l'aiuto di Katie, recupera la memoria sull'incidente e cos\u00ec Bill ammette la sua colpevolezza. Sconvolta, Brooke lascia Bill e, nel frattempo, viene corteggiata da Deacon, tornato in citt\u00e0 per riconquistarla. Brooke si ritrova contesa tra Bill e Deacon e alla fine acconsente nuovamente a sposare Bill. Deacon per\u00f2 scopre che a causa dell'incidente che Bill ha provocato a Ridge, quest'ultimo non riesce pi\u00f9 a disegnare e cos\u00ec lo rivela a Brooke, la quale rompe nuovamente il fidanzamento con Bill, ma quest'ultimo non demorde. Dopo l'ennesima proposta di matrimonio di Bill, Brooke gli confessa di amarlo ma di non poterlo sposare perch\u00e9 si sentirebbe per sempre in colpa verso Katie e pone fine alla loro storia, trasferendosi temporaneamente in Italia per risolvere dei problemi finanziari della Forrester International di Milano.\nLa solitudine e il problema con l'alcol.\nBrooke torna a Los Angeles a gennaio 2015 e scopre che Caroline ha tradito Rick con Ridge, che Eric ha nominato Rick Amministratore Delegato della Forrester Creations e che ha concesso a Rick e Maya, che sono tornati insieme, di vivere a Villa Forrester. Brooke decide di tornare a lavorare alla Forrester Creations e di difendere Rick da ogni attacco di Ridge. Ben presto Brooke decide di farla pagare a Caroline per aver tradito Rick e la avverte che Ridge sta passando solo una crisi di mezza et\u00e0 e che sarebbe in grado di riprenderselo solo con uno schiocco di dita. Brooke pertanto tenta di riconquistare Ridge, ma sottovaluta la realt\u00e0 dei sentimenti di Ridge per Caroline, il quale la respinge considerando la loro storia ormai archiviata. Brooke, sconvolta, riceve anche la visita di Bill il quale le comunica che ben presto lui e Katie si risposeranno, venendo abbandonata cos\u00ec anche da quest'ultimo. E cos\u00ec Brooke inizia a sentirsi sola e ad affogare i propri dispiaceri nell'alcool. Il giorno del matrimonio di Bill e Katie, Brooke fa scorta di alcolici, ritrovandosi dunque ubriaca al momento della funzione e facendo preoccupare tutti i presenti che si accorgono del suo problema, vedendola triste e sola. Dopo la partenza di Bill e Katie per la luna di miele, Brooke si ritrova a parlare con Eric del successo di Rick come Amministratore Delegato della Forrester Creations e, dopo averlo invitato ad una cena romantica con lei al Giardino ed aver ricevuto un no come risposta, Brooke si ritrova a bere e ad ubriacarsi al ristorante, venendo poi portata a casa da Deacon. Brooke tenta di sedurlo e con lui scambier\u00e0 un bacio. Deacon, tornato da Quinn, visibilmente scosso dal bacio scambiato con la Logan, viene messo sotto torchio da Quinn, la quale si reca da Brooke, trovandola ubriaca. Dopo averla minacciata, le intima di stare lontana da Deacon schiaffeggiandola e facendola cadere a terra, salvo poi chiederle scusa. Brooke, furiosa, caccer\u00e0 la rivale dicendole di non farsi pi\u00f9 vedere. Deacon verr\u00e0 poi messo alle strette anche da Wyatt, il quale non accetta che possa prendere in giro sua madre Quinn: Deacon, per tutta risposta, chieder\u00e0 a Quinn di sposarlo, la quale accetter\u00e0 con molta gioia. Wyatt alla fine sostiene i due. Durante le nozze, Brooke arriva con un tablet dove troviamo una Hope che supplica il padre di non sposare quella donna, ma lui rifiuta e sposa Quinn e Brooke se ne va con l'amaro in bocca, perdendo Deacon e la sua battaglia con Quinn.\nIl matrimonio con Bill.\nLe vicende della vita di Brooke vengono messe in secondo piano per tutto il resto del 2015. \nBrooke si ritrova a passare il Natale da sola poich\u00e9 n\u00e9 Hope n\u00e9 Bridget erano riuscite a venire. Eric, scoperto ci\u00f2, la invita a trascorrere il Natale a Villa Forrester.\nNotando la solitudine della sorella, Katie le offre un lavoro alla \"Spencer Publications\" con lei e Bill, ma Brooke \u00e8 titubante e all'inizio rifiuta. Katie e Bill non ne capiscono il motivo finch\u00e9 Brooke confessa a Bill di essersi isolata nell'ultimo anno a causa dei sentimenti mai svaniti per lui e lo bacia con passione. Alla fine per\u00f2, Brooke accetta la proposta su insistenza di Katie e lei e Bill promettono che non oltrepasseranno il limite di nuovo. Brooke inizia cos\u00ec a lavorare alla Spencer, ma la sua nuova carriera dura poco perch\u00e9 Katie scopre che Brooke \u00e8 ancora innamorata di Bill e cos\u00ec la licenzia in tronco e la ripudia di nuovo dalla sua vita. Il rapporto tra le due sorelle inizia a incrinarsi nuovamente tanto che Katie schiaffeggia Brooke e la accusa di essere malata. Preoccupata per il suo matrimonio a causa di Brooke, Katie comincia ad avere problemi legati allo stress e inizia a bere. Brooke fa svariati tentativi per recuperare il rapporto con Katie e, quando sembra quasi esserci riuscita, quest'ultima trova un album fotografico di Brooke e Bill e in seguito li scopre mentre si stanno incontrando in casa sua di nascosto (in realt\u00e0 stanno discutendo di come risolvere il problema dell'alcol di Katie). Quest'ultimi giurano a Katie la loro lealt\u00e0, ma la donna sembra essere sempre pi\u00f9 vicina a ricadere nella depressione. Successivamente, Brooke trova in casa di Katie una bottiglia di vodka vuota e lo rivela a Bill, convinto che la moglie avesse smesso veramente di bere, e insieme affrontano Katie, ma ogni tentativo di farla ragionare sembra inutile e la donna accusa nuovamente Brooke e Bill di avere una relazione. Spazientito per le crisi nervose della moglie, Bill si rende conto di amare veramente Brooke e glielo rivela: anche se lo Spencer ha cercato di riunire la famiglia, per lui la situazione con Katie \u00e8 diventata insostenibile. Brooke cerca di porre un freno ai sentimenti di Bill, ma lui gli propone di diventare la sua amante: cos\u00ec, trasforma la palestra dietro il suo ufficio in un'alcova segreta per incontrarsi con Brooke, che accetta, non riuscendo a frenare i suoi sentimenti. Tuttavia, Katie continua a soffrire poich\u00e9 teme che Bill la tradisca con Brooke, la quale per questo motivo decide di interrompere la sua relazione con Bill. Mentre Brooke comunicava a Bill la sua scelta per\u00f2 Liam stava origliando tutto. Quest'ultimo consiglia a Brooke di rivelare tutta la verit\u00e0 a Katie per far finire una volta per tutte le sue parole rivelatesi fondate. Brooke cos\u00ec rivela alla sorella la relazione tra lei e Bill. Katie decide di non voler aver pi\u00f9 niente a che fare con entrambi ma dopo che Bill ha sottratto la custodia del piccolo Will a Katie, Brooke si impegna nel far riottenere alla sorella la custodia del bambino.\nDopo esserci riuscita il rapporto tra Brooke e Katie inizia a migliorare e le donne si ritrovano alleate con Ridge e Liam contro la folle Quinn Fuller che ha recentemente sposato Eric. \nIn quel periodo Brooke riceve una proposito di matrimonio da Bill e la donna accetta.\nDurante la celebrazione del matrimonio per\u00f2 si presenta Ridge e le nozze vengono rimandate.\nNel periodo successivo Brooke torna in sintonia netta con Ridge e i due alla fine, spinti da RJ, decidono di sposarsi.\nLa situazione per\u00f2 viene ribaltata dall'improvviso avvicinamento di Ridge alla matrigna Quinn: cercando infatti di cacciare la donna dalla vita del padre, Ridge finisce ben presto per cambiare idea e inizia a condividere pericolosi baci con Quinn.\nQuando le famiglie Forrester, Spencer e Spectra si recano in Australia per il matrimonio tra Liam e Steffy, Brooke vede quello che Ridge e Quinn considerano l'ultimo bacio. La donna per\u00f2 non perdona il futuro sposo e decide di troncare il fidanzamento non rivelando per\u00f2 a Eric quel che c'\u00e8 stato tra Ridge e Quinn. Tornata a Los Angeles, Brooke decide di tornare con Bill e i due convolano finalmente a nozze, ma pochi mesi dopo la donna divorzia dal marito perch\u00e9 scopre che \u00e8 Bill l'artefice sia dell'incendio che dell'esplosione che ha distrutto la Spectra Fashions.\nL'ottavo matrimonio con Ridge.\nNei successivi mesi, Brooke viene confortata da Ridge e i due tornano insieme. Brooke accelera le pratiche di divorzio da Bill e cos\u00ec convola nuovamente a nozze con Ridge.\nI problemi legati al triangolo amoroso tra Steffy, Liam e Hope non rimangono indifferenti ai due coniugi: Brooke supporta sua figlia, sperando che possa ricostruire con Liam ci\u00f2 che avevano lasciato in sospeso anni prima; mentre Ridge tenta di convincere lo Spencer a tornare da Steffy, dal momento che aspetta la loro bambina.\nIl Forrester e la Logan, pur non desistendo dal supportare le rispettive figlie, decidono di fare un passo indietro promettendosi di non compromettere il loro rapporto.\nTuttavia nel marzo 2019 Brooke, tornata da Parigi, assiste a un bacio tra il marito e la sua storica ex Taylor Hayes, la quale confessa allo stilista di non aver mai smesso di amarlo. Seppur Ridge abbia respinto la donna, riconoscendo tale effusione alla tensione per la recente morte di Caroline, Brooke non risparmier\u00e0 prediche all'eterna rivale che sfoceranno anche in scontri fisici.\nI problemi coniugali per Ridge e Brooke arrivano quando Thomas comincia a nutrire una vera e propria ossessione per Hope, se Brooke sar\u00e0 assolutamente contraria a questa unione, Ridge, inizialmente scettico finir\u00e0 per supportare il figlio, creando cos\u00ec delle tensioni con la moglie. Thomas si avviciner\u00e0 sempre di pi\u00f9 alla figlia di Deacon usando anche suo figlio Douglas che ha da poco perso la madre Caroline, per intenerirla. Con una serie di trucchetti poco leciti il Forrester Jr. finir\u00e0 non solo per convincere Hope che divorziare da Liam sia la decisione migliore per tutti, affinch\u00e9 cos\u00ec sia Douglas sia Kelly e Phoebe abbiano una vita migliore ma riuscir\u00e0 anche a sposarla, nonostante Brooke e Liam abbiano fatto di tutto per farla desistere, a differenza di Ridge che si rivela l'unico a tifare per questa coppia. Il matrimonio per\u00f2 avr\u00e0 vita breve perch\u00e9 quando Hope scopre il segreto sullo scambio di culle e che Thomas ne era al corrente chieder\u00e0 immediatamente l'annullamento; ma il Forrester Jr. non volendo chiudere il suo matrimonio decide di affrontare la ragazza a casa di Steffy dove la situazione degenera, infatti Hope cerca di scappare ma Thomas la insegue e la blocca per scusarsi con lei, in quel momento per\u00f2 arriva Brooke per dividerli e che fraintendendo la situazione spinge il figliastro facendolo cadere dalla scogliera sotto gli occhi esterrefatti di Ridge. Questa situazione crea dei forti attriti tra quest'ultimo e la moglie poich\u00e9 il Forrester crede che Brooke abbia spinto intenzionalmente suo figlio, ma la donna si difende dicendo che \u00e8 stato un incidente e che se Thomas non avesse mantenuto il segreto sullo scambio di culle non sarebbe successo nulla. Una volta risvegliatosi dal coma il ragazzo decide di non denunciare la matrigna per far colpo su Hope e quando Ridge chieder\u00e0 alla moglie di ringraziare il figlio per non averla fatta finire in prigione, Brooke sar\u00e0 categoricamente contraria e anzi rivela al marito che secondo lei Thomas voglia ancora manipolare sua figlia ed \u00e8 proprio per questo che non ha sporto denuncia. Oltre ai problemi coniugali con Ridge a causa di Thomas, che termineranno con la separazione, Brooke deve fare i conti anche con Shauna notevolmente avvicinatasi a suo marito dopo che lui ha accordato il rilascio di Flo e ai problemi di salute della sorella Katie che \u00e8 collassata a causa dei farmaci antirigetto per il cuore che gli hanno danneggiato i reni, necessitando cos\u00ec di un trapianto immediato a cui n\u00e9 lei n\u00e9 la sorella Donna risulteranno compatibili. Dopo che Flo salva la vita di Katie, Brooke e Hope non perdoneranno la parente a differenza degli altri ma anzi Brooke intimer\u00e0 a Shauna che sia lei che sua figlia devono stare lontano da loro. Dopodich\u00e9 la Logan Sr. commette un altro errore che incrina ancora di pi\u00f9 il suo matrimonio con Ridge: togliere la custodia di Douglas a Thomas per affidarlo a Hope e Liam."}
{"id": "1761582", "revid": "913245", "url": "https://it.wikipedia.org/wiki?curid=1761582", "title": "Mestawet Tufa", "text": "Nel 2006 ha fatto parte della squadra campione del mondo a squadre ai mondiali di cross disputati a Fukuoka; Tufa ha contribuito a questo successo giungendo 7\u00aa nel lungo.\nIn precedenza, nel 2001, era stata argento ai mondiali giovanili disputati a Debrecen sui metri.\nHa vinto due volte la Zevenheuvelenloop: nel 2003 e nel 2006."}
{"id": "1761584", "revid": "1543377", "url": "https://it.wikipedia.org/wiki?curid=1761584", "title": "Provincia di Ioba", "text": "La provincia di Ioba \u00e8 una delle 45 province del Burkina Faso, situata nella Regione del Sud-Ovest. Il capoluogo \u00e8 Dano.\nStruttura della provincia.\nLa provincia di Ioba comprende 8 dipartimenti, di cui 1 citt\u00e0 e 7 comuni:"}
{"id": "1761585", "revid": "86343", "url": "https://it.wikipedia.org/wiki?curid=1761585", "title": "Ioba", "text": ""}
{"id": "1761587", "revid": "93556", "url": "https://it.wikipedia.org/wiki?curid=1761587", "title": "Provincia di Noumbiel", "text": "La provincia di Noumbiel \u00e8 una delle 45 province del Burkina Faso, situata nella Regione del Sud-Ovest. Il capoluogo \u00e8 Bati\u00e9.\nStruttura della provincia.\nLa provincia di Noumbiel comprende 5 dipartimenti, di cui 1 citt\u00e0 e 4 comuni:"}
{"id": "1761588", "revid": "86343", "url": "https://it.wikipedia.org/wiki?curid=1761588", "title": "Noumbiel", "text": ""}
{"id": "1761589", "revid": "167080", "url": "https://it.wikipedia.org/wiki?curid=1761589", "title": "Mario Coluzzi", "text": ""}
{"id": "1761593", "revid": "253269", "url": "https://it.wikipedia.org/wiki?curid=1761593", "title": "Dick York", "text": "\u00c8 famoso in particolare per aver interpretato la serie televisiva \"Vita da strega\" (\"Bewitched\"), nel ruolo del primo Darrin Stephens (il secondo fu poi interpretato da Dick Sargent).\nBiografia.\nYork visse un'infanzia disagiata a Chicago, durante gli anni della grande depressione: questa esperienza influ\u00ec molto sulle sue successive iniziative umanitarie e filantropiche. Nonostante le precarie condizioni economiche, i genitori riuscirono a iscriverlo alla \"Jack and Jill Players\", un gruppo di recitazione per commedie giovanili di Chicago.\nDopo aver ottenuto delle parti di speaker radiofonico in alcuni programmi nei primi anni quaranta, collabor\u00f2 a molte altre trasmissioni radiofoniche e a film di basso costo per ragazzi (uno dei quali fu \"The Shy Guy\"). Nel 1950 si trasfer\u00ec a New York dove interpret\u00f2 varie parti in teatro e in televisione e l'anno successivo spos\u00f2 Joan Alt, una giovane attrice conosciuta in radio a Chicago. Dal matrimonio, che sarebbe durato fino alla morte di York, nacquero tre femmine e due maschi.\nCarriera televisiva e cinematografica.\nNel 1953 fece un'audizione per ottenere una parte nella commedia \"Tea and Sympathy\" (ideata da Elia Kazan), dove ebbe modo di interpretare un prototipo del suo personaggio pi\u00f9 riuscito, cio\u00e8 il difensore dei deboli. Apparve sul piccolo schermo in serie come \"Alfred Hitchcock presenta\" (1957-1962), \"L'ora di Hitchcock\" (1963), \"Ai confini della realt\u00e0\" (1960-1961), \"Il virginiano\". Partecip\u00f2 anche al film \"Cordura\" (1959), con Gary Cooper e Rita Hayworth, dove ebbe un incidente girando una scena d'azione con una draisina ferroviaria, spinta a mano da altri attori: questo infortunio port\u00f2 a delle serie complicanze alla sua colonna vertebrale.\nNel 1960 recit\u00f2 nel film \"...e l'uomo cre\u00f2 Satana\" con Spencer Tracy e Gene Kelly, ma la svolta della sua carriera giunse con la sitcom \"Vita da strega\" (1963), in cui venne scelto per il ruolo di Darrin Stephens. \"Vita da strega\" debutt\u00f2 sul piccolo schermo sul finire del 1964 e fu subito un grande successo. York vi contribu\u00ec con la sua mimica facciale, l'aria stralunata, il ruolo di giovanotto ingenuo e simpatico. Nel 1968 ottenne una candidatura all'Emmy Award quale miglior attore per commedie televisive. Le riprese quotidiane portarono per\u00f2 all'aggravarsi delle sue condizioni di salute per il cronico problema alla schiena.\nDurante il 167\u00ba episodio ebbe una crisi e venne ricoverato in ospedale: in seguito non riusc\u00ec pi\u00f9 a riprendere il ruolo e abbandon\u00f2 la serie. Fu sostituito da Dick Sargent, che recit\u00f2 nelle ultime tre stagioni. Partecip\u00f2 in seguito ad episodi di altre serie televisive quali \"Fantasilandia\", \"Simon &amp; Simon\" e \"Tre cuori in affitto\", ma fatic\u00f2 ad ottenere ulteriori ruoli importanti. Fond\u00f2 una campagna privata di ricerca fondi chiamata Acting for Life e mor\u00ec a causa di problemi respiratori, il 20 febbraio 1992, all'et\u00e0 di 63 anni. Riposa nel cimitero della citt\u00e0 di Rockford nello stato del Michigan."}
{"id": "1761596", "revid": "93556", "url": "https://it.wikipedia.org/wiki?curid=1761596", "title": "Provincia di Poni", "text": "La provincia di Poni \u00e8 una delle 45 province del Burkina Faso, situata nella Regione del Sud-Ovest. Il capoluogo \u00e8 Gaoua.\nStruttura della provincia.\nLa provincia di Poni comprende 10 dipartimenti, di cui 1 citt\u00e0 e 9 comuni:"}
{"id": "1761597", "revid": "86343", "url": "https://it.wikipedia.org/wiki?curid=1761597", "title": "Poni", "text": ""}
{"id": "1761598", "revid": "729019", "url": "https://it.wikipedia.org/wiki?curid=1761598", "title": "Spicara", "text": "Spicara \u00e8 un genere di pesci della famiglia Centracanthidae."}
{"id": "1761600", "revid": "1543377", "url": "https://it.wikipedia.org/wiki?curid=1761600", "title": "Sasha Grey", "text": "Grey ha ottenuto una certa notoriet\u00e0 quando \u00e8 apparsa in diversi programmi televisivi e riviste per esprimere la sua volont\u00e0 di entrare nell'industria pornografica appena compiuti i diciotto anni. Successivamente \u00e8 apparsa anche in film, pubblicit\u00e0, spettacoli televisivi e video musicali. Grey ha vinto numerosi premi come attrice pornografica tra il 2007 e il 2010, tra cui quello di interprete dell'anno agli AVN Awards 2008.\nDopo avere debuttato come attrice nel film di Steven Soderbergh \"The Girlfriend Experience\" (2009) ha deciso di focalizzarsi sul cinema non pornografico. \u00c8 stata la protagonista di \"Smash Cut\" (2009) e ha interpretato il ruolo di se stessa nella settima stagione della serie televisiva \"Entourage\", apparendo anche in film indipendenti come \"I Melt with You\" e \"Open Windows\". \u00c8 stata membro del gruppo industrial aTelecine.\nBiografia.\nPrimi anni.\nMarina Ann Hantzis \u00e8 nata il 14 marzo 1988 a North Highlands (vicino a Sacramento) da un'umile famiglia: la madre era un'impiegata dello Stato della California di origine inglese, irlandese e polacca e il padre (morto nel giugno 2015) un meccanico di origine greca. I suoi genitori divorziarono quando aveva cinque anni e lei crebbe con la madre, risposatasi poi nel 2000. In un'intervista al periodico \"Maxim\" ha raccontato che i suoi genitori non erano contenti della sua attivit\u00e0 pornografica, ma che comunque manteneva un buon rapporto con loro. Ha frequentato le scuole superiori in quattro diversi istituti: in nessuno di essi si trovava a proprio agio, ma riusc\u00ec lo stesso a diplomarsi all'et\u00e0 di diciassette anni con un anno di anticipo. Verso la fine del 2005 ha frequentato il Sacramento City College e ha preso parte a corsi di cinema, danza e recitazione. Una volta conclusi gli studi nel 2006 ha lavorato come cameriera in una bisteccheria di Sacramento, mettendo da parte settemila dollari per trasferirsi a Los Angeles nel maggio 2006.\nCarriera nella pornografia.\nUna volta compiuti diciotto anni e decisa a intraprendere la carriera di attrice pornografica ha contattato l'agente Mark Spiegler e si \u00e8 trasferita a Los Angeles. Inizialmente scelse il nome d'arte di Anna Karina (dall'omonima attrice francese) prima di adottare quello con cui \u00e8 conosciuta. Scelse il nome Sascha (poi divenuto Sasha) dal cantante Sascha Konietzko del gruppo KMFDM e Gray (poi divenuto Grey) dal romanzo di Oscar Wilde \"Il ritratto di Dorian Gray\". Nel maggio 2006 gir\u00f2 la sua prima scena, un'orgia per il film \"The Fashionistas 2\" di John Stagliano. Fan dell'attrice pornografica Belladonna, con lei ha girato scene per \"Fetish Fanatic #4\" e \"Awakening of Sasha Grey\". Nell'edizione di novembre 2006 il \"Los Angeles Magazine\" \u2013 pur disapprovandone la scelta professionale \u2013 scrisse che aveva le potenzialit\u00e0 per diventare una stella e la prossima Jenna Jameson. Nel dicembre 2006 \u00e8 stata intervistata da \"The Insider\", apparendo nel febbraio 2007 anche nel \"The Tyra Banks Show\" per rivelare che l'intervista l'aveva mal rappresentata: lo staff del programma aveva cambiato i suoi vestiti e il suo taglio di capelli per darle un aspetto giovanile e fornire lo spunto a Tyra Banks per criticare la sua scelta di intraprendere una carriera nel porno.\nNel gennaio 2007 ha vinto due premi (\"Best Three-Way Sex Scene\" per la migliore scena di sesso a tre e \"Best Group Scene\" per la migliore scena di sesso di gruppo) agli AVN Awards, ottenendo inoltre la candidatura come migliore nuova starletta (\"Best New Starlet\"), titolo attribuito a Naomi Russell. Nel maggio 2007 ha vinto il premio di nuova starletta (\"New Starlet\") attribuito da X Rated Critics Organization. Nel luglio 2007 \u00e8 stata nominata \u00abPet of the Month\u00bb da \"Penthouse\", venendo fotografata da Terry Richardson. Nel gennaio 2008 ha ricevuto l'AVN Award come interprete femminile dell'anno (\"Female Performer of the Year\"), divenendo la pi\u00f9 giovane vincitrice di tale premio, oltre a quello di migliore scena di sesso orale (\"Best Oral Sex Scene)\". Nel dicembre 2008 il suo profilo \u00e8 apparso su \"Rolling Stone\". Ha mostrato particolare apprezzamento per il lavoro di Andrew Blake e Kimberly Kane. A. O. Scott del \"New York Times\" ha descritto la sua carriera pornografica affermando che \u00absi \u00e8 distinta sia dall'estremit\u00e0 di ci\u00f2 che lei \u00e8 disposta a fare sia da un inusuale grado di gravit\u00e0 intellettuale nel fare tutto ci\u00f2\u00bb. Nel 2009 \u00e8 stata votata al numero uno dell'annuale e undicesima edizione delle stelle del porno pi\u00f9 belle secondo la rivista pornografica \"Genesis\".\nNel 2011 \u00e8 stata nominata da CNBC come una delle dodici stelle del porno pi\u00f9 popolari. CNBC ha fatto notare che pur non recitando in film pornografici i suoi ruoli nel cinema di massa hanno mantenuto un certo interesse su i suoi lavori pornografici, tanto che diverse case di produzione hanno continuato a pubblicare le sue scene in diverse raccolte. Ha registrato il suo ultimo film pornografico all'et\u00e0 di ventuno anni, senza tuttavia annunciare il proprio ritiro, che ha ufficializzato l'8 aprile 2011 attraverso un comunicato apparso sulla sua pagina di Facebook dopo che molti suoi fan credevano fosse ancora attiva nell'industria del porno. Durante la sua carriera nel porno \u00e8 stata parte dell'agenzia L.A. Factory Girls. Nella sua filmografia pornografica ha interpretato ruoli di intense sottomissioni e umiliazioni, come Belladonna suo modello di riferimento, rivelando di praticare assiduamente sesso estremo anche nella vita privata. Sulla sua carriera di attrice pornografica in un'intervista a \"Il Secolo XIX\" nel dicembre 2009 ha affermato: \nNel novembre 2011 ha partecipato al programma di lettura come ospite alla scuola elementare Emerson di Compton (in California) e secondo quanto riferito il suo coinvolgimento in tale attivit\u00e0 \u00e8 stato negato dai media dai funzionari scolastici poich\u00e9 i genitori erano sconvolti che un'ex attrice pornografica avrebbe letto ai loro figli come parte di un programma di istruzione, al che lei ha risposto affermando: \u00abRitengo che l'istruzione sia un diritto universale. Mi sono impegnata in questo programma comprendendo che le persone avrebbero avuto le proprie opinioni su ci\u00f2 che ho fatto, su chi sono e su quello che rappresento\u00bb. Successivamente \u00e8 apparsa a \"The View\" spiegando che i genitori avrebbero dovuto essere avvisati in anticipo dell'identit\u00e0 di chiunque avrebbe fatto la lettura come ospite e che se avessero obiettato contro di lei, allora non avrebbe partecipato al programma. Anche dopo essersi ritirata ha continuato a difendere la sua scelta e in un'intervista del marzo 2014 ha difeso quella di Belle Knox, studentessa dell'Universit\u00e0 Duke che ha deciso di diventare un'attrice pornografica.\nCarriera cinematografica.\nGi\u00e0 nel 2007 aveva dichiarato in un'intervista rilasciata all'UCLA di aspirare alla produzione di pellicole indipendenti e che sin dall'inizio della sua carriera nell'industria del porno stava realizzando un documentario che illustrava le sue esperienze tra i diciotto e i ventuno anni. Grey \u00e8 apparsa in un episodi di \"James Gunn's PG Porn\" con James Gunn, cos\u00ec come un cameo nel film indipendente di Dick Rude \"Quit\" e nella commedia dell'orrore canadese a basso costo del 2009 \"Smash Cut\" della Odessa/Zed Filmworks, mentre nel marzo 2010 ha interpretato il ruolo di una cristiana anti-sesso nel film dell'orrore diretto da Richard O'Sullivan \"Hallows\".\nTuttavia \u00e8 a partire dal 2009 ha ottenuto maggiore risalto grazie al ruolo di Chealsea, protagonista di \"The Girlfriend Experience\" del regista premio Oscar Steven Soderbergh. Soderbergh la scelse dopo avere letto un articolo del suo profilo sul periodico \"Los Angeles\" Per il suo ruolo di ragazza squillo Soderbergh le chiese di guardare due film degli anni sessanta quali \"Questa \u00e8 la mia vita\" e \"Il bandito delle 11\", entrambi di Jean-Luc Godard. \"Questa \u00e8 la mia vita\" riguardava la prostituzione, mentre la relazione mostrata in \"Il bandito delle 11\" serv\u00ec da modello per la dinamica di Chelsea e il suo ragazzo e i suoi clienti. Inoltre Grey e Soderbergh hanno intervistato due ragazze squillo, prendendo spunto dai loro tratti caratteriali e dal loro comportamento. La sua interpretazione ricevette recensioni contrastanti, ma le permise comunque di intraprendere a tempo pieno la carriera nel cinema di massa e di abbandonare il cinema pornografico.\nLa Grey ha preso poi parte alla serie televisiva \"Entourage\" interpretando un personaggio ispirato a se stessa. Nel 2011 ha recitato al fianco di Carla Gugino, Jeremy Piven, Rob Lowe e Thomas Jane nel \"thriller\" \"I Melt With You\", presentato al Sundance Film Festival. Sempre nel 2011 \u00e8 apparsa nel film indonesiano \"Shrouded Corpse Bathing While Hip-Shaking\".\nSuccessivamente \u00e8 stata protagonista del film francese \"Life\" (pubblicato in DVD in Francia il 10 agosto 2011) e ha doppiato il personaggio di Viola DeWynter nel videogioco \"\", pubblicato nel novembre 2011. Nel 2013 \u00e8 apparsa insieme a Mariya Ocher nella serie documentario tedesca \"Durch die Nacht mit ...\", il cui episodio \u00e8 andato in onda in Francia e Germania il 7 dicembre 2013. Nel 2014 \u00e8 apparsa come protagonista nel film indipendente \"Open Windows\".\nCarriera musicale.\nNel 2007 era stata scelta dagli Smashing Pumpkins per la grafica dell'album \"Zeitgeist\" ed era apparsa nel video musicale di \"Superchrist\". Comparve anche nei video \"Birthday Girl\" dei Roots nel 2008 e \"Space Bound\" di Eminem nel 2010.\nNel 2008 ha cominciato una collaborazione con Pablo St. Francis nel progetto musicale chiamato aTelecine e di genere industrial, a cui poi si sono aggiunti anche Anthony D'Juan and Ian Cinnamon. Il primo EP (\"AVigillant Carpark\") \u00e8 stato pubblicato solo in vinile, mentre il primo LP (\"...And Six Dark Hours Pass\") \u00e8 stato pubblicato nel 2010, a cui \u00e8 seguito nello stesso anno il secondo LP intitolato \"A Cassette Tape Culture\". Grey ha inoltre contribuito vocalmente per l'album \"Aleph at Hallucinatory Mountain\" dei Current 93 ed \u00e8 accreditata come artista ospite per l'album \"Repentance\" dell'artista reggae Lee \"Scratch\" Perry, sebbene questi abbia negato il suo coinvolgimento in un'intervista del 2009. Ha anche iniziato a esibirsi come disc jockey negli Stati Uniti e in Canada.\nIl 9 agosto 2011 \u00e8 stato pubblicato il primo album dei aTelecine, intitolato \"The Falcon and the Pod\" e il primo di una pianificata trilogia. Il 20 ottobre 2012 a Cracovia si \u00e8 svolto il primo concerto del gruppo. Sempre nel 2012 ha partecipato a \"Desertshore/The Final Report\", un doppio album dei Throbbing Gristle contenente una reinterpretazione di \"Desertshore\", disco originalmente pubblicato da Nico nel 1970. Nel luglio 2013 \u00e8 stato annunciato che Grey non era pi\u00f9 membro del gruppo.\nL'11 settembre 2015 \u00e8 uscito l'album \"Converting Vegetarians II\" del duo israeliano Infected Mushroom in cui ha partecipato come cantante di accompagnamento nel brano \"Fields of Grey\".\nAltre attivit\u00e0.\nHa posato per numerose campagne pubblicitarie: tra le altre per \"American Apparel\", \"Forfex\" e \"Manoukian\" Ha inoltre posato per artisti come David Choe, Fr\u00e9d\u00e9ric Poincelet, Richard Kern e Terry Richardson.\nTra il 2009 e il 2010 \u00e8 apparsa sulla rivista erotica \"Playboy\" per due volte. Nel gennaio 2010 \u00e8 apparsa nuda per una campagna della PETA sul controllo delle nascite degli animali.\nNel marzo 2011 ha pubblicato il primo libro, \"Ne\u00fc Sex\". Il 9 maggio 2013 \u00e8 uscito il romanzo erotico \"The Juliette Society\", ispirato al titolo del romanzo \"Juliette\" del Marchese de Sade.\n\u00c8 apparsa su un numero del fumetto \"John Doe\" sia in copertina sia come personaggio all'interno della trama. In seguito ha incontrato anche due degli autori del fumetto, Mauro Uzzeo e Roberto Recchioni, facendosi tradurre il fumetto.\nVita privata.\nSi \u00e8 dichiarata atea e bisessuale.\n\u00c8 anche appassionata di filosofia e politica: i suoi autori preferiti sono Emmanuel L\u00e9vinas, Gabriele D'Annunzio, Jean-Paul Sartre e Pier Paolo Pasolini. Politicamente si considera vicina a posizioni di sinistra radicale, esprimendo ammirazione per Lotta Continua: \"Sono un\u2019estremista di sinistra, nella vita e nel credo politico. 'Lotta continua' \u00e8 il mio motto.\"\nRiconoscimenti.\nAVN Awards\nF.A.M.E. Awards\nXBIZ Awards\nXRCO Awards\n\"Nomination\""}
{"id": "1761603", "revid": "359348", "url": "https://it.wikipedia.org/wiki?curid=1761603", "title": "Fausto Melotti", "text": "Biografia.\nNato a Rovereto quando apparteneva all'Impero austro-ungarico, in questa citt\u00e0 ha frequentato la Scuola Reale Elisabettina. Allo scoppio della prima guerra mondiale si \u00e8 trasferito a Firenze, dove ha portato a termine gli studi liceali. Nella citt\u00e0 toscana Melotti, in possesso di qualit\u00e0 espressive naturali e di una manualit\u00e0 pronunciata, \u00e8 entrato in contatto con letterati e artisti d'avanguardia e ha avuto la possibilit\u00e0 di osservare da vicino le opere degli artisti del rinascimento fiorentino, quali Giotto, Simone Martini, Sandro Botticelli, Donatello e Michelangelo Buonarroti.\nI suoi rapporti con la citt\u00e0 natale sono ripresi alla fine del conflitto e il fervente panorama culturale che animava Rovereto in quegli anni lo ha influenzato notevolmente. Ha frequentato l'artista futurista Fortunato Depero, l'architetto Gino Pollini (tra i fondatori del razionalismo italiano, grazie al Gruppo 7), il compositore Riccardo Zandonai e in particolare il nipote prediletto, il celebre pianista Maurizio Pollini, del quale incoraggi\u00f2 la carriera.\nSuccessivamente si \u00e8 laureato al Politecnico di Milano in ingegneria elettrotecnica. Dopo vari studi musicali ha deciso di dedicarsi alla scultura e cos\u00ec prima si \u00e8 recato a Torino, studiando nello studio di Pietro Canonica, poi, dal 1928, si \u00e8 trasferito a Milano entrando all'Accademia di belle arti di Brera, sotto la guida del grande scultore milanese Adolfo Wildt. Per un certo periodo si \u00e8 interessato anche della ceramica ad uso commerciale ed ha lavorato alla Richard-Ginori con l'amico Gio Ponti.\nIl suo stile muta negli anni, seguendo per\u00f2 sempre una sua personalissima ricerca, tesa ad articolare lo spazio secondo ritmi dal sapore musicale; cos\u00ec anche le sue sculture pi\u00f9 tradizionali, legate a Novecento, come l'opera in gesso presentata alla V Triennale di Milano del 1933, o le sculture preparate tra Roma e Carrara nel 1941 per l'Esposizione Universale dell'Eur di Roma, sono piene di quel suo particolare amore per la poesia dei materiali. Evidenti quindi i suoi legami con Novecento, con l'arte Metafisica, ma soprattutto con il razionalismo e con gli artisti gravitanti intorno alla galleria Il Milione di Milano, Lucio Fontana su tutti. Un legame particolare \u00e8 quello che unisce Fausto Melotti ad Italo Calvino, quando quest'ultimo scrive di essersi ispirato alle sue sculture sottili, leggere, piene di vuoti per scrivere il suo capolavoro: Le citt\u00e0 invisibili.\nLa sua scultura avr\u00e0 sempre pi\u00f9 un carattere mentale e contemporaneamente subir\u00e0 una sintesi, nei modi e nei materiali: ceramica o gesso, teatrini polimaterici, ma soprattutto le sue leggerissime sculture in acciaio, saranno intrisi di una vena surreale e ironica; fino alle estreme conseguenze nei lavori segu\u00ecti al riconoscimento ufficiale, che verr\u00e0 solo nel 1967, grazie ad una mostra a Milano. Insegn\u00f2 e diresse anche la Regia Scuola d'Arte di Cant\u00f9, ora Liceo Artistico Statale \"Fausto Melotti\".\nRiconoscimenti.\nNel 1978, l'Accademia dei Lincei gli ha conferito un Premio Feltrinelli per le Arti."}
{"id": "1761604", "revid": "298229", "url": "https://it.wikipedia.org/wiki?curid=1761604", "title": "Berhane Adere", "text": "Biografia.\n\u00c8 stata campionessa mondiale dei 10000 metri piani a , nonch\u00e9 medaglia d'oro ai Mondiali di mezza maratona a Bruxelles nel 2002.\nOltre ai titoli gi\u00e0 citati, nella sua carriera ha collezionato anche altri due argenti ai Mondiali, un oro ed un argento ai Mondiali indoor ed un argento e tre bronzi ai mondiali di mezza maratona.\nAmbasciatrice UNICEF per l'educazione femminile, nel 2006 passa alla maratona, specialit\u00e0 che pratica tuttora. Ha vinto due volte la maratona di Chicago (nel 2006, con il personale di 2h20'42\", e nel 2007) e la maratona di Dubai 2008."}
{"id": "1761605", "revid": "287204", "url": "https://it.wikipedia.org/wiki?curid=1761605", "title": "Centracanthidae", "text": "Centracanthidae (conosciuti in italiano come mennole o zerri) \u00e8 una famiglia di pesci ossei marini dell'ordine Perciformes.\nDistribuzione e habitat.\nSono tipici dell'Oceano Atlantico orientale e sono particolarmente comuni nelle acque sudafricane e nel mar Mediterraneo dove sono presenti 3 o 4 specie.\nSono tipicamente costieri anche se il \"Centracanthus cirrus\" si pu\u00f2 incontrare ad una certa profondit\u00e0.\nDescrizione.\nSono complessivamente simili agli sparidi ma se ne differenziano facilmente a causa della bocca protrattile che si allunga a tubo in maniera evidentissima. Il corpo \u00e8 ovale con scaglie piccole. La pinna dorsale, similmente agli sparidi, \u00e8 divisa in una porzione anteriore spinosa ed una posteriore molle, ed \u00e8 piuttosto lunga. In \"Centracanthus cirrus\" la pinna dorsale ha una profonda incisione tra la parte anteriore e quella posteriore. La pinna caudale \u00e8 pi\u00f9 o meno forcuta. L'opercolo branchiale non ha spine.\nLa colorazione \u00e8 rossastra in \"Centracanthus cirrus\" e grigio-azzurra in \" Spicara\", in quest'ultimo genere, nei maschi in livrea nuziale, pu\u00f2 avere toni blu elettrico.\nLe dimensioni sono piccole, di solito non superiori a poche decine di centimetri.\nBiologia.\nSono pesci demersali gregari che formano banchi talvolta molto estesi.\nAlimentazione.\nSi cibano di piccoli invertebrati sia planctonici che bentonici come i copepodi. Catturano le prede risucchiandole grazie alla rapida estensione dell'apparato boccale.\nRiproduzione.\nMolte specie effettuano spostamenti locali (ma non vere e proprie migrazioni) in occasione della riproduzione, quando si formsno vasti raggruppamenti di individui. Le uova sono deposte in acqua libera ed hanno una goccia oleosa ma cadono verso il fondo. Gli avannotti sono pelagici.\nPesca.\nSia i pescatori sportivi che quelli professionisti ne catturano talvolta grandi quantitativi ma le carni di questi pesci sono liscose e poco apprezzate. Vengono spesso consumati in carpione."}
{"id": "1761606", "revid": "1442080", "url": "https://it.wikipedia.org/wiki?curid=1761606", "title": "Spesso il male di vivere ho incontrato", "text": "Spesso il male di vivere ho incontrato \u00e8 una poesia di Eugenio Montale pubblicata nell'omonima sezione della raccolta \"Ossi di seppia\" nel 1925.\nTesto della poesia.\n&lt;poem&gt;\u00abSpesso il male di vivere ho incontrato:\nera il rivo strozzato che gorgoglia,\nera l\u2019incartocciarsi della foglia\nriarsa, era il cavallo stramazzato\nBene non seppi, fuori del prodigio\nche schiude la divina Indifferenza:\nera la statua nella sonnolenza\ndel meriggio, e la nuvola, e il falco alto levato.\u00bb.\n&lt;/poem&gt;\nParafrasi del testo.\nMi sono spesso imbattuto con il dolore dell\u2019esistenza, che scorreva come un ruscello che a stento fluisce per la ristrettezza delle sue sponde: la vita era allora senza vigore come una foglia secca e bruciata dalla calura, era come un cavallo crollato a terra morto. Il bene dell'esistere raramente mi \u00e8 stato donato per miracolosa concessione da una Divinit\u00e0 indifferente alle cose umane simile a una statua che si staglia nel torpore di un silenzioso pomeriggio, simile a una nuvola inconsistente, simile alla sovranit\u00e0 distaccata di un falco che si leva alto volando nel cielo.\nStruttura metrica e figure retoriche.\nLa lirica \u00e8 composta da due quartine di endecasillabi, tranne l'ultimo verso martelliano (cio\u00e8 un doppio settenario). \nSistema delle rime: ABBA e CDDA. Sono presenti enjambement, correlativi oggettivi, climax ascendente, anafora.\nAnalisi.\n\u00abCome molti poeti suoi contemporanei Montale si confronta con Pascoli e D'Annunzio: ricorre a termini alti e preziosi, ma guarda anche alla concretezza delle cose e utilizza un linguaggio puntuale, ricorrendo a termini tecnici per descrivere elementi naturali o del paesaggio. Evita poi il vitalismo e i toni eroici, e diffida del valore superiore della parola poetica. Diversamente da Ungaretti, per Montale la parola non pu\u00f2 aspirare a raggiungere l'assoluto, ma deve scontrarsi con la realt\u00e0, rimanendovi impigliata. Il reale, tuttavia, \u00e8 l'unico banco di prova consentito per la parola poetica. Dai crepuscolari ricava invece un linguaggio dai modi ironici e colloquiali. Il risultato \u00e8 un originale equilibrio tra la descrizione dei paesaggi e degli oggetti e la riflessione esistenziale, che ruota attorno al \"male di vivere\"\u00bb un'espressione che viene correntemente usata per indicare la depressione che si riferisce in psichiatria e psicologia clinica, a uno stato patologico di abbattimento psico-fisico che Montale identifica in una forma di depressione esistenziale che si manifesta in \u00abtutte le nature poetiche [che] sono in qualche misura caratterizzate da forme di disadattamento psicologico e morale e dunque tale condizione \u00e8 il tema centrale della vera poesia.\u00bb \nIn questo componimento affiorano molte tematiche tipiche dell'autore genovese. Il poeta ha una concezione negativa della vita e della poesia che pu\u00f2 solo riportare i fatti che avvengono, e non pu\u00f2 offrire nessuna soluzione esistenziale definitiva. Il linguaggio talora \u00e8 scarno ed essenziale.\nLa poesia \u00e8 strutturata in due parti: nella prima quartina il poeta esprime la realt\u00e0 sperimentata nella sua vita, \"il male di vivere\"; nella seconda met\u00e0 il limitato \"bene\" che ha avuto modo di conoscere, cio\u00e8 una via di scampo trovata nell'Indifferenza. \n\u00abIl primo verso introduce un movimento che va dal soggetto alla realt\u00e0, dall\u2019astratto al concreto. Il poeta, che interviene in prima persona, esprime il motivo di una tipica condizione esistenziale, il \"male di vivere\", ma usa un verbo (ho incontrato) che materializza il concetto, presentandolo quasi come una presenza reale e fisicamente tangibile. Il \"male di vivere\" non viene evocato attraverso forme o complementi di paragone, in un senso metaforico e analogico, ma si identifica direttamente con le cose che lo rappresentano, emblemi nei quali si incarnano e si rivelano il dolore e la sofferenza: il rivo strozzato che gorgoglia, la foglia riarsa rincartocciata, il cavallo stramazzato\u00bb. Il poeta dice di aver incontrato nella propria esistenza soltanto dolore che si abbatte indifferentemente su animali e cose.\nSe \"il vivere stesso \u00e8 male\", non esistono soluzioni storiche per combatterlo.La statua, la nuvola e il falco svelano un \"miracolo\" legato alla \"divina Indifferenza\" perch\u00e9 slegano l'uomo dai vincoli del tempo, in un \"attimo estatico\" che ci allontana per un momento dalla realt\u00e0 delle cose."}
{"id": "1761609", "revid": "344503", "url": "https://it.wikipedia.org/wiki?curid=1761609", "title": "Mary Claire Hannan", "text": "Premi e riconoscimenti.\nNel 2007 \u00e8 stata nominata ai Costume Designers Guild Awards per il suo lavoro nel film \"Into the Wild - Nelle terre selvagge\"."}
{"id": "1761611", "revid": "30300", "url": "https://it.wikipedia.org/wiki?curid=1761611", "title": "Igor Astarloa Ascasibar", "text": ""}
{"id": "1761614", "revid": "297031", "url": "https://it.wikipedia.org/wiki?curid=1761614", "title": "Diritto di Magdeburgo", "text": "Il Diritto di Magdeburgo (in tedesco: \"Magdeburger Recht\") \u00e8 una raccolta di norme che regolava l'autonomia interna nelle citt\u00e0 e nei villaggi. Elaborato per la libera citt\u00e0 imperiale di Magdeburgo, da cui prese il nome, si evolvette durante i secoli del Sacro Romano Impero e costituisce probabilmente la pi\u00f9 importante raccolta di leggi dei comuni medievali tedeschi. La legge fu solennemente promulgata il 15 dicembre 1261 nella chiesa dei Santi Giacomo e Vincenzo.\nAdottato da numerosi sovrani dell'Europa centrale e orientale, il Diritto di Magdeburgo rappresent\u00f2 una pietra miliare nell'urbanizzazione della regione e agevol\u00f2 lo sviluppo di migliaia di villaggi e citt\u00e0. Oltre a Magdeburgo stessa, altre importanti citt\u00e0 in cui il Diritto (o sue varianti locali) ebbe vigore furono Biecz, Frysztak, Sandomierz, Cracovia, Kur\u00f3w, Pozna\u0144, Breslavia, Z\u0142otoryja, Hrodna, Kiev, Leopoli, Brody, Luc'k, Volodymyr-Volyns'kyj, Sanok, Sniatyn e Ni\u017eyn, nonch\u00e9 Bardejov, Humenn\u00e9 e Krupina nell'attuale Slovacchia, all'epoca Regno di Ungheria.\nDiffusione del Diritto.\nFra i pi\u00f9 avanzati sistemi giuridici tedeschi del tempo, nel XIII e XIV secolo, il Diritto di Magdeburgo fu concesso a pi\u00f9 di cento citt\u00e0, a nord e ad est verso la Russia: in Schleswig, in Boemia, in Polonia, soprattutto in Pomerania, in Prussia e in Lituania dopo la sua evangelizzazione. In questi territori il Diritto era per lo pi\u00f9 conosciuto come diritto \"germanico\" o \"teutonico\". Poich\u00e9 il tribunale locale di Magdeburgo divenne la corte superiore per queste citt\u00e0, Magdeburgo, insieme con Lubecca, praticamente defin\u00ec la legislazione della Germania settentrionale, della Polonia e della Lituania per secoli, costituendo il nucleo pi\u00f9 importante di citt\u00e0 di diritto comunale. Questo ruolo rimase fino a quando il diritto germanico fu successivamente sostituito dal diritto romano sotto l'influenza del Tribunale della Camera imperiale (\"Reichskammergericht\").\nContenuti.\nCome la maggior parte della legislazione medievale, il Diritto riguardavano in primo luogo la regolamentazione del commercio a beneficio dei mercanti e degli artigiani locali, che costituivano il settore pi\u00f9 importante della popolazione urbana di molte citt\u00e0 medievali. Nella Polonia medievale, gli ebrei e i mercanti tedeschi erano invitati a stabilirsi nelle citt\u00e0 nell'ottica dello sviluppo economico.\nEbrei e tedeschi erano a volte in competizione in queste citt\u00e0. La vita degli ebrei era regolata da privilegi negoziati diligentemente con il re o con l'imperatore. Gli ebrei non erano soggetti alla giurisdizione comunale. Questi privilegi garantivano loro l'autonomia della comunit\u00e0, la vita secondo le loro leggi e la giurisdizione diretta del sovrano in materie concernenti i rapporti tra ebrei e cristiani. Uno dei provvedimenti pi\u00f9 interessanti dei privilegi di insediamento concessi agli ebrei era che un ebreo non potesse divenire \"Gew\u00e4hrsmann\" cio\u00e8, che non potesse essere costretto a dire da chi aveva acquistato la merce che aveva venduto o di cui era in possesso. Questo corrispondeva nella pratica ad un permesso di ricettazione. Altri provvedimenti frequentemente menzionati erano il permesso di vendere carne ai cristiani o di impiegare manodopera cristiana.\nI mercanti forestieri che giungevano in citt\u00e0 non potevano commerciare da s\u00e9, ma erano obbligati a vendere tutta la merce portata in citt\u00e0 a compratori locali, se qualcuno desiderava comprarla. Come membro della Lega Anseatica, Magdeburgo era pure una delle pi\u00f9 importanti piazze commerciali e commerciava con l'occidente (verso le Fiandre), con i Paesi baltici e con l'interno (Braunschweig ad esempio)."}
{"id": "1761615", "revid": "1543377", "url": "https://it.wikipedia.org/wiki?curid=1761615", "title": "Elvan Abeylegesse", "text": "Biografia.\nHewan Abeye inizia a correre dedicandosi alla corsa campestre ed esordendo a livello internazionale ai Mondiali di cross di Belfast nel 1999, difendendo i colori etiopi e giungendo 9\u00aa nella corsa juniores.\nNello stesso anno si trasferisce in Turchia, ottenendo la cittadinanza turca per matrimonio il 2 luglio 1999, e cambiando nome in Elvan Can. Dopo il divorzio dal marito il suo nome cambia nuovamente nome nell'attuale Elvan Abeylegesse.\nL'11 giugno 2004 ai Bislett Games di Oslo stabilisce il record mondiale dei 5000 metri piani in 14'24\"68, migliorando di oltre 3 secondi il precedente primato appartenente alla cinese Jiang Bo dal 1997. Elvan Abeylegesse diventa cos\u00ec la prima atleta turca capace di stabilire un record mondiale. Il primato verr\u00e0 battuto il 3 giugno 2006 ad opera dell'etiope Meseret Defar, che corre a New York in 14'24\"53."}
{"id": "1761619", "revid": "30300", "url": "https://it.wikipedia.org/wiki?curid=1761619", "title": "Luciano Pagliarini Mendo\u00e7a", "text": ""}
{"id": "1761621", "revid": "102319333", "url": "https://it.wikipedia.org/wiki?curid=1761621", "title": "Bar Mitzvah", "text": ""}
{"id": "1761629", "revid": "1781168", "url": "https://it.wikipedia.org/wiki?curid=1761629", "title": "Jean-Baptiste \u00c9douard Bornet", "text": "Membro dell\"'Acad\u00e9mie des sciences\" francese scrisse le \"Notes algologiques\" (1847-1880) e gli \"\u00c9tudes phycologiques\" (1878). Nel 1882 fu Presidente della Societ\u00e0 botanica di Francia e nel 1891 gli fu conferita la Medaglia Linneana dalla Linnean Society of London.\nStabil\u00ec la natura dei licheni e fu il primo a scoprire il processo riproduttivo delle alghe rosse."}
{"id": "1761630", "revid": "3082", "url": "https://it.wikipedia.org/wiki?curid=1761630", "title": "Sant'Isidoro di Siviglia", "text": ""}
{"id": "1761634", "revid": "190231", "url": "https://it.wikipedia.org/wiki?curid=1761634", "title": "Forte Sill", "text": ""}
{"id": "1761636", "revid": "6923", "url": "https://it.wikipedia.org/wiki?curid=1761636", "title": "The best (autobiografia)", "text": "The best \u00e8 l'autobiografia di George Best, celebre ex calciatore Nordirlandese che leg\u00f2 gran parte della sua carriera al Manchester United. Il libro \u00e8 stato scritto in collaborazione con il giornalista sportivo Roy Collins."}
{"id": "1761637", "revid": "818367", "url": "https://it.wikipedia.org/wiki?curid=1761637", "title": "Larus glaucoides", "text": "Il gabbiano d'Islanda (\"Larus glaucoides\", Meyer 1822) \u00e8 un uccello della famiglia dei Laridi.\nSistematica.\n\"Larus glaucoides\" ha due sottospecie:\nDistribuzione e habitat.\nQuesto gabbiano vive a nord del Tropico del Cancro, dall'Alaska alla Russia orientale. \u00c8 pi\u00f9 raro nel Mar Mediterraneo, negli Stati Uniti centro-occidentali, in Giappone e su alcune isole dei Caraibi e dell'Altantico"}
{"id": "1761638", "revid": "258114", "url": "https://it.wikipedia.org/wiki?curid=1761638", "title": "Wladimir Luxuria", "text": ""}
{"id": "1761639", "revid": "159980", "url": "https://it.wikipedia.org/wiki?curid=1761639", "title": "Gabbiano d'Islanda", "text": ""}
{"id": "1761640", "revid": "155118", "url": "https://it.wikipedia.org/wiki?curid=1761640", "title": "Antropologia del Cyberspazio", "text": ""}
{"id": "1761641", "revid": "110157", "url": "https://it.wikipedia.org/wiki?curid=1761641", "title": "Imbituba", "text": "Imbituba \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o.\nSport.\nLa squadra di calcio maschile della citt\u00e0 \u00e8 l'Imbituba Futebol Clube."}
{"id": "1761652", "revid": "287204", "url": "https://it.wikipedia.org/wiki?curid=1761652", "title": "Non c'\u00e8 tempo per morire (romanzo)", "text": "Non c'\u00e8 tempo per morire \u00e8 il trentaseiesimo romanzo basato sull'agente segreto James Bond, dell'autore inglese Sebastian Faulks. La Penguin Books, casa editrice inglese detentrice dei diritti letterari del personaggio di James Bond, ha commissionato il romanzo al fine di celebrare e dare risalto al centenario della nascita di Ian Fleming, ideatore del personaggio. Il romanzo \u00e8 uscito in contemporanea mondiale il 28 maggio 2008, data, appunto, del centenario.\n\"Non c'\u00e8 tempo per morire\" presenta un James Bond non pi\u00f9 giovane ma avanti con l'et\u00e0, seguendo lo stile improntato negli ultimi romanzi di Ian Fleming, specialmente in \"L'uomo dalla pistola d'oro\", facendo di Bond \"un uomo provato, che sta avanzando con gli anni ed \u00e8 passato attraverso un sacco di brutte cose\".\nPer quanto riguarda lo stile usato nel romanzo, l'autore ha cercato di essere il pi\u00f9 fedele possibile a quello che Fleming ha improntato nei suoi romanzi e ai temi da lui trattati.\nTrama.\nL'Europa della fine degli anni sessanta \u00e8 tormentata da due crisi: non solo il continuo inasprimento delle relazioni dei paesi della NATO e quelli del Patto di Varsavia, giunti pi\u00f9 volte sull'orlo del conflitto nucleare, ma anche la sempre maggior diffusione della droga, specie l'eroina, che inizia ad uscire dalle periferie e diffondersi nelle citt\u00e0 vere e proprie. \u00c8 proprio dietro questa problematica che il Secret Intelligence Service (SIS), il Servizio Segreto inglese, \u00e8 chiamato ad indagare, sospettando infatti che un ricco magnate farmaceutico, Julius Gorner, mosso da forti rancori nei confronti della Gran Bretagna abbia intenzione di immettere sul mercato illegale quantitativi enormi di sostanze stupefacenti. L'agente prescelto per indagare \u00e8 James Bond, di ritorno da una lunga licenza spesa in giro per il mondo, fra le Bahamas e l'Italia. La prima tappa di Bond \u00e8 Parigi, dove Gorner ha i suoi principali stabilimenti, e qui il suo destino si unisce a quello della bella Scarlett Papava, che prega Bond di salvare la propria sorella, eroinomane tenuta prigioniera da Gorner in cambio di forniture di droga. Interessato forse pi\u00f9 a Scarlett che al caso, Bond sfida Gorner sul campo da tennis, riuscendo a batterlo nonostante questi barasse al gioco. L'azione si sposta poi in Iran, dove Bond segue Gorner e viene a conoscenza del suo vero piano: annientare la Gran Bretagna facendo scoppiare il conflitto nucleare con l'URSS, sfruttando gli attriti nelle relazioni con gli USA. Bond riuscir\u00e0 a sventare l'articolato piano di Gorner in extremis, grazie anche all'aiuto di vecchi amici come Felix Leiter. La resa dei conti finale ha luogo nuovamente a Parigi, dove Bond getta Gorner nella Senna, portando cos\u00ec a termine la sua missione.\nOpere correlate.\nIn seguito all'uscita del libro \u00e8 partito un concorso per premiare una canzone che accompagnasse la versione in Audiobook. Il concorso \u00e8 stato vinto dalla giovane band gallese Sal. \u00c8 cos\u00ec stata prodotta la canzone Devil May Care."}
{"id": "1761653", "revid": "1714743", "url": "https://it.wikipedia.org/wiki?curid=1761653", "title": "Luigi I di Anhalt-K\u00f6then", "text": "Biografia.\nLuigi era il figlio minore del Principe Gioacchino Ernesto di Anhalt e di sua moglie, Eleonora di W\u00fcrttemberg. Alla morte del padre, nel 1586, Luigi si pose col fratello come guardiano del Principe Giovanni Giorgio I di Anhalt-Dessau nella citt\u00e0 di Dessau.\nAll'et\u00e0 di 17 anni, il Principe Luigi intraprese un viaggio della durata di un anno (dal 1596 al 1597) in Gran Bretagna, Francia e Paesi Bassi. L'anno successivo fece ritorno a Dessau, da dove part\u00ec nel 1598 alla volta della Svizzera per poi passare all'Austria, Ungheria e Italia, dove rimase sino al 1602. Durante il suo lungo soggiorno a Firenze, il Principe Luigi venne accettato, su suggerimento del proprio insegnante, Bastiano de' Rossi, come primo membro tedesco dell'Accademia della Crusca e qui ottenne il nome fittizio di \"L'Acceso\".\nSulla base di quest'accademia, tornato in patria, fonder\u00e0 la Societ\u00e0 dei Carpofori, un circolo letterario che riunir\u00e0 a K\u00f6then i moltissimi principi tedeschi che vi aderiranno e i letterati di gran parte dell'Europa dell'epoca.\nIn seguito complet\u00f2 il proprio tour tornando in Francia, Gran Bretagna e Paesi Bassi, divenendo Governatore della Regione dell'Anhalt-K\u00f6then nel 1606. Il 31 ottobre di quello stesso anno spos\u00f2 Amoena Amalia di Bentheim Tecklenburg, dalla quale ebbe un solo figlio, il Principe Luigi di Anhalt-K\u00f6then, che per\u00f2 mor\u00ec in giovent\u00f9.\nIl Principe rimase per tutta la propria vita militarmente e politicamente riservato, ma promosse grandemente l'agricoltura del paese, facendo costruire gli attuali splendidi giardini in stile italiano che adornavano il principato. Con il supporto del finanziere Wolfgang Ratke, nel 1619 inizi\u00f2 a K\u00f6then un grande progetto scolastico. A causa di propri interessi personali illeciti nella faccenda, nel 1619 Wolfgang Ratkes venne arrestato, ma il Principe Luigi continu\u00f2 il proprio progetto anche da solo. Questo progetto conteneva tra l'altro una grande enciclopedia in tedesco, la prima nel suo genere.\nNella Guerra dei Trent'anni il Re Gustavo II Adolfo di Svezia trasfer\u00ec al Principe Luigi il governatorato della Diocesi di Magdeburgo.\nIl 3 settembre 1625 Amoena Amalia mor\u00ec alla sola et\u00e0 di 39 anni. L'anno successivo, il Principe si rispos\u00f2 con Sofia, figlia del Conte Simone VI di Lippe il 12 settembre. La coppia ebbe un figlio, il Principe Guglielmo Luigi di Anhalt-K\u00f6then, che diverr\u00e0 il suo successore.\nIl 7 gennaio 1650 Luigi mor\u00ec all'et\u00e0 di 70 anni, a K\u00f6then dove venne sepolto nella chiesa di San Giacomo.\nMatrimonio ed eredi.\nIn prime nozze Luigi I spos\u00f2 nel 1606 Amena Amalie di Bentheim Tecklenburg und Steinfurt, figlia del conte Arnoldo III di Bentheim-Tecklenburg e di Maddalena di Neuenahr-Alpen, dalla quale ebbe due figli: \nAlla morte della prima moglie, nel 1625, l'anno successivo Luigi I si rispos\u00f2 con Sofia di Lippe, figlia del conte Simone VI, dalla quale ebbe i seguenti eredi: "}
{"id": "1761659", "revid": "767487", "url": "https://it.wikipedia.org/wiki?curid=1761659", "title": "Face to Face (gruppo musicale)", "text": "I Face to Face sono un gruppo skate punk nato a Victorville, California, formato nel 1991 dal frontman Trever Keith.\nBiografia.\nOriginalmente conosciuti come i \"No Tollerance\", i Face to Face sono una band punk rock che guadagn\u00f2 subito popolarit\u00e0 grazie al loro sound essenziale tipico del punk.\nIl gruppo \u00e8 stato pubblicato inizialmente dalla Dr. Strange Records, poi dalla Fat Wreck Chords.\nI Face to Face hanno scalato la vetta nel 1995 con il loro secondo album, \"Big Choice\", che contiene il brano \"Disconnected\", trasmesso dall'emittente radiofonica KROQ e inserito come colonna sonora di alcuni film.\nLa band perse popolarit\u00e0 nel 1998 con l'abbandono del loro primo batterista, Rob Kurth.\nNei loro primi dodici anni di storia i Face to Face sono state tra le pi\u00f9 importanti ed influenti band della California insieme a gruppi del calibro dei Green Day, The Offspring (gruppo in cui \u00e8 militato anche il batterista Pete Parada), Bad Religion, Social Distortion, Rancid, NOFX, Pennywise, No Use for a Name, Rise Against, The Vandals, Guttermouth e molti altri.\nI Face to Face si sono sciolti nel 2003 a causa di alcune differenze musicali.\nSuccessivamente i membri del vecchio gruppo si sono dedicati ad altri progetti come i Legion of Doom, Me First and the Gimme Gimmes, The Offspring e i Saves the Day.\nNel 2008 la band si \u00e8 riunita in una performance live, dopo cinque anni di separazione.\nI Face to Face hanno continuato a fare numerosi concerti, presentando nuovi pezzi che saranno contenuti nel nuovo album \"Laugh Now, Laugh Later\" uscito nel maggio 2011."}
{"id": "1761660", "revid": "339392", "url": "https://it.wikipedia.org/wiki?curid=1761660", "title": "LPR Brakes", "text": ""}
{"id": "1761661", "revid": "484362", "url": "https://it.wikipedia.org/wiki?curid=1761661", "title": "\u00c7anakkale", "text": "\u00c7anakkale (pron: [\u02a7a\u02c8nak\u02d0ale]) \u00e8 una citt\u00e0 della Turchia situata sulla sponda asiatica dello stretto dei Dardanelli. La citt\u00e0 \u00e8 il centro dell'omonima provincia e dell'omonimo distretto ed \u00e8 dotata di un importante porto attraverso cui si svolgono le comunicazioni tra le due sponde dei Dardanelli.\nNome.\nIn epoca greca la citt\u00e0 si chiamava \"Dardanus\" dal nome del dio Dardano, considerato il capostipite della dinastia troiana. L'Impero bizantino aveva in origine assegnato il nome \"Dardanellia\", da cui deriva appunto il nome dello stretto su cui \u00c7anakkale si affaccia, alla citt\u00e0. Questo fu modificato durante il periodo dell'Impero ottomano: \u00c7anakkale era una fortezza chiamata \"Kale-i Sultaniye\" o \"Sultaniye kalesi\" (Fortezza del Sultano). \nPi\u00f9 avanti, quando divent\u00f2 conosciuta per le sue meraviglie artistiche nel campo della ceramica, \u00c7anakkale venne denominata \"\u00c7anak kalesi\" (Fortezza delle Pentole) o, pi\u00f9 semplicemente, \"\u00c7anakkale\".\nStoria.\nNel 1915, durante la prima guerra mondiale, \u00c7anakkale fu teatro dell'omonima battaglia, che vide schierati, da un lato l'Impero Britannico e la Francia e dall'altro l'Impero ottomano, appoggiato dalla Germania. La Marina Reale britannica cercava di forzare la resistenza ottomana, conquistare Costantinopoli e aprire un passaggio nei Dardanelli per raggiungere il Mar Nero. Tuttavia la battaglia culmin\u00f2 con una pesante sconfitta per i britannici che persero numerose navi da guerra (HMS Triumph, HMS Ocean, HMS Goliath, HMS Irresistible) e dovettero battere in ritirata.\nL'eroica resistenza ottomana fu guidata sulla terraferma dal giovane comandante Mustafa Kemal Atat\u00fcrk, all'epoca tenente colonnello di 34 anni. \nLa vittoria di \u00c7anakkale \u00e8 considerata come uno degli eventi sui quali si basa la nascita della nuova nazione turca.\nCuriosit\u00e0.\nSul lungomare della citt\u00e0 \u00e8 presente come attrazione turistica il modello in legno usato nelle riprese del film \"Troy\", del 2004 e diretto da Wolfgang Petersen, con Brad Pitt come protagonista, essendo questo l'insediamento abitativo moderno pi\u00f9 vicino ai resti archeologici dell'antica citt\u00e0 di Troia."}
{"id": "1761664", "revid": "3115", "url": "https://it.wikipedia.org/wiki?curid=1761664", "title": "Angiotensinogeno", "text": "L'angiotensinogeno \u00e8 una glicoproteina prodotta principalmente dal fegato appartenente alla classe delle \u03b12-globuline, dalla quale, grazie all'azione dell'enzima renina, vengono prodotte l'angiotensina I e, quindi, grazie all'enzima convertitore dell'angiotensina (ACE) espresso dai capillari polmonari, l'angiotensina II."}
{"id": "1761669", "revid": "1452073", "url": "https://it.wikipedia.org/wiki?curid=1761669", "title": ".kkrieger", "text": ".kkrieger (da \"Krieger\", in tedesco \"guerriero\") \u00e8 uno sparatutto in prima persona realizzato nel 2004 dal gruppo tedesco Farbrausch, appartenente alla demoscene.\nLa particolarit\u00e0 del gioco, gratuito, \u00e8 la sua dimensione: infatti occupa 97,280 byte di spazio, per merito degli algoritmi procedurali utilizzati che permettono al computer di generare grafica e sonoro in tempo reale, partendo da poche decine di byte; questo a scapito di un tempo di caricamento piuttosto lungo e a requisiti hardware, specialmente nel periodo dell'uscita, elevati. Secondo i produttori, senza l'uso degli algoritmi procedurali, .kkrieger occuperebbe circa 200-300 MB di spazio sul disco fisso. Molti sparatutto in prima persona, invece, necessitano di uno o pi\u00f9 CD o DVD: ad esempio \"Unreal Tournament 2004\" richiede pi\u00f9 di 5 Gigabyte di spazio sul disco fisso, pi\u00f9 di 50.000 volte lo spazio occupato da .kkrieger.\nFarbrausch ha realizzato \".kkrieger\" dalla met\u00e0 del 2002, usando il loro tool di sviluppo chiamato .werkkzeug (da \"Werkzeug\", in tedesco \"strumento\"). In particolare hanno usato una versione che non \u00e8 stata ancora pubblicata, chiamata .werkkzeug3."}
{"id": "1761670", "revid": "767487", "url": "https://it.wikipedia.org/wiki?curid=1761670", "title": "Chroicocephalus philadelphia", "text": "Il gabbiano di Bonaparte (Chroicocephalus philadelphia, Ord 1815) \u00e8 un uccello della famiglia dei Laridi.\nSistematica.\n\"Chroicocephalus philadelphia\" non ha sottospecie, \u00e8 monotipico.\nDistribuzione e habitat.\nQuesto gabbiano vive in tutto il Nord e Centro America, compresi i Caraibi. \u00c8 saltuario in Islanda, sulle isole pi\u00f9 esterne dei Caraibi, su quelle dell'Atlantico, nell'Europa occidentale e nord-occidentale, in Giappone e nel Nordafrica atlantico."}
{"id": "1761673", "revid": "1610933", "url": "https://it.wikipedia.org/wiki?curid=1761673", "title": "Gabbiano di Bonaparte", "text": ""}
{"id": "1761675", "revid": "125411158", "url": "https://it.wikipedia.org/wiki?curid=1761675", "title": "Luciano Mattia Cannito", "text": "Biografia.\n\u00c8 nato nel Lazio da genitori di origine barese. I lavori di Luciano Cannito sono stati rappresentati in numerosi teatri del mondo, inclusi Metropolitan di New York, Teatro alla Scala di Milano, Teatro San Carlo di Napoli, Orange County Performing Arts Center di Los Angeles, Place des Artes di Montr\u00e9al, Teatro dell'Opera di Roma, Grand Theatre de Bordeaux, Tulsa Ballet, Teatro dell'Opera di Tel Aviv, Teatro Nazionale dell'Estonia, Festival Roma Europa, Teatro dell'Opera di Nizza, Teatro Massimo di Palermo, Chemnitz Opera House, Teatro Comunale di Bologna, Bat Dor Dance Company of Israel, Maggio Musicale di Firenze, Teatro Nazionale di Taipei, Teatro Nazionale di Hong Kong, Teatro Nazionale di Astrakhan, Teatro Bolshoi di Mosca. Ha realizzato pi\u00f9 di 60 creazioni di balletto tra cui: \"Franca Florio, regina di Palermo\", \"Marco Polo\", \"Cassandra\", \"Amarcord\", \"Five Seasons\", \"Mare Nostrum\", \"Barbie's World\", \"Dal Faust di Goethe\", \"Viva Verdi\", \"Carmen,\" \"Romeo e Giulietta\", \"Cenerentola\".\n\u00c8 stato Direttore Artistico del Balletto di Napoli, del Balletto di Roma, dal 1998 al 2002 del Teatro San Carlo di Napoli, dal 2005 al 2013 del Teatro Massimo di Palermo. Nel 1998 ha firmato con Roberto De Simone il balletto \"Te Voglio Bene Assaje\", prodotto dal Teatro San Carlo di Napoli, il Teatro Donizetti e il Teatro alla Scala di Milano. Nel 2004 ha realizzato il suo primo film per il cinema, dal titolo \"La lettera\", prodotto da Zeal e distribuito da Sky e Minerva Pictures International (film per 2 anni testimonial di Amnesty International Italia). Nel 2007 ha firmato con Lucio Dalla lo spettacolo \"Pulcinella\" prodotto dal teatro Comunale di Bologna e dal Festival internazionale di Wexford.\nNel 2012 ha firmato per il Teatro Massimo di Palermo la regia delle opere di Ravel \"L'Enfant et les Sortileges\" e \"L'Heure\" e\"spagnole\" con scene e costumi del celebre vignettista ALTAN. Dal 2010 ricopre la cattedra di Danza Classica e Neoclassica nella scuola televisiva \"Amici di Maria De Filippi\". Nel giugno 2013 per\u00f2 lascia la trasmissione. Nel 2013 \u00e8 stato nominato Vice Presidente della Commissione Lirica della SIAE. Dal 2015 ha iniziato un rapporto di collaborazione con l'Accademia del Bol'shoj di Mosca.\nCome regista teatrale ha diretto le opere liriche \"Orfeo ed Euridice\", \"L'Heure espagnole\", \"L'Enfant et les Sortileges\", \"Otello\", \"Don Giovanni\", \"Cavalleria Rusticana\", \"Pagliacci\", \"Il Barbiere di Siviglia\" (regista associato); gli spettacoli di prosa \"Travolti\", \"Fast\" \"Love\", \"Carmen\", \"Medea\", \"Cassandra\"; i musical \"Un Americano a Parigi\", \"La Bella e la Bestia, Sette Spose per Sette Fratelli.\"\nDal 2019 \u00e8 Direttore Artistico di ROMA CITY BALLETT COMPANY e dell'accademia internazionale di arti performative ART VILLAGE a Roma.\n\u00c8 legato sentimentalmente alla ballerina e conduttrice Rossella Brescia."}
{"id": "1761679", "revid": "767487", "url": "https://it.wikipedia.org/wiki?curid=1761679", "title": "Distretto del Champaran Occidentale", "text": "Il Champaran Occidentale \u00e8 un distretto dell'India di 3.043.044 abitanti. Ha come capoluogo Bettiah."}
{"id": "1761680", "revid": "767487", "url": "https://it.wikipedia.org/wiki?curid=1761680", "title": "Distretto di Vaishali", "text": "Vaishali \u00e8 un distretto dell'India di 2.712.389 abitanti, che ha come capoluogo Hajipur."}
{"id": "1761681", "revid": "599013", "url": "https://it.wikipedia.org/wiki?curid=1761681", "title": "Bah\u012bra", "text": ""}
{"id": "1761683", "revid": "599013", "url": "https://it.wikipedia.org/wiki?curid=1761683", "title": "Ba\u1e25\u012br\u0101", "text": ""}
{"id": "1761684", "revid": "139103", "url": "https://it.wikipedia.org/wiki?curid=1761684", "title": "Nana calzata", "text": "La Nana Calzata \u00e8 un'antica razza nana di pollo originaria dei Paesi Bassi, nota nel resto del mondo col nome di Sabelpoot, caratterizzata dalle zampe abbondantemente piumate. \u00c8 una razza allevata esclusivamente come uccello ornamentale e da compagnia, ed \u00e8 stata selezionata in moltissime variet\u00e0 di colore; probabilmente ha antenati asiatici.\nOrigini.\nLa razza esiste da parecchi secoli in Europa, ma non si conoscono esattamente le sue origini; tuttavia gli studiosi ipotizzano un'origine asiatica. La sua presenza in Europa \u00e8 testimoniata gi\u00e0 a partire dal XVI secolo grazie ai dipinti di Adriaan van Utrecht. Nel 1902 la razza \u00e8 entrata ufficialmente negli standard col nome di Nederlandse Sabelpootkriel (Nana calzata olandese), sicch\u00e9 la razza viene considerata originaria dei Paesi Bassi. La scelta di definirla come olandese \u00e8 venuta dal \"Dutch Poultry Club\", per cui gli olandesi, come in altri casi, si sono attribuiti la paternit\u00e0 di questa razza autonomamente.\nCaratteristiche morfologiche.\nSi tratta di un pollo decisamente aggraziato e appariscente, dal piumaggio ricco e abbondante.\nLa testa \u00e8 piccola, rotonda e dotata di una cresta semplice portata diritta in entrambi i sessi. Gli occhi sono rotondi, prominenti e con iride rosso arancio. Gli orecchioni sono rossi e di media grandezza, mentre i bargigli ben arrotondati.\nIl collo \u00e8 corto e provvisto di una folta mantellina. Il dorso \u00e8 largo in corrispondenza delle spalle ed inclinato verso la coda. Le ali sono lunghe, larghe e portate molto cadenti fino a sfiorare il terreno. La coda \u00e8 ampia e larga, portata alta, dotata di falciformi nel gallo che non sono arcuate, ma che si proiettano sopra le timoniere. L'addome \u00e8 largo e prominente.\nLe zampe sono robuste e di colore blu ardesia, e dalle tibie abbondantemente ricoperte di penne lunghe rigide e aderenti, piuttosto rivolte all'indietro. Questo tipo di impennatura delle zampe, definito a garretto da avvoltoio e presente anche nella simile Barbuta di Uccle, si differenzia da quello delle altre razze asiatiche a tarsi impiumati. Inoltre la Nana Calzata ha i tarsi blu ardesia, mentre le asiatiche di colore giallo; questo \u00e8 dovuto alla selezione operata in Europa; inizialmente anche i tarsi di questa razza erano gialli.\nIl peso \u00e8 di circa 750 gr per il gallo e di 650 gr per la gallina.\nColorazioni.\nLa razza \u00e8 stata selezionata in numerosissime variet\u00e0 di colore, grazie all'entusiasmo che ha suscitato in folte schiere di avicoltori in tutto il mondo. Le variet\u00e0 in cui la razza \u00e8 stata maggiormente apprezzata sono quelle millefiori e porcellana. La FIAV riconosce le seguenti:\nQualit\u00e0.\n\u00c8 una razza nana autentica molto attraente, la cui bellezza ha portato gli estimatori a paragonarla ai fiori da giardino. Questo pollo ha seguaci appassionati in tutto il mondo, e tra le razze ornamentali nane \u00e8 una delle pi\u00f9 frequenti presso le mostre avicole. Oltre che come uccello ornamentale e da esposizione, ha avuto molto successo anche come animale da compagnia. La razza offre inoltre il vantaggio di essere abbastanza robusta e di poter essere lasciata libera in giardino senza il pericolo che danneggi le aiuole, in quanto le zampe impiumate impediscono a questi polli di scavare. L'allevatore dovr\u00e0 preoccuparsi di alloggiare questi uccelli in spazi asciutti e accoglienti, per evitare che il piumaggio, specie quello delle zampe, si imbratti e si rovini. Le uova pesano circa 38 gr e sono bianche. Le galline sono sovente dedite alla cova."}
{"id": "1761691", "revid": "767487", "url": "https://it.wikipedia.org/wiki?curid=1761691", "title": "Distretto di Siwan", "text": "Siwan \u00e8 un distretto dell'India di 2.708.840 abitanti, che ha come capoluogo Siwan."}
{"id": "1761692", "revid": "767487", "url": "https://it.wikipedia.org/wiki?curid=1761692", "title": "Distretto di Supaul", "text": "Supaul \u00e8 un distretto dell'India di 1.745.069 abitanti, che ha come capoluogo Supaul."}
{"id": "1761693", "revid": "767487", "url": "https://it.wikipedia.org/wiki?curid=1761693", "title": "Distretto di Sitamarhi", "text": "Sitamarhi \u00e8 un distretto dell'India di 2.669.887 abitanti, che ha come capoluogo Sitamarhi."}
{"id": "1761694", "revid": "767487", "url": "https://it.wikipedia.org/wiki?curid=1761694", "title": "Distretto di Saran", "text": "Saran \u00e8 un distretto dell'India di 3.251.474 abitanti, che ha come capoluogo Chapra."}
{"id": "1761695", "revid": "767487", "url": "https://it.wikipedia.org/wiki?curid=1761695", "title": "Distretto di Sheikhpura", "text": "Sheikhpura \u00e8 un distretto dell'India di 525.137 abitanti, che ha come capoluogo Sheikhpura."}
{"id": "1761697", "revid": "767487", "url": "https://it.wikipedia.org/wiki?curid=1761697", "title": "Distretto di Sheohar", "text": "Sheohar \u00e8 un distretto dell'India di 514.288 abitanti, che ha come capoluogo Sheohar."}
{"id": "1761698", "revid": "767487", "url": "https://it.wikipedia.org/wiki?curid=1761698", "title": "Distretto di Samastipur", "text": "Samastipur \u00e8 un distretto dell'India di 3.413.413 abitanti, che ha come capoluogo Samastipur."}
{"id": "1761699", "revid": "767487", "url": "https://it.wikipedia.org/wiki?curid=1761699", "title": "Distretto di Saharsa", "text": "Saharsa \u00e8 un distretto dell'India di 1.506.418 abitanti, che ha come capoluogo Saharsa."}
{"id": "1761701", "revid": "767487", "url": "https://it.wikipedia.org/wiki?curid=1761701", "title": "Distretto di Rohtas", "text": "Rohtas \u00e8 un distretto dell'India di 2.448.762 abitanti, che ha come capoluogo Sasaram."}
{"id": "1761702", "revid": "767487", "url": "https://it.wikipedia.org/wiki?curid=1761702", "title": "Distretto di Purnia", "text": "Purnia \u00e8 un distretto dell'India di 2.540.788 abitanti, che ha come capoluogo Purnia."}
{"id": "1761703", "revid": "74801", "url": "https://it.wikipedia.org/wiki?curid=1761703", "title": "Malpighiales", "text": "Malpighiales \u00e8 un ordine di piante angiosperme dicotiledoni definito in base a criteri filogenetici.\n\u00c8 un ordine non contemplato nella classificazione del Sistema Cronquist ed \u00e8 stato introdotto dalla Classificazione APG II.\nLa monofilia di quest'ordine \u00e8 supportata solo da dati molecolari in quanto quelli morfologici sono molto eterogenei.\nTassonomia.\n\u00c8 un ordine molto ampio che secondo la classificazione APG IV raggruppa 36 famiglie e oltre specie.\nCinque di queste famiglie, Euphorbiaceae \"sensu stricto\", Pandaceae, Phyllanthaceae, Picrodendraceae e Putranjivaceae, sono state segregate dalle Euphorbiaceae \"sensu lato\"."}
{"id": "1761705", "revid": "1714743", "url": "https://it.wikipedia.org/wiki?curid=1761705", "title": "Gioacchino Ernesto di Anhalt (1536-1586)", "text": "Alla morte del padre Giovanni II di Anhalt-Dessau nel 1551, riusc\u00ec a riunire sotto il proprio controllo tutti i principati dell'Anhalt in un unico \"principato di Anhalt\", che resistette in questa forma sino alla sua morte.\nBiografia.\nRicevette un'educazione completa dapprima sotto la direzione del padre. Il 1\u00ba febbraio 1549 si iscrisse all'Universit\u00e0 di Wittenberg dove approfond\u00ec i propri studi con Georg Helt. Fu un talento versatile in particolare nelle arti e nella cultura, prefigurando la tipica figura del principe rinascimentale. Anche per questi motivi venne inviato in un lungo tour culturale all'estero, col quale ebbe l'occasione di toccare tappe fondamentali della civilt\u00e0 europea.\nTobias Huebner divenne suo cancelliere e fu uno dei suoi maggiori biografi. A partire dal 1570 pose la propria sede di governo a Dessau avendo raggruppato sotto il proprio dominio tutti i principati della regione dell'Anhalt. Nel 1572 cre\u00f2 una costituzione nazionale dell'Anhalt e nel 1582 fond\u00f2 l'\"Alta scuola illustre di Zerbst\". Fu un convinto sostenitore dell riforme religiose degli ugonotti.\nAlla sua morte, nel 1586, avendo per tutta la propria vita difeso l'anti-primogenitura, il suo stato venne diviso nuovamente in entit\u00e0 separate tra i suoi 5 figli.\nMatrimonio ed eredi.\nNel 1560 spos\u00f2 Agnese di Barby (1540-1569), figlia di Wolfgang von Barby, dalla quale ebbe i seguenti eredi:\nAlla morte della prima moglie, Gioacchino Ernesto si rispos\u00f2 con Eleonora di W\u00fcrttemberg, dalla quale ebbe i seguenti eredi:\nSi rispos\u00f2 in seguito con Jeanne Terrail de Bayard, dalla quale ebbe 2 discendenti, Augusto e Eduard."}
{"id": "1761706", "revid": "1226", "url": "https://it.wikipedia.org/wiki?curid=1761706", "title": "Filmografia di Alfred Hitchcock", "text": ""}
{"id": "1761711", "revid": "818367", "url": "https://it.wikipedia.org/wiki?curid=1761711", "title": "Larus hyperboreus", "text": "Il gabbiano glauco (Larus hyperboreus, Gunnerus 1767) \u00e8 un uccello della famiglia dei Laridi.\nSistematica.\n\"Larus hyperboreus\" ha quattro sottospecie:\nDistribuzione e habitat.\nQuesto gabbiano vive in tutto l'emisfero boreale a nord del Tropico del Cancro; in Europa \u00e8 saltuario nel bacino del Mediterraneo; in Nord America \u00e8 raro in Messico e nel sud degli Stati Uniti; \u00e8 presente nella parte orientale dell'Asia, ma manca in Medio Oriente e nella zona delle steppe."}
{"id": "1761713", "revid": "1448629", "url": "https://it.wikipedia.org/wiki?curid=1761713", "title": "Proposizione strumentale", "text": "La proposizione strumentale \u00e8 una proposizione subordinata che indica il mezzo con il quale si realizza l'azione espressa nella proposizione reggente.\nLa proposizione strumentale \u00e8 nella maggior parte dei casi in forma implicita. Il verbo \u00e8 al gerundio o all'infinito preceduto dall'articolo e retto da \"con\" o introdotto da locuzioni come: \"a furia di, a forza di...\": \nRaramente si pu\u00f2 trovare anche in forma esplicita, introdotta dal \"se\", assumendo tuttavia una sfumatura condizionale e quindi difficilmente distinguibile da un periodo ipotetico:"}
{"id": "1761714", "revid": "287204", "url": "https://it.wikipedia.org/wiki?curid=1761714", "title": "Juan \u00c1lvarez de Lorenzana", "text": "Biografia.\nJuan \u00c1lvarez de Lorenzana y Guerrero nacque a Oviedo, nelle Asturie, dove studi\u00f2 giurisprudenza. \nMilit\u00f2 dapprima nelle file dei liberali moderati e successivamente ader\u00ec all'Unione liberale.\nNel corso della sua vita fu eletto deputato e senatore in diverse localit\u00e0 delle Asturie. I suoi articoli comparsi sulla stampa liberale e repubblicana furono determinanti per creare il clima negativo per la monarchia che sfocer\u00e0 nella rivoluzione del 1868, detta la \u201cGloriosa\u201d, con la cacciata della Regina Isabella II da lui apertamente accusata di collusione con la \"camarilla\", oggi si direbbe \"lobby\", del sottobosco degli affari. \nRicopr\u00ec l'incarico di Consigliere e di Ministro nel Governo provvisorio del 1868-1869 i cui componenti sono ritratti nella foto dove Juan \u00c1lvarez de Lorenzana \u00e8 il primo a destra in piedi, all'epoca aveva 51 anni.\nNel 1874 fu per breve tempo anche ambasciatore presso il Vaticano ma dovette dimettersi quando sal\u00ec al trono Alfonso XII.\nSi distinse pi\u00f9 per le sue doti di pubblicista che di oratore. Dopo la sua morte, avvenuta a Madrid il 15 luglio 1883, la citt\u00e0 di Oviedo gli dedic\u00f2 una strada a cui nel 1937, in piena Guerra Civile, fu ridato il suo precedente nome. Solo nel 1969 la municipalit\u00e0 di Oviedo gli dedicher\u00e0 nuovamente un'altra strada."}
{"id": "1761715", "revid": "647919", "url": "https://it.wikipedia.org/wiki?curid=1761715", "title": "Gaelico Canadese", "text": ""}
{"id": "1761716", "revid": "159980", "url": "https://it.wikipedia.org/wiki?curid=1761716", "title": "Gabbiano glauco", "text": ""}
{"id": "1761718", "revid": "767487", "url": "https://it.wikipedia.org/wiki?curid=1761718", "title": "Cristian Dar\u00edo \u00c1lvarez", "text": "Possiede il passaporto spagnolo.\nCarriera.\nL'Espanyol lo ha acquistato il 14 maggio 2008 dal Rosario Central.\nPer la stagione 2014-2015 alterna spesso la titolarit\u00e0 nel Rayo Vallecano con To\u00f1o."}
{"id": "1761719", "revid": "363629", "url": "https://it.wikipedia.org/wiki?curid=1761719", "title": "Citt\u00e0 del Colorado", "text": "Lista delle citt\u00e0 del Colorado, Stati Uniti d'America, comprendente i comuni (\"city\" e \"town\") e i census-designated place (CDP).\nI dati sono dell'USCB riferiti al censimento del 2010."}
{"id": "1761720", "revid": "104458", "url": "https://it.wikipedia.org/wiki?curid=1761720", "title": "Galato", "text": ""}
{"id": "1761726", "revid": "729019", "url": "https://it.wikipedia.org/wiki?curid=1761726", "title": "Elmo attico", "text": "L'elmo attico era un tipo di elmo che ebbe origine nell'Antica Grecia e che fu ampiamente usato in Italia e nel mondo ellenistico fino all'Impero Romano avanzato. Simile all'elmo calcidico, se ne differenziava per l'assenza di paranaso.\nSebbene in Grecia non fosse diffuso come gli elmi corinzio e frigio, l'elmo attico divenne molto popolare in Italia, dove sono stati ritrovati la maggior parte degli esempi.\nDal punto di vista artistico sopravvisse ampiamente ai propri contemporanei, essendo raffigurato per dare un aspetto arcaico a generali, imperatori e membri della Guardia pretoriana per tutta l'epoca ellenistica e imperiale. Per tale motivo \u00e8 divenuto parte della figura dell'ufficiale romano nella cultura popolare, a partire dal Rinascimento e fino alle prime produzioni di Hollywood, sebbene fosse in realt\u00e0 raramente usato."}
{"id": "1761729", "revid": "74801", "url": "https://it.wikipedia.org/wiki?curid=1761729", "title": "Luis \u00c1ngel Land\u00edn", "text": ""}
{"id": "1761731", "revid": "212348", "url": "https://it.wikipedia.org/wiki?curid=1761731", "title": "Proposizione condizionale", "text": "La proposizione condizionale \u00e8 una proposizione subordinata che indica la condizione, cio\u00e8 l'ipotesi, da cui dipende l'avverarsi di ci\u00f2 che si afferma nella proposizione reggente.\n\"Se sono ben esposti al sole\" \u00e8 la condizione, mentre \"i gerani danno pi\u00f9 fiori\" \u00e8 la conseguenza.\nLa proposizione condizionale pu\u00f2 essere esplicita o implicita. La condizionale \u00e8 esplicita quando viene introdotta dalle congiunzioni e dalle locuzioni condizionali: \"se, purch\u00e9, qualora, ove, a condizione che, a patto che, seppure, quando, nel caso che, nell'eventualit\u00e0 in cui, nell'ipotesi che, assunto che\" ecc.\nI modi verbali consueti sono l'indicativo e il congiuntivo, a seconda che esprima una condizione reale o possibile:\nLa condizionale \u00e8 implicita quando \u00e8 espressa con il gerundio presente o con il participio passato, oppure con l'infinito preceduto da a:\n\u00ab La subordinata ipotetica o condizionale \u00e8 costituita dalla protasi (la premessa o condizione) e dall'apodosi (la conseguenza verificantesi alla soddisfazione della condizione specificata). \nL'ordine logico delle due parti \u00e8 PROTASI seguita da APODOSI (separati da una virgola che equivale ad una pausa nel parlare), ma anteporre quest'ultimo alla prima (in questo caso la virgola \u00e8 assente) ne accentua l'enfatizzazione, o l'attenua se la si pronuncia a voce bassa.\nMODI E TEMPI VERBALI\nUna subordinata ipotetica esprime 3 significati: certezza, possibilit\u00e0, impossibilit\u00e0.\nCERTEZZA\nprotasi: indicativo presente --&gt; apodosi: indicativo presente/futuro\nprotasi: indicativo futuro --&gt; apodosi. indicativo futuro\nPOSSIBILITA'\nprotasi: congiuntivo imperfetto --&gt; apodosi: condizionale presente\nIMPOSSIBILITA'\nprotasi: congiuntivo trapassato --&gt; apodosi: condizionale passato\nEsistono dei casi particolari:\n1) Nel parlato corrente si \u00e8 soliti utilizzare l'indicativo imperfetto contemporaneamente nella protasi e nell'apodosi; attenzione a non utilizzare il congiuntivo imperfetto contemporaneamente e nella protasi e nell'apodosi, cos\u00ec come per il condizionale.\n2) Ipotetica omessa: come accennato non \u00e8 possibile avere il condizionale contemporaneamente in protasi e in apodosi, ma a volte capitano frasi del genere:\n- \"Se mi recherei al castello, la damigella potrebbe sollazzarsene\" --&gt; notare che \"Se mi recherei\" cela una protasi omessa, la frase dunque si potrebbe immaginarsela costruita come segue:\n- \"Se riuscissi invitto, mi recherei al castello...\"\n3) Il condizionale di cortesia: - \"Potrebbe offrirmi da bere?\". Questo \u00e8 un ulteriore caso di omissis della protasi, infatti la si potrebbe sottintendere come segue:\n- \"Se non la disturbasse alquanto, potrebbe offrirmi da bere?\"."}
{"id": "1761732", "revid": "486946", "url": "https://it.wikipedia.org/wiki?curid=1761732", "title": "Governo ombra italiano (2008)", "text": ""}
{"id": "1761733", "revid": "486946", "url": "https://it.wikipedia.org/wiki?curid=1761733", "title": "Governo ombra italiano", "text": ""}
{"id": "1761734", "revid": "1356", "url": "https://it.wikipedia.org/wiki?curid=1761734", "title": "Lepontico", "text": ""}
{"id": "1761736", "revid": "1310927", "url": "https://it.wikipedia.org/wiki?curid=1761736", "title": "Zeshan Rehman", "text": "Carriera.\nClub.\nCresciuto nelle giovanili del Fulham, nel 2003 viene promosso in prima squadra. Il 29 settembre 2003 viene ceduto in prestito al Brighton &amp; Hove. Nel 2004 rientra dal prestito e colleziona 20 presenze con la maglia del Fulham. Il 31 gennaio 2006, ultimo giorno del calciomercato invernale, viene ceduto in prestito al Norwich City. L'8 agosto 2006 viene acquistato dal QPR. Nel 2007 gioca per due mesi in prestito al Brighton &amp; Hove, per poi tornare al QPR. Il 31 luglio 2008 viene ceduto nuovamente in prestito, stavolta al Blackpool. Rientrato dal prestito a fine dicembre, viene immediatamente ceduto in prestito al Bradford City. Al termine della stagione il Bradford City lo acquista a titolo definitivo. Il 20 dicembre 2010 il Bradford City lo cede al Muangthong United, con cui gioca fino al gennaio 2012. L'11 gennaio 2012 viene acquistato dal Kitchee. Il 1\u00ba dicembre 2013 passa al Pahang, con cui gioca per tre anni. Il 9 luglio 2016 rimane svincolato. Il 23 febbraio 2017 il Gillingham lo acquista a parametro zero.\nNazionale.\nDopo aver giocato nelle nazionali giovanili dell'Inghilterra, sceglie la nazionale pakistana. Debutta con la nazionale pakistana nel 2005. Mette a segno la sua prima rete con la maglia della nazionale pakistana il 13 ottobre 2013, in Taipei Cinese-Pakistan."}
{"id": "1761737", "revid": "3115", "url": "https://it.wikipedia.org/wiki?curid=1761737", "title": "Lenano", "text": "Lenano \u00e8 una frazione del comune di Campello sul Clitunno (PG).\nIl paese si trova a 533 ed \u00e8 popolato da 65 persone .\nStoria.\nIl nome dovrebbe forse derivare da \"Lenane\", per via delle due grandi torri che sono state tagliate in cima.\nNel 1799 qui avvenne lo scontro tra le truppe regolari inviate da Spoleto e quelle banditesche di Bernardo Latini, un ribelle proveniente da Castel San Felice di Vallo di Nera .\nMonumenti e luoghi d'interesse.\nIl monumento pi\u00f9 importante del paese \u00e8 rappresentato dalla chiesa di S. Lorenzo. Si tratta di una cappella rurale, di stile romanico, posta lungo il percorso che va da Spoleto al castello di Campello Alto. Probabilmente intorno al XVIII secolo le fu aggettata una nuova chiesa e furono rifatte le facciate.\nLa parete di fondo \u00e8 stata affrescata in epoche successive, dapprima nel XII secolo e poi nel '300. Le scene rappresentate sono quelle delle \"Storie di San Lorenzo\" e la \"Crocifissione di Cristo\".\nAltre scene affrescate si trovano poi sulle pareti laterali, vicino a opere quattrocentesche del Maestro di Eggi o, comunque, di scuola spoletina. Queste ultime sono state restaurate nel 1968 ."}
{"id": "1761753", "revid": "196390", "url": "https://it.wikipedia.org/wiki?curid=1761753", "title": "Antico gallese", "text": ""}
{"id": "1761754", "revid": "104458", "url": "https://it.wikipedia.org/wiki?curid=1761754", "title": "Medio gallese", "text": ""}
{"id": "1761755", "revid": "741067", "url": "https://it.wikipedia.org/wiki?curid=1761755", "title": "Dina Perbellini", "text": "Biografia.\nNata nel piccolo paese di Caldogno agli inizi del secolo scorso, esord\u00ec sui palcoscenici appena ventenne, divenendo una delle migliori caratteriste in scena nel teatro italiano.\nDal 1934 pass\u00f2 al cinema, svolgendo una carriera lunghissima durante la quale ebbe modo di farsi apprezzare in tutti i generi, eccellendo in parti dove seppe palesare la sua straordinaria vis comica, quali \"Il cappello a tre punte\" di Mario Camerini (1934), \"L'allegro fantasma\" di Amleto Palermi (1941), \"I bambini ci guardano\" di Vittorio De Sica (1943), \"Miss Italia\" di Duilio Coletti (1950), \"Il cappotto\" di Alberto Lattuada (1952), \"Il principe fusto\" di Maurizio Arena (1960), \"Il cavaliere inesistente\" di Pino Zac (1969)\nParallela, ed ancora pi\u00f9 prolifica, fu la sua attivit\u00e0 teatrale: recit\u00f2 accanto ai pi\u00f9 grandi nomi del teatro novecentesco, da Luigi Pavese ad Andreina Pagnani, dai fratelli De Filippo a Cesco Baseggio.\nPrest\u00f2 la sua voce a grandissime regine dello schermo, tra cui Angela Lansbury ed Olivia de Havilland, e dalla fine degli anni trenta fu docente di dizione e recitazione al Centro sperimentale di cinematografia sino alla morte.\nDopo una carriera lunghissima e densa di successi, Dina Perbellini mor\u00ec nella primavera del 1984 all'et\u00e0 di 83 anni.\nFilmografia.\nDoppiatrici"}
{"id": "1761756", "revid": "767487", "url": "https://it.wikipedia.org/wiki?curid=1761756", "title": "Wall of Voodoo", "text": "I Wall of Voodoo sono stati un gruppo musicale new wave statunitense, fondato a Los Angeles, in California nel 1977. Il gruppo \u00e8 noto soprattutto per i singoli \"Mexican Radio\" del 1983 e \"Far Side of Crazy\" del 1985.\nIl loro suono \u00e8 caratterizzato da un mix synth-elettro-acustico, in cui spiccano sonorit\u00e0 da spaghetti western impostate sulla chitarra di Marc Moreland e sul tappeto percussivo del batterista Joe Nanini.\nStoria del gruppo.\nStan Ridgway \u00e8 stato il cantante e leader del gruppo fino al 1983, anno in cui ha intrapreso una carriera solista. Dopo la sua uscita dal gruppo \u00e8 stato sostituito da Andy Prieboy al quale si deve il successo dell'album \"Seven Days In Sammy's Town\" del 1985."}
{"id": "1761757", "revid": "104458", "url": "https://it.wikipedia.org/wiki?curid=1761757", "title": "Celtiberico", "text": ""}
{"id": "1761761", "revid": "3082", "url": "https://it.wikipedia.org/wiki?curid=1761761", "title": "Monte Gargano", "text": ""}
{"id": "1761762", "revid": "1494169", "url": "https://it.wikipedia.org/wiki?curid=1761762", "title": "Nuceria", "text": ""}
{"id": "1761763", "revid": "1543377", "url": "https://it.wikipedia.org/wiki?curid=1761763", "title": "Massa relativistica", "text": "La massa relativistica formula_1 fu introdotta da Albert Einstein nelle prime formulazioni della teoria della relativit\u00e0 ristretta, comparendo nell'equazione \"E=mc\u00b2\" come prodotto fra la massa a riposo formula_2 e il fattore di Lorentz formula_3:\nNel linguaggio relativistico odierno \u00e8 una definizione non pi\u00f9 usata, in quanto potenziale espressione dell'errore concettuale secondo cui la massa possa variare con la velocit\u00e0. Per questa ragione oggi si indica con \"m\" la \"massa invariante\" a ogni velocit\u00e0 \"v\" &lt; \"c\", che coincide numericamente con la massa a riposo formula_2.\nMassa relativistica e massa a riposo.\nL'articolo di Einstein del 1905 \"L'inerzia di un corpo dipende dal suo contenuto di energia?\" introduce la \"massa relativistica\" formula_1. Questa si relaziona alla massa a riposo formula_2 (cio\u00e8 la massa dell'oggetto nel sistema di riferimento in cui \u00e8 in quiete) tramite il fattore di Lorentz formula_3:\ncon formula_10 detto \"parametro di velocit\u00e0\", che vale formula_11.\nPer ottenere dall'equazione dell'energia relativistica, applicabile a oggetti in quiete o in moto,\nl'equazione che esprime solamente l'energia a riposo formula_13, si pone formula_14 nella prima equazione, ottenendo formula_15. A riposo, cio\u00e8 a velocit\u00e0 nulla, la massa relativistica coincide con la massa a riposo e l'equazione formula_16 pu\u00f2 essere riscritta per l'energia a riposo come formula_17.\nMassa invariante.\nLa \"massa relativistica\" non \u00e8 pi\u00f9 usata nel linguaggio relativistico odierno, in quanto potenziale espressione dell'errore concettuale per cui la massa, piuttosto che la sola inerzia, vari con la velocit\u00e0. Per questa ragione oggi si indica con \"m\" la \"massa invariante\" a ogni velocit\u00e0 \"v\" &lt; \"c\" (che coincide numericamente con la massa a riposo formula_2) in un dato sistema di riferimento inerziale \"K\" ed in qualsiasi altro sistema di riferimento inerziale \"K'\" in moto a velocit\u00e0 costante \"v'\" rispetto a \"K\". Conseguentemente si scrive formula_19 per un oggetto in moto o formula_20 se in quiete rispetto a un dato sistema di riferimento. L'uso della massa invariante \"m\" permette di definire in modo del tutto coerente sia l'impulso relativistico sia l'energia relativistica, descritti nelle Sezioni seguenti.\nNotiamo che la massa invariante \u00e8 direttamente collegata al modulo quadro del quadrimpulso totale del sistema tramite la relazione:\nTale grandezza \u00e8 utile nello studio di sistemi in cui si conserva il quadrimpulso totale e di conseguenza la massa invariante, ad esempio nei decadimenti di particelle.\nImpulso relativistico.\nIl quadrimpulso \u00e8 definito come:\ndove il grassetto indica i quadrivettori e formula_3 il fattore di Lorentz\nUsando la metrica con segnatura (-,+,+,+) si ottiene:\noppure, introducendo il tempo proprio formula_26, siccome formula_27 si ha che\nEnergia relativistica.\nL'energia \u00e8 data dalla componente temporale del quadrimpulso, cio\u00e8 dalla celebre formula:\nche, se la velocit\u00e0 \u00e8 nulla, si trasforma in\nche esprime l'energia a riposo della particella. \nL'energia cinetica formula_31 di una particella si ottiene per differenza tra l'energia totale formula_32 e l'energia a riposo formula_13:\nPer velocit\u00e0 molto minori della velocit\u00e0 della luce nel vuoto (v \u00ab c), lo sviluppo in serie al primo ordine di formula_3 \u00e8\ne quindi l'energia cinetica risulta approssimata dall'usuale formula della meccanica classica"}
{"id": "1761764", "revid": "92723", "url": "https://it.wikipedia.org/wiki?curid=1761764", "title": "Palazzo dei Priori (Volterra)", "text": "Il Palazzo dei Priori si trova nel centro storico di Volterra, nell'omonima piazza, in provincia di Pisa. Si tratta del pi\u00f9 antico palazzo comunale toscano.\nIl palazzo fu anche la primitiva sede della Pinacoteca cittadina, in quanto nelle sue sale furono ricoverati molti dipinti nel corso del XIX secolo, fino a quando tutte le opere non furono spostate nell'attuale sede di Palazzo Minucci-Solaini.\nStoria.\nLa costruzione del palazzo fu iniziata per volont\u00e0 di Ildebrando Pannocchieschi, conte palatino dell'Impero e l'incarico fu affidato al maestro Riccardo da Como nel 1208; la costruzione progred\u00ec un po' a rilento, anche se il piano terreno e parte del primo piano risultano utilizzati intorno al 1234; tuttavia, la fabbrica dovette essere conclusa nel 1257, come ricorda un'epigrafe in esametri leonini murata nel palazzo. L'edificio comunale fu costruito nella pi\u00f9 importante piazza cittadina, a ridosso del Duomo, dove si affacciano anche il Palazzo Pretorio, il Palazzo vescovile, Palazzo Inghirami e altre dimore delle pi\u00f9 influenti famiglie cittadine.\nIl primitivo nome dell'edificio fu \"Domus Communis\", ossia, Palazzo del Comune e fu utilizzato dagli Anziani come residenza. Gli originari ventiquattro Anziani nel 1283 si trasformarono nei diciotto Priori del Popolo per poi ridursi ai dodici Difensori del Popolo nel 1289.: il nome attuale del palazzo, \"dei Priori\", si deve proprio al titolo che gli Anziani assunsero in seguito, sull'esempio di analoghe cariche del comune di Firenze.\nIl palazzo \u00e8 costruito interamente in pietra e la facciata \u00e8 ingentilita da cornici marcapiano ed \u00e8 coronata da merli a semicerchio realizzati probabilmente nel XVI secolo. La facciata, poi, \u00e8 decorata con targhe di terracotta smaltate che rappresentano stemmi di famiglie fiorentine: dal XV secolo, Volterra fu governata da Commissari fiorentini essendo entrata nell'orbita della citt\u00e0 gigliata.\nLa struttura \u00e8 sormontata da una torre pentagonale a due ripiani merlati, costruita intorno nel XVI secolo e in seguito ricostruita nella sua parte terminale dopo il terremoto del 1846.\nOggi \u00e8 sede di parte degli uffici comunali (anagrafe, gabinetto del sindaco, sala del consiglio comunale, ecc), oltre che di mostre temporanee.\nDescrizione.\nIl palazzo ha subito delle modifiche nel corso dei secoli: il piano terreno era aperto grazie ai tre portali che si intuiscono ancora in facciata (l'unico rimasto \u00e8 l'attuale ingresso) e vi si accedeva da una breve scalinata. Sempre al piano terra vi era poi un grande atrio che serviva per riunioni e incontri.\nAl primo piano si trovava la sala pi\u00f9 rappresentativa del Palazzo, la Sala del Consiglio per le riunioni ufficiali del Comune. Sempre a questo piano vi erano una stanzetta per le riunioni pi\u00f9 ristrette e una cappellina.\nIl secondo piano era destinato all'alloggio degli Anziani prima e dei Priori in seguito, con camere da letto, un grande salone per le adunanze e per i pasti e una stanza per le riunioni.\nGli ambienti adibiti a cucine e magazzino per la legna da ardere si trovavano all'ultimo piano ed erano serviti da un montacarichi posto nel cortile interno del palazzo."}
{"id": "1761765", "revid": "287204", "url": "https://it.wikipedia.org/wiki?curid=1761765", "title": "Adelardo L\u00f3pez de Ayala", "text": "Celebre drammaturgo liberale repubblicano fece parte del Governo provvisorio del 1869.\nBiografia.\nAdelardo L\u00f3pez de Ayala y Herrera, andaluso di nascita, fu un celebre drammaturgo attivo in politica nelle file dei liberali repubblicani. Fu l'autore del famoso manifesto \"Espa\u00f1a con honra\" che legittimava la rivoluzione del 1868.\nRicopr\u00ec l'incarico di Ministro d'Oltremare nel Governo provvisorio del 1868-1869 i cui componenti sono ritratti nella foto dove Adelardo L\u00f3pez de Ayala \u00e8 il secondo in piedi da destra, all'epoca di questa foto aveva 41 anni.\nL'incarico di Ministro d'Oltremare lo ricopr\u00ec anche nei successivi governi succedutisi sotto il breve regno di Amedeo I e dopo la restaurazione borbonica.\nFu presidente del Congresso e accademico.\nOpere.\nScrisse quattordici opere in tutto, tra drammi storici, commedie e zarzuela. Drammi storici sono \"Un hombre de estado\" (1851), sulla spettacolare ascesa e successiva caduta di don Rodrigo Calder\u00f3n, segretario di Filippo III di Spagna e mano destra del duca di Lerma, e \"Rioja\" (1854). I suoi contributi alla commedia, genere nel quale fu autore massimo insieme a Manuel Tamayo y Baus, sono \"El tejado de vidrio\" (1856), \"El tanto por ciento\" (1861), \"El nuevo don Juan\" (1863) e \"Consuelo\" (1878).\nIn \"El tanto por ciento\" (1864), che ha per protagonista il mondo della finanza, si tratta di un inganno collettivo nel quale sono implicati contemporaneamente le fortuna del protagonista e l'onore dell'eroina, che infine riescono a trionfare e a liberarsi del gruppo di persone che hanno ordito la trama. \"Consuelo\" (1878) ha per protagonista la donna di cui al titolo, che accetta un matrimonio per convenienza economica e benessere sociale, non per amore. Con quest'opera l'autore intende fornire un insegnamento morale e dimostrare come gli interessi materiali si rivoltano contro gli stessi interessati e nel finale Consuelo si trova sola e si pente della sua decisione iniziale."}
{"id": "1761766", "revid": "120337318", "url": "https://it.wikipedia.org/wiki?curid=1761766", "title": "Leucophaeus atricilla", "text": "Il gabbiano sghignazzante (Leucophaeus atricilla, Linneus 1758) \u00e8 un uccello della famiglia dei Laridi.\nSistematica.\nSono riconosciute due sottospecie:\nDistribuzione e habitat.\nQuesto gabbiano vive in gran parte del Nord e Sud America, escluse le regioni dell'estremo nord-ovest e dell'estremo sud-est (Alaska e Argentina). \u00c8 presente anche in Australia e su alcune isole del Pacifico, nei Caraibi e sulle coste atlantiche dell'Europa e del Nordafrica. Pi\u00f9 raramente lo si incontra anche nel Mar Mediterraneo, dalla Spagna alla Grecia, sino in Italia. Recente l'avvistamento in Liguria, a Riva Trigoso, lungo il Torrente Petronio, di un individuo giovane, a cavallo tra il 2014 ed il 2015."}
{"id": "1761768", "revid": "1610933", "url": "https://it.wikipedia.org/wiki?curid=1761768", "title": "Gabbiano sghignazzante", "text": ""}
{"id": "1761769", "revid": "115533", "url": "https://it.wikipedia.org/wiki?curid=1761769", "title": "Israeli Air Force", "text": ""}
{"id": "1761770", "revid": "115533", "url": "https://it.wikipedia.org/wiki?curid=1761770", "title": "Aeronautica militare israeliana", "text": ""}
{"id": "1761773", "revid": "775372", "url": "https://it.wikipedia.org/wiki?curid=1761773", "title": "Daoud Hari", "text": "Biografia.\nDopo essere stato costretto ad abbandonare il suo paese, ha vissuto in un campo profughi in Ciad. Come interprete e guida di reporter occidentali e organizzazioni umanitarie, ha varcato decine di volte il confine per tornare in Sudan, mettendo a repentaglio la propria vita per dar voce a chi non ce l'ha. Nel 2006, nel corso di una di queste missioni, \u00e8 stato catturato, imprigionato e torturato. Dopo la sua liberazione, \u00e8 stato accolto negli Stati Uniti come rifugiato. Il suo libro intitolato \"Il traduttore del silenzio\" \u00e8 un caso internazionale, tradotto in quattordici paesi. Oggi vive a Baltimora.\nBibliografia.\nPer l'Italia: \"Il traduttore del silenzio\" - PIEMME, 216 pag., euro: 14,50. ISBN 978-1400067442"}
{"id": "1761777", "revid": "125021548", "url": "https://it.wikipedia.org/wiki?curid=1761777", "title": "Beaver Island (Lago Michigan)", "text": "Beaver Island \u00e8 la pi\u00f9 grande isola del Lago Michigan e parte dell'arcipelago di Beaver Island, negli Stati Uniti d'America.\nBeaver Island \u00e8 un'isola di circa 20 chilometri per 10 (145\u00a0km\u00b2), parte della contea di Charlevoix, nello Stato del Michigan. Viene chiamata anche \"L'isola di smeraldo d'America\" in riferimento alla discendenza irlandese di buona parte dei residenti.\nSecondo i dati del ufficio del censimento degli Stati Uniti l'isola ha una popolazione permanente di 551 abitanti.\nL'isola \u00e8 divisa amministrativamente in due territori, la St. James Township a nord e la Peanie Township a sud. Nella parte nord si trova il porto di St. James Harbor.\nSi tratta di un'isola perlopi\u00f9 pianeggiante, boscosa, con spiagge sabbiose e insenature. Isola lacustre, a sua volta ospita svariati piccoli laghi, il maggiore dei quali \u00e8 il Lake Geneserath.\nNei mesi estivi \u00e8 meta di turismo (pesca, canoa). \u00c8 collegata alla terraferma con un traghetto per Charlevoix. Sull'isola si trovano anche due piccoli aeroporti (uno pubblico e l'altro privato)."}
{"id": "1761779", "revid": "729019", "url": "https://it.wikipedia.org/wiki?curid=1761779", "title": "Castello di Malm\u00f6", "text": "Il castello di Malm\u00f6 (in svedese Malm\u00f6hus, in danese Malm\u00f8hus) \u00e8 una fortezza che si trova a Malm\u00f6, in Svezia. Il primo castello fu fondato nel 1434 dal sovrano Eric di Pomerania. La struttura fu demolita nei primi anni del XVI secolo, ed una nuova struttura fu costruita negli anni trenta del medesimo secolo. Storicamente, la fortezza costituiva una delle pi\u00f9 importanti della Svezia. Oggi \u00e8 sede del Museo di Malm\u00f6."}
{"id": "1761780", "revid": "51323", "url": "https://it.wikipedia.org/wiki?curid=1761780", "title": "Malm\u00f6hus", "text": ""}
{"id": "1761781", "revid": "19933", "url": "https://it.wikipedia.org/wiki?curid=1761781", "title": "Suleiman Abakar Moussa", "text": ""}
{"id": "1761782", "revid": "51323", "url": "https://it.wikipedia.org/wiki?curid=1761782", "title": "Castello Malm\u00f6hus", "text": ""}
{"id": "1761783", "revid": "51323", "url": "https://it.wikipedia.org/wiki?curid=1761783", "title": "Castello Malm\u00f8hus", "text": ""}
{"id": "1761785", "revid": "51323", "url": "https://it.wikipedia.org/wiki?curid=1761785", "title": "Malm\u00f8hus", "text": ""}
{"id": "1761786", "revid": "2110845", "url": "https://it.wikipedia.org/wiki?curid=1761786", "title": "Georges Wellers", "text": "Biografia.\nEbreo non praticante, nato in Russia \u00e8 un sopravvissuto ai campi di concentramento nazisti. Chimico di fama internazionale, compie i suoi studi universitari in Russia presso la Facolt\u00e0 di Scienze dell'Universit\u00e0 di Mosca, prima di trasferirsi in Francia dove lavora presso la Facolt\u00e0 di Medicina dell'Universit\u00e0 di Parigi. Scoppiata la Seconda guerra mondiale, \u00e8 arrestato nel 1941 dalla Gestapo e internato a Compi\u00e8gne. Trasferito nel giugno del 1942 nel campo di internamento di Drancy, vi rimane fino al giugno del 1944 per essere deportato prima ad Auschwitz e da qui a Buchenwald dove rimarr\u00e0 fino all'arrivo degli americani.\nSopravvissuto al genocidio nazista, ritorna a Parigi dove affianca alla sua attivit\u00e0 di ricercatore scientifico, documentata da centinaia di pubblicazioni internazionali, la ricerca storica sulla Shoah cui dedica gran parte del suo tempo.\n\u00c8 Presidente della Commissione storica del \"M\u00e9morial du martyr juif inconnu\", direttore della \"Le Monde Juif\", la rivista del \"Centre de documentation juive contemporaine \" (CDJC), del quale \u00e8 uno dei fondatori e responsabile scientifico. \u00c8 stato l'unico francese chiamato a testimoniare al Processo Eichmann e nel 1983 riceve la \"M\u00e9daille de Vermeil de la Ville de Paris\" in occasione del quarantesimo anniversario del CDJC. \n\u00c8 insignito del titolo di cavaliere della \"Legion d'Honneur\". Sar\u00e0 in primo piano nella lotta al negazionismo, pubblicando scritti contro Rassinier \nFaurisson\nRoques |\ne Leuchter \nMuore a Parigi all'et\u00e0 di 86 anni."}
{"id": "1761793", "revid": "767487", "url": "https://it.wikipedia.org/wiki?curid=1761793", "title": "Rodrigo ovvero Vincer se stesso \u00e8 la maggior vittoria", "text": "Rodrigo ovvero Vincer se stesso \u00e8 la maggior vittoria \u00e8 un'opera lirica in tre atti musicata da Georg Friedrich H\u00e4ndel. Talvolta \u00e8 indicato anche come \"Vincer se stesso \u00e8 la miglior vittoria\" o \"Rodrigo\".\nCatalogata come HWV 5, \u00e8 la prima opera scritta da questo autore per il teatro italiano: fu composta e rappresentata nel 1707 durante la permanenza di un poco pi\u00f9 che ventenne H\u00e4ndel a Firenze, su libretto di anonimo (ma attribuito a Antonio Salvi) ricavato dal testo dell'anno 1700 di Francesco Silvani per l'opera di Marc'Antonio Ziani \"Il duello d'amore e di vendetta\".\nDi quest'opera - ambientata a Siviglia e nella campagna dei dintorni e costruita sulla figura di Roderico, ultimo re della Spagna visigota - si sa poco eccetto che and\u00f2 in scena la prima volta al Teatro del Cocomero, per iniziativa dell'Accademia degli Infuocati di cui era sostenitore Ferdinando de' Medici.\nIl titolo originale era \"Vincer se stesso \u00e8 la maggior vittoria\": ad assegnargli di fatto il titolo di \"Rodrigo\" furono in seguito i biografi di H\u00e4ndel.\nLa partitura.\nLa partitura, giunta incompleta ai tempi moderni, \u00e8 stata recuperata e \"ricostruita\" nella sua interezza solo negli anni novanta. L'opera ha avuto la sua prima rappresentazione completa, in forma di concerto, nel luglio 1997 nella chiesa di Sant'Agostino: ad eseguirla \u00e8 stato, nell'ambito della 54.a Settimana musicale senese organizzata dall'Accademia Musicale Chigiana di Siena, il Complesso Barocco diretto da Alan Curtis.\nL'organico orchestrale prevede l'uso di archi, oboi, fagotto, basso continuo con arciliuto e due flauti dolci. Le parti originariamente scritte per castrati sono eseguite da mezzosoprano e contralto \"en travesti\".\n\u00c8 considerata una fra le migliori opere dell'epoca barocca - al pari di altre composte dall'autore tedesco, come il \"Giulio Cesare\" e il \"Rinaldo\" - e il suo recupero \u00e8 stato salutato con estremo favore dalla critica musicale.\nL'autografo originale \u00e8 incompleto e soltanto il recupero del libretto, avvenuto nel 1974, ha permesso una ricostruzione considerata \"attendibile\" della prassi esecutiva, cui ha contribuito, successivamente al 1983, il ritrovamento di altro materiale grafico e altra documentazione. Prima della rappresentazione senese, il \"Rodrigo\" \u00e8 stato eseguito, sia pure limitatamente alle parti allora disponibili, nel 1984 a Innsbruck e l'anno successivo a Londra.\nSoggetto e sinopsi.\nL'opera \u00e8 un esempio classico di opera settecentesca e sfrutta al meglio un libretto modellato sugli stilemi della tragedia francese dell'epoca. Oltre una trentina di arie in sequenza e stile diversificato (\"di sonno\", \"di furia\", ecc.) ed elaborati recitativi, spesso in forma \"accompagnata\", scandiscono quasi tre ore di musica caratterizzate da virtuosismi in termini di colorazione strumentale ed enfatizzazione degli \"affetti\" attraverso la formula del belcanto. Di particolare rilievo \u00e8 l'aria della protagonista che precede la chiusura del primo atto (\"Sommi dei, se pur v'offesi\"), con il violino che fa da originale contrappunto al canto del mezzosoprano.\nIl soggetto \u00e8 ambientato nella Spagna dell'Alto Medioevo ed \u00e8 centrato, sullo sfondo delle consuete lotte per il potere, sul conflitto psicologico che affligge un sovrano combattuto fra una moglie fedele ed un'amante offesa e vogliosa di vendetta (con il classico \"triangolo\" operistico che viene rispettato).\nAntefatto.\nRodrigo re delle Spagne ha deposto Vitizza, corrotto sovrano d'Aragona, pur cedendo anch'egli alle medesime debolezze al momento di salire sul trono. Sedotta la giovane Florinda, che ha da lui un figlio, promette a costei di ripudiare a suo favore la sterile moglie Esilena.\nPrimo atto.\nL'opera si apre con la notizia che Giuliano, conte di Ceuta e fratello di Florinda, ha battuto in guerra i figli di Vitizza. In virt\u00f9 della promessa nuziale, Esilena rimane leale a Rodrigo pur cercando di salvare dalla condanna a morte Evanco, l'ultimo figlio sopravvissuto di Vitizza e innamorato di Florinda. Giuliano, cui Evanco \u00e8 stato affidato, apprende che Rodrigo non \u00e8 intenzionato a sposare Florinda e rompe quindi l'alleanza con il nuovo sovrano. Rodrigo confessa alla moglie Esilena la sua infedelt\u00e0 con Florinda. Mesta, Esilena sembra rassegnata a lasciare il trono purch\u00e9 ci\u00f2 serva a riportare la pace.\nArie:\nSecondo atto.\nAll'accampamento militare Giuliano promette ad Evanco il trono se egli riuscir\u00e0 a sposare Florinda. Fernando, generale di Rodrigo, ha dal canto suo offerto segretamente il suo aiuto nel complotto. Esilena ribadisce la sua intenzione a lasciare il trono in cambio di una promessa di pace. Florinda, tuttavia, rifiuta, dicendosi determinata ad avere vendetta della promessa tradita di Rodrigo. Fernando tradisce a sua volta e cattura Giuliano portandolo al cospetto del re il quale chiede la sua testa. Per timore di una sommossa popolare paventata dallo stesso Fernando e da Esilena, Rodrigo decide di inviare un messaggio ad Evanco nel quale gli dice che sar\u00e0 graziato se rinuncer\u00e0 al trono e se Florinda lascer\u00e0 il regno. I soldati di Evanco in tutta risposta attaccano Siviglia ed entrati nella citt\u00e0 uccidono Fernando proprio mentre questi sta per giustiziare Giuliano.\nArie:\nTerzo atto.\nL'esercito di Rodrigo combatte con quello alleato di Giuliano ed Evanco: Rodrigo ha la peggio e viene catturato. Mentre sta per essere ucciso, Florinda chiede di poter essere lei a dare il colpo mortale.\nPrima che possa colpire, entra Esilena con il figlio che la giovane ha avuto da Rodrigo: se uccider\u00e0 il sovrano, anche suo figlio morir\u00e0. Questa minaccia blocca Florinda ed Esilena convince Giuliano ed Evanco ad acconsentire ad un atto di pacificazione. Rodrigo sembra ravvedersi e chiede perdono ad Esilena: rinuncer\u00e0 alla carica di sovrano ed andr\u00e0 in esilio con lei. Evanco pu\u00f2 cos\u00ec conquistare il trono e sposare Florinda. Cresceranno il figlio di lei e di Rodrigo come erede al trono, con Giuliano come reggente.\nArie:"}
{"id": "1761794", "revid": "7", "url": "https://it.wikipedia.org/wiki?curid=1761794", "title": "Rodrigo (opera)", "text": ""}
{"id": "1761802", "revid": "599013", "url": "https://it.wikipedia.org/wiki?curid=1761802", "title": "I\u00f1igo I \u00cd\u00f1iguez Arista", "text": ""}
{"id": "1761806", "revid": "297031", "url": "https://it.wikipedia.org/wiki?curid=1761806", "title": "20D/Westphal", "text": "La Cometa Westphal, formalmente 20D/Westphal, \u00e8 una cometa periodica del Sistema solare, appartenente alla famiglia cometaria della cometa di Halley e scoperta il 24 luglio 1852 da Justus Georg Westphal dall'osservatorio di Gottinga, in Germania.\nFu scoperta indipendentemente dall'astronomo Christian Peters il 9 agosto da Istanbul.\nLe ultime osservazioni della cometa risalgono al periodo compreso tra il 27 settembre ed il 26 novembre 1913. Il primo ad individuarla nel 1913 fu Pablo T. Delavan dall'osservatorio astronomico della Plata. Sebbene ne fosse previsto il ritorno nel 1976, la cometa non fu osservata. Oggi \u00e8 considerata perduta: in effetti nel passaggio del 1913 la cometa presentava un'apparenza allungata, senza nucleo definito e si riteneva stesse disgregandosi."}
{"id": "1761809", "revid": "767487", "url": "https://it.wikipedia.org/wiki?curid=1761809", "title": "Every Mother's Nightmare", "text": "Gli Every Mother's Nightmare sono un gruppo heavy metal fondato a Nashville, Tennessee nel 1987.\nGrazie al loro debutto discografico, gli EMN riuscirono ad ottenere buona sponsorizzazione mediatica, risaltando fra le ultime meteore dell'ondata hair metal. Come tutte le formazioni della corrente, declinarono proprio con il sorgere del movimento grunge nei primi anni '90. Il gruppo torn\u00f2 a far parlare di s\u00e9 a partire dal 2000, quando una nuova formazione, fronteggiata dall'unico sopravvissuto Rick Ruhl, diede alle stampe una serie di album riprendendo le vecchie sonorit\u00e0 dell'epoca con accenni moderni.\nStoria.\nIl progetto venne fondato nel 1987 a Nashville, Tennessee da un'idea del cantante Rick Ruhl e del chitarrista Steve Malone. Il bassista Mark McMurtry ed il batterista Jim Phipps abbandonarono l'anno seguente per poi tornare definitivamente nella formazione. Gli EMN infatti non consolidarono la formazione fino al loro ritorno a tempo pieno. Il quartetto cominci\u00f2 presto a guadagnare una notevole popolarit\u00e0 all'interno della scena musicale di Nashville e Memphis. Nell'aprile del 1989 Clive Davis della Arista Records si rec\u00f2 a Memphis per assistere ad un loro show. Tuttavia quella sera, quando la band con cui suonavano da spalla rifiut\u00f2 di lasciare loro utilizzare l'apparecchiatura, il gruppo si esib\u00ec per Davis privatamente in un magazzino, convincendo il talent-scout a far loro firmare un contratto con la Arista la settimana successiva. Cos\u00ec nel 1990, viene pubblicato l'omonimo \"Every Mother's Nightmare\", prodotto da R. Eli Ball, da cui verranno estratti i singoli \"Love Can Make You Blind\"\" e \"Walls Come Down\". Il disco conteneva anche la reinterpretazione di Charlie Daniels \"Long Haired Country Boy\". Seguirono diverse date da spalla ai Baton Rouge, Doro, Child's Play e Circus of Power. Inoltre suonarono a diversi show anche in veste di headliner, tra cui uno organizzato in beneficenza alla Memphis Federal State Prison. Nonostante la crescente popolarit\u00e0, emersero anche delle critiche che li accusavano di essere una \"versione povera\" dei M\u00f6tley Cr\u00fce. In ogni caso il successo ottenuto fu sufficiente per convincere la label ad investire sul gruppo nascente, e a dare il via alla composizione del disco successivo assegnando Jim Gaines (Stevie Ray Vaughan, Santana, Journey ed altri) e Kevin Elson (Lynyrd Skynyrd, Journey, Europe, Mr. Big) alla produzione. \"Wake Up Screaming\" venne pubblicato nel 1993, e fece emergere le radici southern rock della band. L'album conteneva inoltre la famosa cover di John D. Loudermilk \"Tobacco Road\" e tre brani composti con la collaborazione del songwriter Jack Ponti (gi\u00e0 collaboratore di Bon Jovi, Shark Island e Baton Rouge) assieme al suo collega Vic Pepe. Il brano \"\"Slip and Fall\" era una traccia irrealizzata dei Blue Tears che venne pubblicata da questi ultimi solo nel 2005 nella loro raccolta \"Dancin' on the Back Streets\", mentre il brano \"If I Had My Way\" era una reinterpretazione dell'ex leader degli Autograph Steve Plunkett, tratta dal suo disco solista \"My Attitude\" (1991). Inoltre, tra i vari ospiti, figurava il cantante dei Survivor Jim Jamison, nel ruolo di corista. Nonostante la disponibilit\u00e0 dell'etichetta, le tendenze musicali erano in fase di cambiamento con il sopravvento del grunge, ed il grupp\u00f2 fall\u00ec comunque nelle vendite venendo bocciato dalla Arista.\nDurante il periodo del declino ebbero luogo diversi cambi di formazione. La band si mise originariamente al lavoro per comporre un eventuale terzo album, ma optarono poi per interrompere il progetto quando McMurtry decise di dedicarsi ad altra attivit\u00e0. La frammentazione della formazione continu\u00f2 quanto il chitarrista Steve Malone rinunci\u00f2 al progetto a causa delle pressioni degli show e del lavoro in studio, non vedendo dei nuovi sbocchi per la band che aveva tanto faticato a far emergere. I membri rimanenti continuarono per un breve periodo a suonare ad alcuni a Nashville, arruolando immediatamente il chitarrista Travis Hall, che Ruhl aveva conosciuto da quando egli aveva 14 anni, e con cui aveva composto del materiale da circa due anni prima. Ma poco dopo anche Phipps abbandon\u00f2 la formazione. McMurty torn\u00f2 nel 1998 con una band chiamata The Forty-Fives. Ruhl, che non aveva mai sciolto il progetto ufficialmente, rimase cos\u00ec l'unico membro sopravvissuto e torn\u00f2 con una nuova incarnazione degli Every Mother's Nightmare, che includeva i chitarristi Travis Hall e Jeff Caughron, il bassista Troy Fleming, ad il batterista Kris Beavers. Sar\u00e0 appena nel 2000 che avverr\u00e0 la pubblicazione del terzo disco \"Smoking Delta Voodoo\", grazie ad un contratto con la Perris Records. Ma il gruppo dovr\u00e0 aspettare fino a met\u00e0 2001 prima di iniziare i tour. Sar\u00e0 proprio durante quell'anno che pubblicheranno la raccolta di brani inediti \"Back Traxx\". Con questo nuovo inizio, Ruhl volle mantenere in ogni caso il vecchio sound con cui la band era stata conosciuta. L'anno successivo vedr\u00e0 la luce \"Deeper Shade of Grey\", disco dalle sonorit\u00e0 pi\u00f9 moderne con influenze alternative rock. Poco tempo dopo il gruppo vede il ritorno del vecchio batterista Jim Phipps. Gli EMN iniziarono alcuni tour come \"headliner\" negli Stati Uniti nell'estate 2002 partecipando al Revolution venue a Parma, Ohio il 12 luglio. Quell'anno venne pubblicato il live album \"Live Songs from Somewhere\" che includeva le reinterpretazioni \"\"Saturday Night Special\" dei Lynyrd Skynyrd e \"I'm Eighteen\"\" di Alice Cooper. La band continu\u00f2 i tour statunitensi nel 2005 con gli XYZ in gennaio e febbraio al \"\"Revived In '05\" tour\"."}
{"id": "1761810", "revid": "254059", "url": "https://it.wikipedia.org/wiki?curid=1761810", "title": "Erc di Dalriada", "text": "Biografia.\nGli \"Annali dei Quattro Maestri\" suggerisce che Erc vada identificato con Muiredach figlio di E\u00f3gan mac N\u00e9ill figlio di Niall dei Nove Ostaggi, re supremi d'Irlanda sulla fine del V secolo. Altre fonti suggeriscono invece che discendesse da una dinastia reale che discendeva da Conaire C\u00f3em (II secolo). Entrambe le affermazioni sono credibili. La D\u00e1l Riata cominci\u00f2 a separarsi dall'Irlanda proprio durante il regno di Erc. Erc stabil\u00ec la sua base in Scozia, nei pressi dell'area di Argyll. Erc era probabilmente padre di Fergus Mor, re di D\u00e1l Riata, sebbene il suo immediato successore fu Loarn, un parente che probabilmente sal\u00ec sul trono grazie alla legge tanistry. Se si prende per buona la sua appartenenza alla famiglia di Niall, si potrebbe anche affermare che egli sia appartenuto alla linea reale degli U\u00ed N\u00e9ill. Suo figlio Muirchertach mac Ercae divenne re supremo d'Irlanda nel 504."}
{"id": "1761811", "revid": "124548916", "url": "https://it.wikipedia.org/wiki?curid=1761811", "title": "Tossic", "text": "I Tossic sono un gruppo thrash metal italiano fondato nel 1986 a Pisa.\nStoria dei Tossic.\nI Tossic si formarono 1986 a Pisa, dall\u2019incontro di Asma e Mazza, riprendendo il nome dalla condizione contemporanea, in cui tutto sembra essere nocivo: \"bevi una Coca-Cola e ti fori lo stomaco, fumi una sigaretta un'altra parte... tutti siamo Tossic\".\nFurono del 1988 il primo demotape e il debutto live, in cui la band unisce sonorit\u00e0 heavy metal al cantato in italiano. Il loro debut album arriv\u00f2 nel 1991 e si intitolava \u201cIl Regno del Cinghiale\u201d per la Skrotosound Diski. A questo seguirono \u201cStato Brado\u201d (Abraxas/Molten Metal Productions, 1993) e \u201cTranSumanza\u201d (Skrotosound Diski, 2006). Tra i loro brani storici come \u201cCazzi di pane\u201c, \u201cSudo ma godo\u201c, \u201c\u2026 come una iena\u201c, \u201cSt. Honor\u00e9\u201c, \u201cRappazzo\u201d.\nI Tossic nel tempo hanno condiviso il palco con Helmet, Obituary, Kreator, Napalm Death, Sodom."}
{"id": "1761816", "revid": "254059", "url": "https://it.wikipedia.org/wiki?curid=1761816", "title": "Loarn di Dalriada", "text": "Biografia.\nIl \"Duan Albanach\", il \"Senchus Fer n-Alban\" e altre genealogie dicono che era figlio di Erc figlio di Eochaid Muinremuir. Nessuna fonte lo menziona esplicitamente come re e il suo principale valore \u00e8 quello di essere eponimo antenato dei Cen\u00e9l Loairn, clan che controllava la parte settentrionale dell'area di Argyll, attorno al Firth di Lorne, che forse includeva anche l'isola di Mull, Morvern e Ardnamurchan. Sembra che il centro del regno si trovasse a Dun Ollaigh, nei pressi di Oban, mentre quello religioso a Lismore, che in seguito divenne sede del vescovo di Argyll.\nDiscendenti di Loarn.\nDiversi re di D\u00e1l Riata provenivano dai Cen\u00e9l Loairn e si dichiaravano discendenti di Loarn. \nNell'Alto medioevo anche i Mormaers of Moray reclamarono una discendenza da Loarn."}
{"id": "1761821", "revid": "93556", "url": "https://it.wikipedia.org/wiki?curid=1761821", "title": "Larus canus", "text": "La gavina (Larus canus, Linneus 1758) \u00e8 un uccello della famiglia dei Laridi.\nSistematica.\n\"Larus canus\" ha tre o quattro sottospecie:\nDescrizione.\nLa gavina, pur assomigliando al gabbiano comune, \u00e8 un po' pi\u00f9 grande e raggiunge i 45 cm di lunghezza. Spesso costruisce il suo nido in posizione isolata, tra le rocce o sulle rive erbose. Alla costruzione del nido partecipano entrambi i genitori. La femmina depone di regola 3 uova di colore variabile e che cova con il maschio per 4 settimane.\nDistribuzione e habitat.\nQuesto gabbiano vive in tutta Europa, in gran parte dell'Asia (\u00e8 raro solo in Indonesia e parte dell'Indocina) e del Nord America (\u00e8 pi\u00f9 rara sul versante atlantico); \u00e8 presente anche nella parte settentrionale e nord-occidentale dell'Africa. \u00c8 saltuario nel sud della Penisola Arabica, in Groenlandia e sulle isole dell'Atlantico centro-settentrionale."}
{"id": "1761824", "revid": "113757", "url": "https://it.wikipedia.org/wiki?curid=1761824", "title": "Casa dello studente di Genova", "text": ""}
{"id": "1761829", "revid": "43530", "url": "https://it.wikipedia.org/wiki?curid=1761829", "title": "Parsifal (personaggio)", "text": ""}
{"id": "1761833", "revid": "99931", "url": "https://it.wikipedia.org/wiki?curid=1761833", "title": "Consentia", "text": ""}
{"id": "1761834", "revid": "106456", "url": "https://it.wikipedia.org/wiki?curid=1761834", "title": "Lord Randolph Churchill", "text": ""}
{"id": "1761835", "revid": "43530", "url": "https://it.wikipedia.org/wiki?curid=1761835", "title": "Predmost", "text": ""}
{"id": "1761836", "revid": "54193", "url": "https://it.wikipedia.org/wiki?curid=1761836", "title": "Lord Moyne", "text": ""}
{"id": "1761838", "revid": "1543377", "url": "https://it.wikipedia.org/wiki?curid=1761838", "title": "Earl Grey", "text": "L'Earl Grey \u00e8 una variet\u00e0 di t\u00e8, aromatizzato con l'olio estratto dalla scorza del bergamotto.\nIn passato il nome era dato solo alle miscele di t\u00e8 nero aromatizzate al bergamotto; attualmente sono chiamate \"Earl Grey\" anche le variet\u00e0 a base di t\u00e8 verde, t\u00e8 bianco e oolong oltre che le tisane, quali il rooibos, che contengono l'olio dell'agrume.\nL'Earl Grey prende il nome da Charles Grey, II conte Grey, Primo ministro del Regno Unito dal 1830 al 1834, il quale ricevette in dono un t\u00e8 con olio di bergamotto.\nPer via del suo elegante aroma e della sua storia, questa variet\u00e0 di t\u00e8 \u00e8 considerata pregiata e aristocratica.\n\"Earl Grey\" applicato al t\u00e8 non \u00e8 un marchio registrato e numerose aziende produttrici di t\u00e8 offrono le proprie versioni dell'Earl Grey, utilizzando un'ampia variet\u00e0 di foglie di t\u00e8 e additivi. Una variet\u00e0 di t\u00e8 \"Earl Grey\", commercializzata da Twinings, \u00e8 la cosiddetta \"Lady Grey\", ottenuta usando aromi diversi, tra cui l'arancia amara."}
{"id": "1761840", "revid": "54193", "url": "https://it.wikipedia.org/wiki?curid=1761840", "title": "Lord Elgin", "text": ""}
{"id": "1761842", "revid": "99931", "url": "https://it.wikipedia.org/wiki?curid=1761842", "title": "Cosentia", "text": ""}
{"id": "1761843", "revid": "46931", "url": "https://it.wikipedia.org/wiki?curid=1761843", "title": "Sir Edward Winter", "text": ""}
{"id": "1761845", "revid": "54193", "url": "https://it.wikipedia.org/wiki?curid=1761845", "title": "Sir Francis Vane", "text": ""}
{"id": "1761848", "revid": "54193", "url": "https://it.wikipedia.org/wiki?curid=1761848", "title": "Sir Ralph Lane", "text": ""}
{"id": "1761852", "revid": "767487", "url": "https://it.wikipedia.org/wiki?curid=1761852", "title": "Lanfranco Tenaglia", "text": "Biografia.\nLaureato in giurisprudenza nel marzo 1985 con il massimo dei voti e la lode, presso la facolt\u00e0 di giurisprudenza dell'Universit\u00e0 La Sapienza di Roma. Avvocato poi \u00e8 stato nominato uditore giudiziario nel 1989. Assegnato dapprima nel 1989 alla Pretura circondariale e poi dal 1993 al Tribunale di Treviso. Dal 1995 al 1998 ha fatto parte della Segreteria Generale del Consiglio Superiore della Magistratura. Nel 1996 \u00e8 stato nominato Presidente di sezione della Commissione Tributaria Regionale di Venezia. \u00c8 stato giudice del Tribunale di Venezia, dove \u00e8 diventato giudice di Corte d'appello Componente del Consiglio Giudiziario presso la Corte di Appello di Venezia nel biennio 2000/2001. Componente del Consiglio Superiore della Magistratura nel quadriennio 2002/2006 Presidente della Prima e della Settima commissione del C.S.M., componente della seconda, ottava e nona commissione del medesimo organo.\n\u00c8 stato eletto alla Camera dei deputati per la prima volta nel 2006, Vice Presidente nella XV legislatura della Giunta per le autorizzazioni e i procedimenti di accusa, ed \u00e8 stato responsabile giustizia de La Margherita.\nNel 2007 \u00e8 nominata Responsabile nazionale Giustizia nella Segreteria nazionale del Segretario Walter Veltroni.\n\u00c8 stato rieletto nel 2008 e \u00e8 nominato Ministro di Giustizia nel Governo ombra del Partito Democratico, ruolo che ricopre dal 9 maggio 2008 al 21 febbraio 2009. La scelta \u00e8 stata criticata dal radicale Maurizio Turco.\nDal 24 febbraio 2009 il Segretario del PD Dario Franceschini (gi\u00e0 Vicesegretario di Veltroni nominato leader del Pd dopo le sue dimissioni dalla Segreteria nazionale) lo nomina Presidente nazionale del Forum Giustizia del Pd.\nIncarichi parlamentari.\nComponente dell'Assemblea Parlamentare della NATO\nComponente della Commissione Giustizia\nCommissione giurisdizionale per il personale"}
{"id": "1761857", "revid": "78273", "url": "https://it.wikipedia.org/wiki?curid=1761857", "title": "Dialetto sudtirolese-tedesco", "text": ""}
{"id": "1761864", "revid": "838137", "url": "https://it.wikipedia.org/wiki?curid=1761864", "title": "Pietro di ser Mino da Montevarchi", "text": "Il suo nome, spesso, \u00e8 stato volgarizzato in \"Piero\" o \"Fiero\" per\u00f2 lui, in latino, si firmava \"Petrus\" pertanto il suo vero nome era \"Pietro\". Persino il suo patronimico, ad un certo punto, \u00e8 stato storpiato in \"Sermini\" ma lui, molto pi\u00f9 semplicemente, era figlio del signor Mino di Montevarchi.\nFu allievo e discepolo preferito di Coluccio Salutati che lo fece protagonista e interlocutore dei suoi dialoghi \"Ad Petrum\". Quando poi Salutati mor\u00ec, la sua carica di cancelliere della Repubblica di Firenze pass\u00f2 al co-cancelliere Benedetto Fortini ma dopo sette mesi mor\u00ec anche questi e quindi Pietro fu il naturale successore di entrambi. Pietro doveva essere un uomo e un giurista fuori dall'ordinario se, indipendentemente dalle simpatie di Salutati, i fiorentini permisero, in via del tutto eccezionale, che una delle cariche pi\u00f9 ambite del \"cursus honorum\" della repubblica venisse assegnata ad uno del contado. Pietro rimase cancelliere della repubblica fino al 1410.\nPoi, tutto ad un tratto, lasci\u00f2 la cancelleria a Leonardo Bruni di Arezzo, rinunci\u00f2 alla carriera politica e si trasfer\u00ec nel convento del Paradiso dove vest\u00ec l'abito dell'ordine di Santa Brigida. Ma non fu una conversione improvvisa perch\u00e9 gi\u00e0 dal 1407 frequentava e a tratti viveva con i religiosi e il 21 febbraio del 1409 aveva fatto dono all'ordine di tutti i suoi beni. Infatti Pietro aveva contratto un morbo sconosciuto che lo stava portando rapidamente alla morte. Tuttavia l'anno dopo, nel 1411, dopo aver avuto una visione demoniaca seguita ad un'epifania della santa, guar\u00ec miracolosamente e divenne persino priore del monastero.\nVero che sia, con la conversione religiosa non vennero meno le sue doti politiche e diplomatiche tanto che, nel 1412, si trov\u00f2 implicato, in veste di negoziatore, nel tentare di sbrogliare le vicende della fase finale dello Scisma d'Occidente. Capito l'andazzo, se ne chiam\u00f2 per\u00f2 presto fuori:\u00ab\"A d\u00ec primo di gennaio 1412 part\u00ec da Firenze, e per commissione di Luigi da Prato, che a quel tempo governava papa Ioanni XXIII, andai ad Arimino, dov'era papa Gregorio XII, per cercare accordo (per mezanit\u00e0 di Fra loanni Dominici allora Cardinale di Raugia, e del signor Carlo Malatesti, in cui iurisdizione era detto papa Gregorio) tra detto papa Gregorio e papa Ioanni; come per lettere missive, apparir\u00e0 le copie di sotto: che tutto venia a perfezione, se non fossi Luigi da Prato predetto: che quando vide la cosa per conchiudersi, per astio, e per volere esser egli quelli che facesse il tutto, fu cagione di rompere tutto questo bene. E volendo io andare a Roma per le dette conclusioni, come eravamo rimasi d'accordo, il detto Luigi non volle. Anche mi fe' sentir\u00e9 come egli venia a Bologna di corto, e passerebbe per da Firenze, dove s'accozerebbe meco per dare spaccio a tutto, ec. Dipoi pass\u00f2, e, sanza farmelo a sapere, se n'and\u00f2 a Bologna; e di l\u00e0 mand\u00f2, ch'io v'andassi per trattare l\u00e0 tutto: al quale io feci risposta, non vi volere andare; n\u00e9 di ci\u00f2 pi\u00f9 travagliarmi. E questo feci per sdegno, parendomi d'esser menato da lui per lo naso. Et anche perch\u00e9 in Bologna erano molti nostri rubelli e inimici; e non volevo che quella fosse una trappola. Et anche perch\u00e9 io avevo sentito, il detto Luigi avea fatto sentire al re Ladislao tutto questo trattato e ragionamento. E tutto pur affine che fusse cagione di guastare a Rimino, e altrove, ci\u00f2 che s'ordinava. II perch\u00e9, tutto raccolto, diliberai non me ne impacciare pi\u00f9. Che molto se ne dolse poi meco il detto Papa in Sant'Antonio, fuor della porta a San Gallo, di giugno nel 1413: e vollemi rimandare ad Arimino, per ripigliare questo ragionamento: al quale tutto dinegai.\"\u00bb"}
{"id": "1761878", "revid": "80339", "url": "https://it.wikipedia.org/wiki?curid=1761878", "title": "Placca di Nazca", "text": "La placca di Nazca \u00e8 una porzione di litosfera oceanica del pianeta Terra, avente una superficie di 0,396\u00a069 sr. A questa placca si associano comunemente le microplacche dell'Isola di Pasqua, delle Gal\u00e1pagos e Juan Fern\u00e1ndez.\nPrende il nome dalla provincia peruviana omonima; copre parte dell'area sud est dell'oceano Pacifico. Questa placca \u00e8 in contatto con la placca del pacifico, la placca antartica, la placca sudamericana, la placca Altiplano, la placca delle Ande del Nord e la placca di Panama. Forma per subduzione la fossa di Atacama lungo il margine sudamericano, e per stiramento la dorsale del Pacifico orientale e la dorsale del Cile.\nLo spostamento della placca avviene verso nord est a una velocit\u00e0 media annua di 7,55 centimetri e con una rotazione di 1,35 gradi per milione di anni."}
{"id": "1761886", "revid": "122175221", "url": "https://it.wikipedia.org/wiki?curid=1761886", "title": "Euro disco", "text": "Leuro disco (o eurodisco) \u00e8 la variet\u00e0 di forme europee di musica disco che si origin\u00f2 inizialmente dalla disco negli anni settanta, incorporando elementi di pop e new wave in un'atmosfera da ballo continuo simil-disco. Molte composizioni euro disco son caratterizzate da testi cantati in inglese, anche se i cantanti spesso condividono una lingua madre diversa.\nI derivati dell'euro disco includono generalmente l'eurodance e l'europop, e i sottogeneri pi\u00f9 importanti sono la space disco della fine degli anni settanta e l'italo disco dell'inizio degli anni ottanta. Il genere declin\u00f2 in popolarit\u00e0 dopo il 1985 in preferenza del synth rock e dell'Hi-NRG, con un piccolo revival dell'italo disco alla fine degli anni novanta.\nTra i principali rappresentanti dell'euro disco si possono citare: gli svedesi ABBA, i tedeschi Arabesque, Boney M., Dschinghis Khan e Silver Convention, Donna Summer (americana, ma attiva principalmente in Germania), l'italo-canadese Gino Soccio, gli artisti francesi Amanda Lear, Dalida, Cerrone, Ottawan, gli olandesi Luv' e Teach-In, le spagnole Baccara. \nUn'importante vetrina e punto di riferimento del genere fu l'Eurovision Song Contest, festival musicale europeo attivo fin dal 1956."}
{"id": "1761892", "revid": "1522738", "url": "https://it.wikipedia.org/wiki?curid=1761892", "title": "Solarosa", "text": ""}
{"id": "1761895", "revid": "57342", "url": "https://it.wikipedia.org/wiki?curid=1761895", "title": "Liceo ginnasio Torquato Tasso (Roma)", "text": "Il liceo classico statale \"Torquato Tasso\" di Roma, meglio conosciuto come Liceo Tasso \u00e8 uno dei pi\u00f9 antichi licei della citt\u00e0. Si trova in via Sicilia 168, nel rione Ludovisi, all'interno delle mura aureliane, in un palazzo che condivide con il Liceo scientifico \"Augusto Righi\" e la Scuola media \"Michelangelo Buonarroti\".\nStoria.\nIl liceo fu istituito nell'ottobre del 1887, con il nome di Ginnasio V, per offrire agli adolescenti romani un'ulteriore risposta al bisogno crescente di scuole secondarie, in una sede provvisoria situata in appartamenti di via Ripetta e piazza Firenze.\nDopo aver assunto la denominazione attuale trov\u00f2 una prima sede stabile nello scomparso vicolo delle Fiamme (attualmente tratto di via Bissolati). Nel 1908, il \"Tasso\" fu trasferito nella sede di via Sicilia. Con la lottizzazione di Villa Ludovisi, infatti, una piccola area era stata destinata a ospitare l'edificio del liceo, il cui progetto, opera dell'ingegnere Mario Moretti, coadiuvato dal preside Venerio Orlandi, vinse la medaglia d'oro all'Esposizione Universale di Bruxelles, nel 1910.\nIn virt\u00f9 dell'impegno responsabile di alcuni presidi e alla capacit\u00e0 di alcuni insegnanti divent\u00f2 uno dei licei classici romani pi\u00f9 qualificati, con fama di seriet\u00e0 degli studi, come rivendicato da docenti ed ex allievi.\nIl primo sciopero politico al liceo Tasso avvenne nel dicembre 1932, quando gli studenti dell'istituto si recarono in corteo all'ambasciata del Regno di Jugoslavia per protestare vivacemente contro la demolizione dei leoni marciani marmorei del XV secolo, posti nella citt\u00e0 di Tra\u00f9, simboli della Repubblica di Venezia. Per sottolineare l'autonomia dell'iniziativa, il giorno successivo gli studenti tornarono in classe senza la giustificazione dei genitori. Tuttavia, dato il suo taglio \"nazionalista\", non si tratt\u00f2 certo di un episodio di \"contestazione\" verso il regime, tenuto anche conto che, in quegli anni, la scuola era frequentata dai figli del Duce.\nIl liceo, negli anni pi\u00f9 duri della contestazione giovanile (1968-1974), fu spesso al centro delle cronache cittadine per i frequenti scontri tra studenti di opposte appartenenze politiche.\nAssociazione \"Amici del Tasso\".\nAmici del Tasso \u00e8 una associazione tra gli ex alunni del Liceo Tasso fondata nel 1986. Come si pu\u00f2 leggere nell'Art. 4 dell'atto costitutivo: \"L'Associazione si propone di: concorrere alla riqualificaziome e rivalutazione della scuola pubblica promuovendo lo sviluppo di attivit\u00e0 culturali; fornire orientamenti agli studenti dell'Istituto al fine del loro inserimento nel mondo universitario e del lavoro; contribuire al recupero ed all'incremento del patrimonio tecnico, scientifico e storico dell'Istituto; rinsaldare i rapporti di amicizia tra gli ex alunni dell'Istituto e, attraverso la comune matrice educativa, creare nuove occasioni d'incontro; favorire, in collaborazione con i docenti e gli studenti dell'Istituto, ogni altra iniziativa di particolare interesse.\""}
{"id": "1761899", "revid": "1793900", "url": "https://it.wikipedia.org/wiki?curid=1761899", "title": "Mauricie", "text": "Mauricie \u00e8 una regione amministrativa della provincia del Qu\u00e9bec. Ha una superficie di 35.452 km\u00b2, e nel 2006 possedeva una popolazione di 258.928 abitanti. Vi si trova il parco nazionale della Mauricie.\nSuddivisioni.\nLa regione si compone di 3 municipalit\u00e0 regionali di contea e 3 territori equivalenti.\nMunicipalit\u00e0 Regionali di Contea\nTerritori equivalenti:\nRiserve indiane autoctone al di fuori delle MRC"}
{"id": "1761900", "revid": "1793900", "url": "https://it.wikipedia.org/wiki?curid=1761900", "title": "Nord-du-Qu\u00e9bec", "text": "Nord-du-Qu\u00e9bec \u00e8 la pi\u00f9 vasta regione amministrativa della provincia canadese del Qu\u00e9bec, situata nell'estremo nord. Ha una superficie di 839.000 km\u00b2 dei quali 121.000 sono di specchi d'acqua, e nel 2005 possedeva una popolazione di 40.246 abitanti.\nSuddivisioni.\nIl Nord-du-Qu\u00e9bec si divide in due regioni distinte:"}
{"id": "1761903", "revid": "287204", "url": "https://it.wikipedia.org/wiki?curid=1761903", "title": "Louis Gerstner", "text": "Biografia.\nLouis V. Gerstner, Jr. \u00e8 noto soprattutto per essere stato Presidente e amministratore delegato della IBM dal 1993 al 2002. \u00c8 considerato il principale artefice del risanamento e del rilancio, il cosiddetto turn around, della grande azienda statunitense, soprannominata \"Big Blue\".\nPrima di allora, era stato amministratore delegato di altre grandissime aziende statunitensi, quali la Nabisco, l'American Express e la McKinsey.\nHa scritto una fortunata autobiografia, tradotta in moltissime lingue, pubblicata in Italia nel 2002 dalla Sperling &amp; Kupfer con il titolo \"La mia IBM: chi dice che gli elefanti non possono ballare?\"\nAttualmente \u00e8 a capo di un grande fondo di investimento internazionale, il Carlyle Group."}
{"id": "1761906", "revid": "287204", "url": "https://it.wikipedia.org/wiki?curid=1761906", "title": "Teseo (disambigua)", "text": ""}
{"id": "1761914", "revid": "180559", "url": "https://it.wikipedia.org/wiki?curid=1761914", "title": "Maurizio Fagiolo dell'Arco", "text": "Biografia.\nFiglio del poeta e architetto Mario dell'Arco e di Anna Maria Manmano, laureato in Storia dell'arte alla \"Sapienza\" di Roma, allievo di Giulio Carlo Argan, \u00e8 stato professore all'Accademia di Belle Arti di Roma e giornalista (\u201cL'Avanti\u201d, \u201cIl Messaggero\u201d, \u201cIl Giornale dell'Arte\u201d). Il fondamentale testo \"Rapporto 60\" \u00e8 del 1966. Pochi mesi dopo pubblica la monografia su Bernini con il fratello, Marcello Fagiolo: un esempio emblematico degli studi di uno storico dell'arte e collezionista. Nel 1977, pur vincendo il Concorso per la cattedra di Professore Straordinario di Storia dell'arte moderna, rifiuta l'incarico universitario.\nNella sua attivit\u00e0 di storico dell'arte si \u00e8 interessato soprattutto del Barocco, nelle molteplici espressioni artistiche, e di arte moderna e contemporanea: \u00e8 stato fra i primi a interessarsi della festa barocca, mentre nell'ambito delle arti figurative dei primi anni del XX secolo si \u00e8 interessato fra l'altro dei futuristi, della Scuola romana e del Realismo magico. Ha svolto anche attivit\u00e0 pubblicistica, ha organizzato mostre e curato cataloghi, e si \u00e8 interessato anche dei rapporti fra cinema e arti figurative.\nCollezionista d'arte, nel 1999 ha donato la sua collezione di arte barocca al Museo di Palazzo Chigi di Ariccia. Morto improvvisamente per una crisi cardiaca, \u00e8 seppellito accanto ai suoi genitori nel cimitero di Genzano di Roma."}
{"id": "1761918", "revid": "599013", "url": "https://it.wikipedia.org/wiki?curid=1761918", "title": "Luis Angel Land\u00edn", "text": ""}
{"id": "1761919", "revid": "287204", "url": "https://it.wikipedia.org/wiki?curid=1761919", "title": "Luis Angel Landin", "text": ""}
{"id": "1761931", "revid": "767487", "url": "https://it.wikipedia.org/wiki?curid=1761931", "title": "Alpha Ethniki 1998-1999", "text": "L'Alpha Ethniki 1998-1999 fu la 63\u00aa edizione della massima serie del campionato di calcio greco, conclusa con la vittoria dell'Olympiacos Pireo, al suo ventottesimo titolo e terzo consecutivo.\nCapocannoniere del torneo fu Demis Nikolaidis (), con 22 reti.\nFormula.\nCome nella stagione precedente le squadre partecipanti furono 18 e disputarono un girone di andata e ritorno per un totale di 34 partite.\nLe ultime tre classificate furono retrocesse in Beta Ethniki.\nIl punteggio prevedeva tre punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono sei: i campioni e la seconda classificata alla UEFA Champions League 1999-2000 mentre la vincitrice della coppa nazionale con la seconda, terza e quarta alla Coppa UEFA 1999-2000.\nClassifica finale.\nLegenda:\nNote:"}
{"id": "1761948", "revid": "634289", "url": "https://it.wikipedia.org/wiki?curid=1761948", "title": "Azanulbizar", "text": ""}
{"id": "1761953", "revid": "599013", "url": "https://it.wikipedia.org/wiki?curid=1761953", "title": "Leocare", "text": "Lavor\u00f2 con il marmo, il bronzo e con la tecnica crisoelefantina; fu attivo in Attica, nel Peloponneso e in Asia Minore.\nBiografia.\nIl \"floruit\" della sua arte posto da Plinio intorno al 370 a.C. \u00e8 probabilmente troppo alto se paragonato alle altre fonti in nostro possesso. Il primo periodo della sua attivit\u00e0 si svolse ad Atene; da qui giungono sette basi di statue recanti la sua firma. Al periodo ateniese appartiene il ritratto bronzeo di Isocrate dedicato a Eleusi da Timoteo, figlio di Conone, e attribuito a Leocare dallo Pseudo-Plutarco (\"Vite dei dieci oratori, Isocrate\" 27), una replica mediocre del quale \u00e8 stata riconosciuta nel busto di Villa Albani. Dell'esistenza di una giovanile statua di \"Apollo\" ci informa una lettera che si pretende essere stata scritta da Platone per Dionigi II di Siracusa (Pseudo-Platone, \"Epist.\", 13, 361). \nDal 350 a.C. circa venne chiamato alla decorazione del Mausoleo di Alicarnasso, una delle \"Sette meraviglie del mondo\", per il quale gli venne assegnato, secondo Plinio, il lato ovest del fregio (\"Nat. hist.\", XXXVI, 30); inizi\u00f2 cos\u00ec un periodo di attivit\u00e0 al servizio della dinastia macedone; dal 338 a.C. (battaglia di Cheronea) si datano le statue-ritratto crisoelefantine di Filippo II di Macedonia, Alessandro Magno, Aminta III, Olimpiade ed Euridice II realizzate per il Philippeion di Olimpia (Pausania, V, 20, 9). Una data di riferimento per l'ultima parte della sua attivit\u00e0 \u00e8 fornita da Plutarco che lo indica come collaboratore di Lisippo all'anatema con la \"Caccia di Alessandro\" dedicato da Cratero nel santuario di Delfi intorno al 320 a.C. (Plut., \"Alexander\" 40).\nTra le altre opere indicate dalle fonti troviamo: uno \"Zeus\" per l'acropoli di Atene (Paus., I, 24.4), un \"Apollo\" eretto nei pressi del tempio di Apollo Patroos nell'agor\u00e0 di Atene (Paus., I, 3.4), un gruppo con \"Zeus e Demos\" al Pireo (Paus., I, 1.3).\nAttribuzioni.\nPlinio (\"Nat. hist.\", XXXIV, 79) riferisce di un \"Ganimede rapito da Zeus\", una copia del quale era stata riconosciuta in un'opera di piccole dimensioni ai Musei Vaticani (inv. 2445). Attorno a questa identificazione, su base stilistica \u00e8 stato riunito un gruppo di opere che comprende l'\"Apollo del Belvedere\", una copia romana del quale \u00e8 nei Musei Vaticani (inv. 1015), e l'\"Artemide di Versailles\" (Louvre Ma 589), le ultime due caratterizzate da una stessa posa, con la testa girata verso la spalla rialzata e dirette in direzione opposta. All'attivit\u00e0 ritrattistica di Leocare e al periodo tardo della sua attivit\u00e0 \u00e8 stato assegnato da parte di Bernard Ashmole il \"busto di Alessandro\" del Museo dell'acropoli di Atene; ad Ashmole si deve anche l'attribuzione a Leocare della \"Demetra di Cnido\" al British Museum."}
{"id": "1761955", "revid": "1543377", "url": "https://it.wikipedia.org/wiki?curid=1761955", "title": "KDE Display Manager", "text": "KDM (o KDE Display Manager) \u00e8 il gestore degli accessi dell'ambiente desktop KDE. KDM permette, tramite un'interfaccia grafica personalizzabile con temi, di gestire differenti sessioni basate sull'accesso con login.\nKDM utilizza le librerie Qt e pu\u00f2 essere configurato tramite Kcontrol in KDE 3 e Impostazioni di sistema in KDE SC 4. Permette la personalizzazione dei dati del singolo utente (come le icone utente per il login) e supporta la modifica dei temi del desktop.\nLa schermata di login presenta tipicamente l'elenco degli utenti con le rispettive icone (scelte dall'utente o dall'amministratore), pu\u00f2 essere presente inoltre un messaggio di benvenuto. Quando sono presenti pi\u00f9 ambienti desktop \u00e8 possibile scegliere quale utilizzare (es. KDE, GNOME, un window manager o anche un semplice terminale). Di solito in basso sono presenti dei pulsanti per spegnere, riavviare o mettere in pausa il computer, oltre ad altri eventuali comandi. Queste opzioni possono essere modificate tramite Kcontrol o Impostazioni di sistema.\nCliccando sul nome utente viene richiesta la password per l'autenticazione. Se il nome utente non \u00e8 visibile \u00e8 comunque sempre possibile digitarlo manualmente nell'apposito riquadro.\nKDM consente anche di impostare l'accesso automatico, anche se comunque \u00e8 una funzione sconsigliata a causa della mancata protezione dell'accesso al computer."}
{"id": "1761958", "revid": "2213038", "url": "https://it.wikipedia.org/wiki?curid=1761958", "title": "Influenzavirus A", "text": "L'Influenzavirus A o virus dell'influenza A \u00e8 una specie di virus appartenente alla famiglia degli Orthomyxoviridae, in grado di infettare alcune specie di uccelli e mammiferi. \u00c8 l'unica specie appartenente al genere Alphainfluenzavirus.\nI sottotipi appartenenti all\"'influenzavirus A\" sono stati identificati in molti tipi di uccelli selvatici, bench\u00e9 lo sviluppo dell'influenza sia molto raro in questi animali. L'influenzavirus A \u00e8 in grado di sostenere gravi entit\u00e0 sindromiche nel pollame e, molto raramente, negli esseri umani Occasionalmente, il virus pu\u00f2 trasmettersi da uccelli d'acqua al pollame domestico, con rischio di infezione e malattia per l'essere umano. In tali condizioni, \u00e8 possibile lo sviluppo di epidemie e pandemie.\nStruttura del virus.\nIl virus dell'influenza A \u00e8 un virus a RNA segmentato, a singolo filamento e a polarit\u00e0 negativa (per essere tradotto in proteina \u00e8 necessaria una RNA polimerasi RNA dipendente che crei il filamento a polarit\u00e0 positiva).\nEsistono diversi sottotipi, in accordo con le possibili combinazioni tra le diverse forme di emoagglutinina (H) e di neuraminidasi (N). Esistono 18 differenti tipi di emoagglutinina (da H1 a H18) e 11 differenti tipi di neuroaminidasi (da N1 a N11). Il tipo H16 \u00e8 il pi\u00f9 nuovo ed \u00e8 stato isolato nel gabbiano dalla testa nera in Svezia e Paesi Bassi nel 1999 e riportato nella letteratura nel 2005. I diversi sottotipi di virus hanno un diverso profilo patogenetico e clinico. Inoltre i diversi sottotipi virali possiedono capacit\u00e0 diverse di contagiare specie animali differenti. La struttura di tutti gli \"'Influenzavirus A\" \u00e8 simile, con caratteristica forma sferica o filamentosa.\nIl genoma.\nIl genoma \u00e8 composto da 13.588 basi ed \u00e8 diviso in 8 segmenti che codificano per 11 diverse proteine (HA, NA, NP, M1, M2, NS1, NEP, PA, PB1, PB1-F2, PB2). La natura segmentata del materiale genomico consente lo scambio dei frammenti tra i diversi sottotipi virali durante la co-infezione di uno stesso organismo. Gli otto frammenti di RNA sono:\nI segmenti genomici hanno sequenze terminali comuni e i vari filamenti di RNA sono parzialmente legati attraverso legami ad idrogeno. In seguito alla trascrizione da RNA a polarit\u00e0 negativa a RNA a polarit\u00e0 positiva viene aggiunto il cap in posizione 5' grazie all'opera della proteina NS1 che utilizza molecole di preRNA di origine cellulare. Il clivaggio del cap \u00e8 operato da PB2. I frammenti positivi cos\u00ec creati sono utilizzati per la sintesi proteica virale e come stampo per l'RNA a polarit\u00e0 negativa.\nLa sintesi di RNA e l'assemblaggio delle nucleo proteine avviene nel nucleo, mentre la sintesi proteica avviene nel citoplasma. Il core virale lascia il nucleo per dirigersi verso la membrana cellulare. La liberazione delle particelle virali avviene in seguito al rivestimento del core nucleare con la membrana cellulare contenente le proteine HA e NA.\nPatologie nell'essere umano.\nI sintomi sono:\nL'infiammazione delle mucose aeree a causa dell'influenza (soprattutto negli anziani, nei bambini, negli immunodepressi e nelle persone che hanno patologie) rende suscettibili a infezioni opportunistiche batteriche: polmonite (sia bilaterale che lobale), broncopolmonite e raramente alla sindrome di Reye. Tuttavia alcuni ceppi di virus influenzali danno una polmonite estremamente grave in soggetti peraltro sani.\nGeneralmente l'influenza ha una incubazione di 2 - 3 giorni e risolve poi spontaneamente anche se alcuni sintomi come la tosse possono protrarsi anche alcune settimane.\nLa percentuale delle vittime correlate al virus H1N1 sarebbe dello 0,0038% dei malati, contro lo 0,2% dei decessi causati dalla normale influenza stagionale."}
{"id": "1761960", "revid": "252105", "url": "https://it.wikipedia.org/wiki?curid=1761960", "title": "Alione", "text": " \nLa famiglia Alione o Allione o Allioni \u00e8 una delle pi\u00f9 antiche famiglie della citt\u00e0 di Asti appartenente alle \"casane\", quel gruppo cio\u00e8 di famiglie che ottennero la loro ascesa sociale non per discendenza patrizia, ma in seguito al prestito della valuta ed al commercio.\nDi probabile origine celtica, in Asti ha dato i natali al famoso commediografo cinquecentesco Giovan Giorgio Alione e nella sua diramazione di Savigliano allo studioso del XVIII secolo di scienze naturali Carlo Allioni, definito il \"Linneo piemontese\" e famoso in tutta Europa per la sua opera \"Flora Pedemontana\".\nDi origine comune sono anche gli Alioni della Valle Maira e del Saluzzese, la tesi \u00e8 avvalorata anche dalla medesima arma gentilizia: un grifone in campo d'oro.\nIl ramo di Borgo San Dalmazzo, originario di Dronero, divenne feudatario di Brondello e l'ultima discendente della famiglia Marianna Allioni divenne sposa di Giuseppe Bava Beccaris, avo del famoso generale Fiorenzo Bava Beccaris, noto soprattutto per la feroce repressione dei moti milanesi da lui guidata nel 1898.\nOrigini.\nSecondo il professor Gian Domenico Serra, gi\u00e0 nel 739, nella regione delle Alpi Cozie tra la valle di Susa (Italia) ed il Saluzzese erano presenti individui denominati Allioni, Ellioni, Allionicus o Alioni.\nNei secoli successivi si trovarono notizie di Alioni diramati in tutto il Piemonte:nell'Albese (Bonifacius nel 1281), nel Casalese (Johannes nel 1297), nell'Alessandrino e nel Fossanese in cui Bonifacio fu Podest\u00e0 della citt\u00e0 nel 1271.\nIl primo Alione che comparve in un documento ufficiale \u00e8 riferito ad un Alione de Aste in un atto di permuta di beni nell'anno 916.\nIn seguito, nelle stesse carte comparvero altri discendenti della famiglia: uno Scarampo e un Uberto entrambi \"civis astensis\" nel XIII secolo. Uberto, venne anche descritto come monetiere di Guido, conte di Fiandra.\nAlioni di Asti.\nLa famiglia ricopr\u00ec le prime cariche pubbliche intorno alla met\u00e0 del XIII secolo. Nel Codex Astensis figurano un Guglielmo Alione credendario della citt\u00e0 di Asti nel 1250, Bonifacio rettore nel 1271, Giacomino sindaco nel 1313, Scarampo e Pagano credendari all'inizio del XIV secolo.\nGuglielmo Alione, venne fatto prigioniero nel 1230 durante la guerra contro Chieri, liberato successivamente oltre alla carica gi\u00e0 nominata di credendario divenne \"Rector Consilii Societas Burgi Sancte Marie Nove\" e nel 1282 divenne \"Rector quatorum Societatum \" .\nLa famiglia accrebbe il proprio reddito grazie all'attivit\u00e0 feneratizia sia in Italia che all'estero; oltre alla figura di Uberto in Fiandra, anche Giorgio Allione nel 1312 viene indicato come monetierer dell'imperatore Enrico VII.\nIl periodo di maggior sviluppo economico della famiglia avvenne intorno al primo quarto del XIV secolo: Domenico Alione, sposando Bastina, la primogenita della facoltosa famiglia Bertramenghi accrebbe notevolmente il proprio patrimonio. Dalla loro unione nacque Gasparone Alione, personaggio di spicco della societ\u00e0 astigiana del XIV secolo.\nEgli infatti accrebbe i commerci della famiglia in Italia ed all'estero con l'acquisto di beni fondiari e l'apertura di nuovi banchi di pegno.\nFermo sostenitore del governo Visconteo in Asti, divenne sindaco della citt\u00e0 nel 1379 investito da Gian Galeazzo Visconti e fu uno degli undici legislatori che riformarono gli statuti comunali della citt\u00e0.\nAlla sua morte egli lasci\u00f2 del denaro per ampliare la cappella di famiglia nella Collegiata di San Secondo.\nIl nipote di Gasparone, Tommaso, continu\u00f2 l'attivit\u00e0 dello zio specialmente nel ponente ligure: a Savona risultava tra i principali creditori del comune.\nNel 1442, venne inviato come ambasciatore a Filippo Maria Visconti.\nNello stesso periodo nacque Giovan Giorgio Alione, poeta, drammaturgo e scrittore, \u00e8 considerato uno dei pi\u00f9 arguti e giocondi poeti rinascimentali del Piemonte.\nNel 1508 fu scelto tra i dieci membri del Gran Consiglio di Asti inviati a Milano a giurare fedelt\u00e0 al Duca Massimiliano Sforza.\nSostenitore dei francesi, il 12 marzo 1518, venne investito da Francesco I del castello di Monterainero nel Borgo Santa Maria Nuova.\nScrisse in francese, italiano e piemontese e la sua opera segn\u00f2 il passaggio tra Medioevo ed umanesimo.\nNel 1521 egli fece stampare in Asti da Francesco Silva le poesie da lui chiamate \"Opera iucunda\", parte in lingua maccheronica, parte in francese, parte in dialetto astigiano e in fiammingo.\nGiovan Giorgio viene anche ricordato per le sue \"Farse\" e una commedia in dialetto astigiano, quasi tutte in versi di nove sillabe rimati a due a due.\nNel 1561 viene menzionato ancora un Carlo Alione come membro del consiglio cittadino\nNel 1662, Alfonso Gerolamo Natta, trattando delle famiglie nobili della citt\u00e0, cita quella degli Alione tra le estinte.\nAlioni di Savigliano.\nIl barone Antonio Manno, bibliotecario di casa Savoia, nella stesura delle linee genealogiche del patriziato subalpino piemontese, scrisse che gli Alioni di Asti diramarono a Savigliano.\nLa tesi \u00e8 anche rafforzata dal Turletti e il Novellis che nelle loro opere rispettivamente su \"Storia di Savigliano \" e \" Saviglianesi illustri\", citano personaggi della famiglia Alione presenti fin dal XIV secolo.\nGli Alioni di Savigliano appartenevano alla nobilt\u00e0 popolare e ricoprirono cariche nella Societ\u00e0 del Popolo (Giacomo nel 1464) o nell'amministrazione della citt\u00e0 (Guglielmo, giureconsulto e sindaco di Savigliano tra il 1473 - 1475).\nIl fratello di Guglielmo, Achille, divenne nel 1493 eletto tra i notai della curia civile e nel 1516 partecip\u00f2 al congresso di Loyssey in Francia come avvocato fiscale e rappresentante del Duca di Savoia. Nel 1522 divenne membro del Senato Piemontese.\nAchille Allioni, fu anche studioso di filosofia e divenne grande amico del letterato astigiano Giovanni Nevizzano autore dell'opera \"Sylva nuptialis\".\nDai due fratelli discendettero Franceschino, nipote di Guglielmo, decurione e sindaco di Savigliano nel 1502 e da Achille il nipote Alessandro capitano dell'esercito savoiardo.\nAlessandro, risposandosi in seconde nozze con Anna Crespi, figlia di Ottavio, vide accrescersi notevolmente il patrimonio famigliare ereditate dalla moglie nel 1629.\nDirettamente dalla linea di Alessandro nacque il nipote Stefano Benedetto Allioni, medico consulente del Re Vittorio Amedeo III di Savoia e riformatore dell'Universit\u00e0 torinese nel 1738.\nIl primogenito di Stefano Benedetto fu il botanico Carlo Ludovico Allioni allievo di Bartolomeo Giuseppe Caccia e collaboratore di Vitaliano Donati, la sua opera pi\u00f9 importante fu la \" Flora Pedemontana, sive enumeratio methodica stirpium indigenarum Pedemontii \", pubblicata nel 1785 in due volumi di testo ed un volume di iconografia, nella quale descrisse le virt\u00f9 medicinali di 2.813 specie di piante del territorio piemontese, di cui 237 nuove specie.\nTale trattato, considerato ancora oggi una delle pi\u00f9 importanti opere floristiche in Europa e la pi\u00f9 importante in Piemonte, gli consent\u00ec di raggiungere una fama internazionale.\nL'ultimogenito di Carlo, Giuseppe, eredit\u00f2 dal padre l'amore per le scienze naturali e divenne professore universitario presso l'Universit\u00e0 di Torino nel 1793.\nIl figlio di Giuseppe, Giorgio Allioni, divenne segretario del Consiglio di Stato e venne insignito della croce dell'Ordine Mauriziano, mor\u00ec a Torino il 13 luglio 1872 estinguendo il ramo Saviglianese.\nAlioni di Borgo San Dalmazzo e Dronero.\nLa citt\u00e0 di Borgo un tempo denominata Pedona, apparteneva in tempi remoti alla diocesi di Asti, la sua abbazia benedettina, conservava il corpo di San Dalmazzo.\nIn seguito ale continue scorribande saracene nel Piemonte meridionale,all'inizio del X secolo il vescovo di Asti Audace, fece traslare il corpo del santo da Pedona a Quargnento.\n\u00c8 probabile che il territorio di Dronero e Pedona che gravitavano sotto la giurisdizione di Asti e la citt\u00e0 di Cuneo alleata degli astigiani contro il conte Tommaso di Savoia, accolsero individui astigiani che in quei luoghi si stabilirono\nAndrea Allioni di Giovenale all'inizio del XVI secolo abbandon\u00f2 il proprio paese a qei tempi campo di battaglia degli eserciti di Carlo V e Francesco I, per trasferirsi a Dronero, sposando Luisa Bellenda.\nAndrea ben presto venne eletto podest\u00e0 di Dronero nel 1581 e nel 1584 divenne sindaco di Borgo San Dalmazzo.\nDue figli di Andrea, Guglielmino e Nicolao divennero ufficiali dell'esercito savoiardo, Guglielmino ricopr\u00ec anche la carica di governatore di Borgo San Dalmazzo.\nAnche la discendenza di Andrea e Guglielmino ricopr\u00ec cariche di prestigio. Tra i molti giuristi ed amministratori, spicca la figura di Andrea, figlio di Guglielmino, investito nel 1635 della carica di podest\u00e0 di Borgo San Dalmazzo, membro del Senato del Piemonte e Commissario speciale.\nCon l'ascesa politica di Andrea, aument\u00f2 anche quella economica. Nel 1611, la famiglia possedeva terre e beni immobili nel cuneese ed a Nizza marittima, dove aveva anche una societ\u00e0 per l'appalto dei macelli.\nIl figlio di Andrea, Guglielmino, nel 1654 a soli 34 anni divenne Signifer e Luogotenente e nel 1678 capitano e tesoriere della citt\u00e0 di Cuneo, nominato della duchessa Maria Giovanna Battista tutrice di Vittorio Amedeo II di Savoia, con uno stipendio annuo di 500 lire.\nIn seguito alle continue guerre in Piemonte, il duca Vittorio Amedeo II per ovviare all'esborso degli stipendi dei propri funzionari, propose a coloro che ne avevano diritto di acquistare il proprio ufficio, con diritto per la propria discendenza, investendoli anche di un titolo di origine nobiliare.\nFu il figlio di Guglielmino, Gabriele Giuseppe che sposando Virginia Saluzzo della Manta nel 1690 divenne virtualmente signore di Brondello (investitura ufficiale ottenuta il 9 settembre 1701 dal duca di Savoia.\nIn seguito un ramo della famiglia si trasfer\u00ec a Torino, mantenendo comunque i propri beni in Borgo San Dalmazzo.\nLa figlia di Gabriel Giuseppe, Marianna spos\u00f2 Giuseppe Bava Beccaris e, nel 1799 morendo l'ultimo maschio della famiglia, Carlo Andrea fratello di Marianna, l'eredit\u00e0 ed il titolo pass\u00f2 al ramo degli Allioni di Dronero nella figura di Pietro Giulio Cesare che discendeva dagli Allioni della Valle Maira.\nQuesti, fin dal XV secolo facevano parte della Confraternita del Gonfalone di Dronero, il capostipite nel XVI secolo fu Giovenale Alione \"rationatore\" dei conti pubblici di Dronero tra il 1533 ed il 1534.\nDalle carte presenti nel comune di Cuneo, risulta che Giovenale ebbe due figli: Andrea che si trasfer\u00ec a Borgo San Dalmazzo dando origine poi al ramo dei signori di Brondello e Tommaso, la cui stirpe origin\u00f2 podest\u00e0, procuratori, luogotenenti e giudici.\nTra i principali discendenti sono degni di nota:\nLe abitazioni degli Alioni.\nSecondo il Gabotto, le case degli Alione di Asti erano ubicate nel Borgo Santa Maria Nuova, nei pressi del convento di Sant'Agostino e l'antica chiesa della Confraternita dell'Annunziata tra le attuali via Crispi e Via Fontana.\nQueste abitazioni costituivano la contrada Aliona o degli Alioni che era l'asse generatore del sobborgo del Cavallone.\nIl Gabiani ipotizza per\u00f2 che queste abitazioni siano sorte dopo il XV secolo e che anteriormente la famiglia avesse un edificio patrizio all'interno del recinto dei nobili.\nNel 1810, a Borgo San Dalmazzo esisteva ancora una casa di propriet\u00e0 della famiglia Allioni immortalata da Clemente Rovere in un disegno per la Societ\u00e0 di Deputazione Subalpina di storia patria.\nGenealogia.\nDiscendenza della famiglia Alione linea di Asti e di Savigliano nei suoi personaggi principali\nDiscendenza dei Conti di Brondello nei tratti principali.\nStemma.\nScudo :Grifone rampante d'oro in campo azzurro\nCimiero: leone d'oro\nMotto: OGNI COSA COL TEMPO\nIl simbolo comune a tutti gli Alioni \u00e8 il grifone o grifo d'oro, compresa la famiglia Al\u00e9on di Ginevra e Nassau, agnati del ramo di Savigliano e trasferiti in Francia e Svizzera nel XVI secolo.\nIl grifone \u00e8 una figura immaginaria ispirata dalla sua raffigurazione mitologica. Simboleggia custodia e vigilanza. Di norma il \"grifone\" \u00e8 costituito:\nRiunisce quindi, l'animale dominante sulla terra, il leone, con quello dominante in cielo, l'aquila, simboleggiando anche la \"perfezione\" e la \"potenza\".\nIl Grammatica, il Gorrini ed il Gabotto nei propri studi affermano che gli Alioni di Asti avevano per stemma un grifone d'oro in campo azzurro, la stessa arma gentilizia di Carlo Allioni concessa il 20 marzo 1638 dalla citt\u00e0 di Savigliano ai \"fratelli Achille, Vincenzo ed Alessandro fu Giuseppe Allioni\".\nNon esistendo riferimenti iconografici della famiglia Alione in Asti, negli ultimi studi araldici sulle famiglie astigiane si sono posti alcuni dubbi sullo stemma della famiglia, visto che \u00e8 stato rinvenuto un sigillo di Gasparone Alione contenente uno stemma ripartito da 5 pali.\nNello studio sull'immagine di san Secondo di Asti di Paolo Edoardo Fiora di Centocroci, lo studioso per\u00f2 ipotizza che l'illustre mercante astigiano, che come insegne aveva un grifo d'oro in campo azzurro, abbia utilizzato in varie occasioni l'arma del suo avo Raimondino Bertramengo - Scarampi ( \"D'oro a cinque pali di rosso\" ) a rappresentare una continuit\u00e0 con l'antica famiglia della madre, visto che la propria sepoltura avvenne nel sepolcro di famiglia dei Bertramenghi."}
{"id": "1761964", "revid": "15756", "url": "https://it.wikipedia.org/wiki?curid=1761964", "title": "Enrico di Prussia", "text": "Biografia.\nEnrico era il figlio terzogenito di Federico III di Germania e di sua moglie, Vittoria di Sassonia-Coburgo-Gotha. Suo padre era figlio del primo imperatore di Germania, Guglielmo I, mentre sua madre era la figlia primogenita della Regina Vittoria del Regno Unito. Enrico era anche fratello dell'imperatore Guglielmo II di Germania.\nDopo aver frequentato il liceo a Kassel, a quindici anni entr\u00f2 nella Kaiserliche Marine. Dopo i primi due anni di formazione, che inclusero un viaggio intorno al mondo, fece il proprio ingresso all'Accademia Navale. Durante questo viaggio, Enrico visit\u00f2 il Giappone ed ebbe numerose udienze con l'imperatore, ma anche qualche problema legato ad un incidente di caccia avvenuto a Suita, presso Osaka, che fece s\u00ec che il principe venisse trattenuto per una notte intera per accertamenti presso la residenza imperiale. Ritorn\u00f2 in Giappone altre due volte, nel 1900 e nel 1912, quest'ultima volta per assistere ai funerali dell'imperatore Meiji.\nNel 1888 spos\u00f2 la cugina principessa Irene d'Assia-Darmstadt, sorella della zarina russa Alessandra e questa parentela port\u00f2 anche nella casata degli Hohenzollern il problema dell'emofilia.\nAll'interno della marina ebbe diversi comandi tra cui nel 1887 una torpediniera della 1\u00aa divisione Torpedoboote, nel 1888 lo yacht imperiale \"SMY Hohenzollern\", nel 1889-1890 l'incrociatore di II classe \"SMS Irene\", nel 1892 la nave costiera \"SMS Beowulf\" e sino al 1894 la corazzata \"SMS Sachsen\" per poi passare alla \"SMS W\u00f6rth\" sino al settembre del 1895. Dal 1897 il principe Enrico fece parte dello squadrone tedesco inviato in estremo oriente per rafforzare l'occupazione del porto di Tsingtao in Cina e progetto probabilmente a quell'epoca una possibile occupazione delle Filippine, mai per\u00f2 attuata. Rest\u00f2 in Cina sino al 1900 quando il fratello imperatore lo richiam\u00f2 in Germania per poi essere nominato nel 1903 capo della Stazione navale del Mar Baltico. Tra il 1906 ed il 1909 Enrico fu a capo della \"Hochseeflotte\" ed in quell'ultimo anno venne promosso Ammiraglio e ispettore generale della marina imperiale come successore del Grand'Ammiraglio Hans von Koester.\nAllo scoppio della Prima guerra mondiale venne nominato Comandante in capo dell'Armata Baltica. Nonostante avesse forze inferiori a quelle russe, Enrico riusc\u00ec a tenere a bada la flotta russa fino allo scoppio della rivoluzione. Con la fine della guerra Enrico lasci\u00f2 il servizio attivo e con la caduta della monarchia lasci\u00f2 definitivamente la Marina.\nIn disaccordo con il crollo della monarchia tedesca, fugg\u00ec con la famiglia a Kiel ove risiedette per qualche tempo nel locale castello, per poi trasferirsi nella sua tenuta di Hemmelmark, vicino a Eckernf\u00f6rde, nello Schleswig-Holstein. Qui Enrico si dedic\u00f2 in prevalenza alla vela ed agli sport acquatici. Mor\u00ec nel 1929 a causa di un cancro alla gola dettato dal suo accanimento al fumo, come suo padre.\nPersonalit\u00e0.\nEnrico aveva poco da spartire col fratello maggiore Guglielmo. Egli era abbastanza popolare grazie alla sua umilt\u00e0 e apertura verso i suoi soldati, ma anche per le sue innate qualit\u00e0 di diplomatico noto per il suo tatto. Tra le sue opere diplomatiche pi\u00f9 importanti vi furono due viaggi negli Stati Uniti (nel 1896 in occasione del varo dello yacht imperiale \"Meteor\" e nel 1902) che gli attirarono le simpatie del governo d'oltreoceano. Tutti riconoscevano al principe Enrico un'intelligenza superiore al fratello, anche se egli mancava completamente di interessi nei confronti della politica e dell'arte militare di terra. Per queste sue doti, nel 1899 ottenne una laurea \"honoris causa\" in ingegneria meccanica assegnatagli dall'Universit\u00e0 tecnica di Berlino. Nel 1902 ricevette una laurea anche dall'Universit\u00e0 di Harvard. Nel 1905 il principe Enrico brevett\u00f2 (DRP 204.343) l'azionamento manuale per i tergicristalli dei veicoli a motore, il che rappresent\u00f2 una grande invenzione per un'epoca in cui l'automobile iniziava a comparire nel quotidiano.\nEnrico amava la sua vita in marina ed era considerato un ottimo marinaio sia a livello operativo che organizzativo. La vela era una delle sue attivit\u00e0 preferite assieme al golf ed al polo. Nel 1909 fond\u00f2 il \"Deutschland-Schild\", un campionato per la marina imperiale tedesca di sport acquatici. Interessato agli ultimi ritrovati della tecnica nella marina militare, si adoper\u00f2 sin dai primi del novecento per avviare studi di aerei sottomarini ma senza successo. Per raggiungere questo scopo egli si adoper\u00f2 personalmente acquisendo il brevetto di pilota il 28 ottobre 1910 grazie al pioniere dell'aviazione August Euler.\nDiscendenza.\nDal matrimonio con Irene nacquero tre figli:\nAl cinema.\nHeinrich di Prussia appare, accanto al Presidente Theodore Roosevelt nel documentario \"Arrival of Prince Henry (of Prussia) and President Roosevelt at Shooter's Island\" prodotto dall'Edison Manufacturing Company nel 1902."}
{"id": "1761967", "revid": "110157", "url": "https://it.wikipedia.org/wiki?curid=1761967", "title": "Orleans (Brasile)", "text": "Orleans \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1761971", "revid": "1543377", "url": "https://it.wikipedia.org/wiki?curid=1761971", "title": "Boromo", "text": "Boromo \u00e8 un dipartimento del Burkina Faso classificato come citt\u00e0, capoluogo della provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 8 villaggi: Koho, Lapara, Nanou, Ouahabou, Ouako, Ouroubono, Siguinoguin e Virou."}
{"id": "1761979", "revid": "1005847", "url": "https://it.wikipedia.org/wiki?curid=1761979", "title": "Michele Ventura", "text": "Biografia.\nNato il 23 dicembre 1945 a Sesto Fiorentino, in provincia di Firenze, ma residente a Firenze, aderisce alla Federazione Giovanile Comunista Italiana (FGCI), l'organizzazione giovanile del Partito Comunista Italiano (PCI), di cui fu segretario provinciale di Firenze dal 1970 al 1973.\nNel 1970 fu inviato dal PCI a Trapani per svolgere l\u2019incarico di segretario della locale federazione provinciale, incarico che mantenne fino al 1973.\nHa ricoperto l'incarico di segretario della federazione del PCI di Firenze dal 1975 al 1983, ed \u00e8 stato membro della direzione nazionale del PCI fino al 1989, poi del suo comitato centrale.\nDal 1985 al 1990 \u00e8 stato vicesindaco di Firenze sotto l'amministrazione comunale di Massimo Bogianckino (per tutto il tempo in carica) e Giorgio Morales (solo per un anno).\nViene candidato alle elezioni regionali in Toscana del 1990 nelle liste del PCI, venendo eletto nella circoscrizione di Firenze con 17.738 preferenze in consiglio regionale della Toscana, ricoprendone l\u2019incarico di vicepresidente del Consiglio dal 28 giugno 1990 fino all'11 gennaio 1992. Viene poi riconfermato consigliere regionale alle regionali toscane del 1995, le prime con il sistema elettorale a suffragio universale diretto, rimanendo in carica fino alle dimissioni ad ottobre 1999, per candidarsi al Parlamento.\nNel 1991 aderisce alla svolta della Bolognina dal PCI al Partito Democratico della Sinistra, per poi confluire nel 1998 nei Democratici di Sinistra alla svolta di Massimo D'Alema.\n\u00c8 stato eletto deputato nelle elezioni suppletive nel 1999, poi rieletto nel 2001, 2006 e nel 2008 con il Partito Democratico (PD), diventando vice-capogruppo vicario del Pd alla Camera.\nDopo la sconfitta del PD alle elezioni politiche del 2008, dov'\u00e8 stato rieletto alla Camera ancora nella medesima circoscrizione, viene nominato a maggio 2008, dal segretario del PD Walter Veltroni, Ministro per l'attuazione del programma di governo nel suo Governo ombra del Partito Democratico, ruolo che ricopre dal 9 maggio 2008 al 21 febbraio 2009.\nConsiderato vicino e fedele a Massimo D'Alema, nel 2009 si candida alle primarie del Partito democratico del centro-sinistra per scegliere il candidato sindaco del Comune di Firenze arrivando quarto con il 12,4%. Le primarie furono vinte da Matteo Renzi con il 40,5%."}
{"id": "1761980", "revid": "6923", "url": "https://it.wikipedia.org/wiki?curid=1761980", "title": "Maybe You've Been Brainwashed Too", "text": "Maybe You've Been Brainwashed Too \u00e8 l'unico album pubblicato dai New Radicals, negli ultimi mesi del 1998 dalla MCA Records. Dall'album vennero estratti due singoli nel 1999, \"You Get What You Give\" e \"Someday We'll Know\".\nL'album raggiunse la posizione numero 41 della Billboard 200 e conquist\u00f2 il disco di platino (1\u00a0000\u00a0000 di copie vendute) il 14 ottobre 1999 negli Stati Uniti. Nella UK Albums Chart, l'album ha raggiunto la posizione numero 10."}
{"id": "1761981", "revid": "1782831", "url": "https://it.wikipedia.org/wiki?curid=1761981", "title": "Bagassi", "text": "Bagassi \u00e8 un dipartimento del Burkina Faso classificato come comune, situato nella provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 26 villaggi: Assio, Badi\u00e9, Bandio, Banou, Bassouan, Bounou, Doussi, Haho, Kahin, Kaho, Kana, Kayio, Koussaro, Mana, Manzoul\u00e9, Moko, Niaga, Niakongo, Ouanga, Pahin, Sayaro, Sipohin, Sokoura, Virwe, Vy e Yaro."}
{"id": "1761982", "revid": "110157", "url": "https://it.wikipedia.org/wiki?curid=1761982", "title": "Alto Long\u00e1", "text": "Alto Long\u00e1 \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1761983", "revid": "110157", "url": "https://it.wikipedia.org/wiki?curid=1761983", "title": "Assun\u00e7\u00e3o do Piau\u00ed", "text": "Assun\u00e7\u00e3o do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1761986", "revid": "287204", "url": "https://it.wikipedia.org/wiki?curid=1761986", "title": "Boqueir\u00e3o do Piau\u00ed", "text": "Boqueir\u00e3o do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1761987", "revid": "42081", "url": "https://it.wikipedia.org/wiki?curid=1761987", "title": "Tato Greco", "text": ""}
{"id": "1761989", "revid": "1543377", "url": "https://it.wikipedia.org/wiki?curid=1761989", "title": "Bana (Burkina Faso)", "text": "Bana \u00e8 un dipartimento del Burkina Faso classificato come comune, situato nella provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 9 villaggi: Bassana, Bissa, Danou, Fofina, Ouona, Sienkoro, Solonso, Somona e Yona."}
{"id": "1761990", "revid": "287204", "url": "https://it.wikipedia.org/wiki?curid=1761990", "title": "Buriti dos Montes", "text": "Buriti dos Montes \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1761991", "revid": "132266", "url": "https://it.wikipedia.org/wiki?curid=1761991", "title": "Incaricato d\u2019affari a.i.", "text": ""}
{"id": "1761993", "revid": "599013", "url": "https://it.wikipedia.org/wiki?curid=1761993", "title": "Christophe Revault", "text": ""}
{"id": "1761994", "revid": "15971770", "url": "https://it.wikipedia.org/wiki?curid=1761994", "title": "Maybe you've been brainwashed too", "text": ""}
{"id": "1761995", "revid": "287204", "url": "https://it.wikipedia.org/wiki?curid=1761995", "title": "Campo Maior (Brasile)", "text": "Campo Maior \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762000", "revid": "1543377", "url": "https://it.wikipedia.org/wiki?curid=1762000", "title": "Fara (Burkina Faso)", "text": "Fara \u00e8 un dipartimento del Burkina Faso classificato come comune, situato nella provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 23 villaggi: Bilatio, Bouzourou, Daho, Dakayes, Diansi, Fitien, Kabourou, Kapa, Karaba, Konzena, Koumbia, Laro, Nabou-nouni, Nabou-peulh, Nanano, Naouya, Nasma, Nass\u00e9n\u00e9, Pomain, Sadon-bobo, Tialla, Ton e Ton\u00e9."}
{"id": "1762002", "revid": "287204", "url": "https://it.wikipedia.org/wiki?curid=1762002", "title": "Capit\u00e3o de Campos", "text": "Capit\u00e3o de Campos \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762003", "revid": "42081", "url": "https://it.wikipedia.org/wiki?curid=1762003", "title": "Giovanni Roberto Di Mauro", "text": ""}
{"id": "1762006", "revid": "1540383", "url": "https://it.wikipedia.org/wiki?curid=1762006", "title": "Libertarismo di destra", "text": "Il libertarianismo di destra, chiamato anche libertarismo di destra, capitalismo libertario, capitalismo libertariano, \u00e8 una filosofia politica ed un tipo di libertarianismo che sostiene fortemente i diritti di propriet\u00e0 capitalistici e difende la distribuzione sul mercato delle risorse naturali e della propriet\u00e0 privata. Il termine \"libertarianismo di destra\" \u00e8 usato per distinguere questa classe di opinioni sulla natura della propriet\u00e0 e del capitale dal libertarismo di sinistra, un tipo di libertarismo che combina l'autocontrollo con un approccio egualitario alle risorse naturali. Contrariamente al libertarismo socialista, il libertarianismo di destra sostiene il capitalismo ed il libero mercato. Come la maggior parte delle forme di libertarianismo, il libertarianismo di destra sostiene le libert\u00e0 civili, in particolare il giusnaturalismo, i diritti negativi e un'importante inversione del moderno Stato sociale.\nCome tutti i sostenitori delle ideologie affini al libertarianismo, i libertariani di destra si definiscono semplicemente \"libertari\" o \"libertariani\". Essendo il tipo pi\u00f9 comune di libertarianismo negli Stati Uniti, il libertarianismo di destra \u00e8 diventato negli USA il significato pi\u00f9 comune di \"libertarianismo\" dalla fine del XX secolo, mentre storicamente e altrove continua ad essere ampiamente usato anche per riferirsi a forme di socialismo anti-Stato come l'anarchismo e pi\u00f9 in generale comunismo libertario e socialismo libertario. Intorno al tempo di Murray Rothbard, che negli anni '60 rese popolare il termine \"libertario\" negli Stati Uniti, i movimenti anarco-capitalisti iniziarono a definirsi \"libertariani\", portando alla nascita del termine \"libertariano di destra\" per distinguerli. Rothbard stesso ha riconosciuto la cooptazione del termine e si vantava della sua \"cattura [...] dal nemico\".\nIl pensiero politico della destra libertariana \u00e8 caratterizzato dalla rigorosa priorit\u00e0 data alla libert\u00e0, con la necessit\u00e0 di massimizzare le libert\u00e0 individuali e minimizzare la portata dell'autorit\u00e0 pubblica. I libertari di destra in genere vedono lo Stato come la principale minaccia alla libert\u00e0. Questo anti-statalismo differisce dalle dottrine anarchiche in quanto si basa su un individualismo senza compromessi, e che pone anche l'enfasi sulla cooperazione umana (ma in maniera minore rispetto al libertarianismo di sinistra) al posto del Welfare state . La filosofia della destra libertariana \u00e8 radicata anche nelle idee di diritti individuali ed al \"laissez-faire\". Economicamente, i libertariani di destra non fanno distinzioni tra capitalismo e mercati liberi e vedono ogni tentativo di dettare i processi del mercato come controproducenti, enfatizzando i meccanismi e la natura autoregolante del mercato mentre ritengono evitabile l'intervento del governo e superflui ed improduttivi i tentativi di ridistribuire la ricchezza. Sebbene tutti i libertariani di destra si oppongano all'intervento del governo, esiste una divisione tra gli anarco-capitalisti, che vedono lo Stato come un male inutile e vogliono che i diritti di propriet\u00e0 siano tutelati senza legge attraverso il crimine, il contratto e il diritto di propriet\u00e0 generati dal mercato; e i miniarchisti, che credono invece che sia necessario uno Stato minimo, spesso indicato come un \"guardiano notturno\", per fornire ai suoi cittadini tribunali, forze armate e forze di polizia.\nSebbene il libertarianismo di destra sia influenzato dal pensiero liberale classico, con alcuni che lo vedono come una sua variante, ci sono differenze significative tra le due ideologie. Edwin van de Haar, studioso olandese indipendente specializzato nella tradizione liberale nel pensiero politico internazionale, sostiene che \"confusamente, negli Stati Uniti il termine libertarianismo \u00e8 talvolta usato anche per o dai liberali classici. Ma questo maschera erroneamente le differenze tra loro\". Il liberalismo classico rifiuta di dare priorit\u00e0 alla libert\u00e0 sull'ordine e quindi non mostra l'ostilit\u00e0 verso lo Stato che \u00e8 la caratteristica distintiva del libertarianismo. Pertanto, i libertariani di destra credono che i liberali classici favoriscano un eccessivo coinvolgimento dello Stato, sostenendo che non hanno abbastanza rispetto per i diritti di propriet\u00e0 individuali e mancano di sufficiente fiducia nel funzionamento del libero mercato e nel suo ordine spontaneo. Inoltre, i libertariani di destra non sono d'accordo con i liberali classici in quanto troppo favorevoli alle banche centrali e alle politiche monetariste.\nDefinizioni.\nLe persone descritte come \"libertarie/libertariane di sinistra\" o \"libertarie/libertariane di destra\" generalmente si definiscono semplicemente \"libertarie\"o \"libertariane\" e si riferiscono alla loro filosofia come \"libertarismo\" o \"libertarianismo\". Di conseguenza, alcuni autori e scienziati politici classificano le forme del libertarianismo in due gruppi, libertarianismo di sinistra e di destra, per distinguere le visioni su propriet\u00e0 e capitale.\nTradizionalmente, il termine \"libertariano\" fu coniato dal filosofo comunista libertario Joseph D\u00e9jacque per indicare politiche di sinistra solitamente indicate come anarchismo e socialismo libertario dalla met\u00e0 al tardo Ottocento. Da quando, con il moderno sviluppo delle politiche libertariane di destra, come le correnti del minarchismo e dell'anarco-capitalismo, il termine \"libertariano\" \u00e8 stato usato da met\u00e0 del Novecento per sostenere invece il capitalismo \"laissez-faire\" e forti diritti di propriet\u00e0 privata, sono stati pi\u00f9 spesso usati i termini \"libertarianismo di sinistra\" e \"di destra\" per distinguere le due correnti ideologiche.\nIl libertarianismo di destra \u00e8 stato descritto come una combinazione di libert\u00e0 individuali ed opposizione allo Stato, con un forte sostegno al libero mercato e alla propriet\u00e0 privata. I diritti di propriet\u00e0 sono stati il problema che ha diviso le filosofie libertariane. Secondo Jennifer Carlson, il libertarianismo di destra \u00e8 la forma dominante di libertarianismo negli Stati Uniti. I libertariani di destra \"vedono i forti diritti di propriet\u00e0 privata come base per la libert\u00e0 e quindi sono - per citare il titolo del testo di Brian Doherty sul libertarismo negli Stati Uniti - \"radicali per il capitalismo\".\nHerbert Kitschelt e Anthony J. McGann vedono il libertarianismo di destra - \"una strategia che combina posizioni a favore del mercato con opposizione all'autorit\u00e0 gerarchica, sostegno alla partecipazione politica non convenzionale e sostegno al femminismo e all'ambientalismo\" - in contrasto con l'autoritarismo di destra.\nMark Bevir crede nell'esistenza di tre tipi di libertarianismo, ossia di destra, di sinistra e il libertarianismo consequenzialista sostenuto dall'economista premio Nobel Friedrich von Hayek.\nSecondo il contemporaneo libertariano americano Walter Block, i libertariani di sinistra e i libertariani di destra concordano con alcune premesse libertarie, ma \"differiscono in termini di implicazioni logiche di questi assiomi fondatori\". Sebbene alcuni libertariani rifiutino lo spettro politico, in particolare lo spettro politico sinistra-destra, il libertarianismo di destra e diversi filoni di libertarianismo orientati a destra negli Stati Uniti sono stati spesso descritti come di destra, talvolta della Nuova Destra o della \"destra radicale\" e reazionaria.\nL'attivista e politico libertariano americano David Nolan, il principale fondatore del Libertarian Party americano, ha sviluppato quello che ora \u00e8 conosciuto come il \"diagramma di Nolan\" (vedi a destra) per sostituire il tradizionale spettro politico sinistra-destra.\nDalla rinascita del neoliberismo negli anni '70, il libertarianismo di destra si \u00e8 diffuso anche oltre il Nord America attraverso gruppi di riflessione e partiti politici. Negli Stati Uniti, il libertarianismo \u00e8 sempre pi\u00f9 visto come questa posizione a favore del capitalismo di libero mercato.\nFilosofia.\nIl libertarianismo di destra si \u00e8 sviluppato negli Stati Uniti a met\u00e0 del XX secolo dalle opere di scrittori liberali europei come John Locke, Friedrich von Hayek e Ludwig von Mises ed \u00e8 oggi la concezione pi\u00f9 popolare del libertarianismo negli Stati Uniti. \u00c8 comunemente indicato come una continuazione o radicalizzazione del liberalismo classico. I pi\u00f9 importanti tra questi primi filosofi di destra libertariana furono i moderni libertariani americani come Robert Nozick e Murray Rothbard.\nSebbene spesso condividano la difesa delle libert\u00e0 sociali con la sinistra libertaria, i libertariani di destra apprezzano anche le istituzioni sociali che applicano condizioni del capitalismo mentre respingono le istituzioni che funzionano in opposizione a queste sulla base del fatto che tali interventi rappresentano una coercizione non necessaria degli individui e l'abrogazione della loro libert\u00e0 economica. Gli anarco-capitalisti cercano la completa eliminazione dello Stato a favore delle agenzie di difesa private, mentre i miniarchisti difendono gli Stati minimi che mantengono solo quelle funzioni di governo necessarie per salvaguardare i diritti naturali, intesi in termini di propriet\u00e0 privata o autonomia.\nI libertariani di destra sono economicamente liberali, solitamente vicini ai monetaristi, alla scuola di economia di Chicago o alla scuola austriaca e sostengono il capitalismo \"laissez-faire\", che definiscono come il libero mercato in opposizione al capitalismo statalista e all'interventismo statale.\nIl libertarianismo di destra e il suo individualismo sono stati discussi come parte della Nuova destra in relazione al neoliberismo e al thatcherismo. Nel XX secolo, il conservatorismo liberale della Nuova Destra influenzato dal libertarianismo di destra emargin\u00f2 altre forme di conservatorismo.\nLa \"Stanford Encyclopedia of Philosophy\" descrive la filosofia della destra libertariana come segue:Il libertarismo \u00e8 spesso considerato una dottrina di \"destra\". Questo, tuttavia, \u00e8 errato per almeno due motivi. In primo luogo, sulle questioni sociali, piuttosto che economiche, il libertarismo tende ad essere di \"sinistra\". Si oppone a leggi che limitano le relazioni sessuali consensuali e private tra adulti (ad es. sesso tra gay, sesso non coniugale e sesso deviante), a leggi che limitano l'uso di droghe, a leggi che impongono opinioni o pratiche religiose agli individui e al servizio militare obbligatorio. In secondo luogo, oltre alla versione pi\u00f9 nota del libertarianismo - il libertarianismo di destra - esiste anche una versione nota come \"libertarianismo di sinistra\". Entrambi sostengono la piena auto-propriet\u00e0, ma differiscono rispetto ai poteri che gli agenti devono appropriarsi di risorse naturali non appropriate (terra, aria, acqua, ecc.).I libertariani di destra si distinguono dalla tradizione libertariana dominante per la loro relazione con propriet\u00e0 e capitale. Mentre sia il libertarianismo che il libertarianismo di destra condividono una generale differenza nei confronti del potere da parte dell'autorit\u00e0 governativa, quest'ultimo esenta il potere esercitato dal capitalismo di libero mercato. Storicamente, i libertari come Herbert Spencer e Max Stirner hanno sostenuto la protezione della libert\u00e0 individuali dai poteri del governo e della propriet\u00e0 privata. Pur condannando l'invasione governativa sulle libert\u00e0 personali, i libertariani di destra sostengono le libert\u00e0 sulla base del loro accordo con i diritti di propriet\u00e0 privata e l'abolizione dei servizi pubblici non fondamentali \u00e8 un tema comune negli scritti di destra libertariana.\nSebbene associato al capitalismo di libero mercato, il libertarianismo di destra non si oppone in linea di principio all'egualitarismo e al socialismo volontario. Tuttavia, i libertari di destra credono che il sistema economico che sostengono sarebbe risultato superiore e che la gente lo preferirebbe al socialismo. Per Nozick, ci\u00f2 non implica il supporto del capitalismo, ma semplicemente che il capitalismo \u00e8 compatibile con il libertarianismo, qualcosa che \u00e8 respinto dai libertari anticapitalisti.\nPrincipio di non aggressione.\nIl principio di non aggressione (NAP) \u00e8 spesso descritto come il fondamento di diverse filosofie libertariane odierne, incluso il libertarianismo di destra. Il NAP \u00e8 una istanza morale che ritiene intrinsecamente illegittima l'aggressione, definita come la minaccia o l'uso di violenza, contro una persona o l'altrui legittima propriet\u00e0.\nIl principio \u00e8 stato usato retoricamente per opporsi a politiche come la coscrizione, le tasse e le leggi sui crimini senza vittime (come contrabbando, uso ricreativo di stupefacenti, eccetera), ma l'uso del NAP come giustificazione per il libertarianismo di destra \u00e8 stato anche criticato come ragionamento circolare e come offuscamento retorico della natura dei rafforzamenti delle leggi sulla propriet\u00e0, ritenuti coercitivi.\nDiritti di propriet\u00e0.\n\u00c8 ancora discusso se il libertarianismo di destra e il libertarismo di sinistra \"rappresentino ideologie distinte o variazioni di un tema\", di certo il libertarianismo di destra \u00e8 molto pi\u00f9 a favore della propriet\u00e0 privata capitalista e dei diritti di propriet\u00e0. I libertariani di destra sostengono che le risorse naturali non possedute da nessuno \"possono diventare della prima persona che le scopre, mescola il suo lavoro con esse o le rivendica semplicemente - senza il consenso degli altri e con un pagamento scarso o nullo per loro\". Ci\u00f2 contrasta con il libertarianismo di sinistra in cui \"le risorse naturali non possedute da nessuno appartengono a tutti in modo egualitario\". I libertari di destra ritengono che le risorse naturali non siano originariamente di propriet\u00e0 di nessuno e che quindi le parti private se ne possano appropriare senza il consenso di altri (ad esempio senza un'imposta sul valore fondiario).\nStato.\nC'\u00e8 un dibattito tra i libertariani di destra sulla legittimit\u00e0 dello Stato. Mentre gli anarco-capitalisti sostengono la sua abolizione, i miniarchisti sostengono Stati minimi, spesso definiti \"guardiani notturni\". I miniarchisti sostengono che lo stato \u00e8 necessario per la protezione delle persone dalle aggressioni, dalla violazione del contratto, dalla frode e dal furto. Credono che le uniche istituzioni governative legittime siano i tribunali, le forze militari e quelle di polizia, anche se alcuni ampliano questo elenco per includere i rami esecutivo e legislativo, i vigili del fuoco e le carceri. I minarchisti giustificano lo Stato sulla base del fatto che \u00e8 la logica conseguenza dell'adesione al principio di non aggressione. Alcuni minarchisti sostengono che uno Stato \u00e8 inevitabile, ritenendo che l'anarchia sia futile. Altri sostengono che l'anarchia sia immorale perch\u00e9 implica che il principio di non aggressione sia facoltativo e non sufficiente per essere applicato, poich\u00e9 l'applicazione delle leggi in anarchia \u00e8 aperta alla concorrenza. Un'altra giustificazione comune \u00e8 che le agenzie di difesa private e gli studi giudiziari tenderebbero a rappresentare gli interessi di coloro che li pagano abbastanza.\nCorrenti.\nLibertarianismo classico.\nLa maggior parte dei libertariani vedono con riluttanza la coercizione statale e promuovono il libero mercato, sostenendo la vicinanza dei conservatori alle loro posizioni in quanto tradizionalmente questi ultimi sostengono il taglio delle tasse, la diminuzione della spesa pubblica, il pareggio di bilancio, privatizzazioni, la diminuzione dello Stato sociale, la cancellazione delle barriere protezioniste al libero mercato, politiche di liberalizzazione e deregolamentazione e la difesa della propriet\u00e0 privata. Allo stesso tempo pongono una notevole attenzione politica per quanto riguarda i temi etici e civili e sono generalmente favorevoli sul solco del radicalismo liberale ad aborto, eutanasia, procreazione assistita, ricerca scientifica, studio terapeutico delle cellule staminali, legalizzazione della prostituzione e la liberalizzazione delle droghe.\nNeoliberismo.\nIl termine neoliberismo indicava negli anni 1930 una filosofia economica che si proponeva come terza via tra liberalismo classico e pianificazione centrale dell'economia, ma a partire dagli anni 1960 divenne sinonimo di liberalismo economico e quindi di difesa del libero mercato, deregolamentazione e forte riduzione del controllo del governo sull'economia. I pi\u00f9 noti esponenti di questa corrente sono gli economisti Friedrich Hayek e Milton Friedman. Il termine \u00e8 usato soprattutto in senso spregiativo verso le teorie economiche liberiste.\nPaleolibertarianismo.\nIl paleolibertarianismo \u00e8 una corrente fortemente avversa agli atteggiamenti aggressivi e militaristi in politica estera. Fu fondata da Lew Rockwell e Murray Rothbard ed \u00e8 associata storicamente al Ludwig von Mises Institute. Si pu\u00f2 considerare come l'unione tra i principi classici del libertarianismo e gli ideali conservatori. I temi chiave di questa corrente sono l'anarco-capitalismo, una vicinanza all'anti-federalismo statunitense e la teoria economica della scuola austriaca.\nDiffusione.\nDagli anni '70, il libertarianismo di destra si \u00e8 diffuso oltre gli Stati Uniti. Con la fondazione del Partito Libertario nel 1971, molti paesi seguirono l'esempio e vennero fondati partiti libertari che sostenevano questo tipo di libertarianismo, insieme al liberalismo classico, al liberismo e al neoliberismo, in tutto il mondo, tra cui Gran Bretagna, Israele e Sudafrica. A livello internazionale, la maggior parte dei partiti libertariani \u00e8 raggruppata all'interno dell'Alleanza Internazionale dei Partiti Libertariani, di Interlibertarians o del Partito Europeo per la Libert\u00e0 Individuale, a livello europeo, ed il libertarianismo di destra \u00e8 rappresentato da associazioni come Students for Liberty e Liberty International, giornali come \"Reason\" e \"Liberty\", ed ha ispirato progetti come Free State Project e Liberland.\nRegno Unito.\nNel Regno Unito, il libertarianismo di destra si \u00e8 diffuso in seguito alle politiche neoliberiste della presidenza di Margaret Thatcher, ed attualmente \u00e8 rappresentato principalmente dal Partito Libertario e da una fazione del Partito Conservatore, che sostiene il Thatcherismo.\nStati Uniti.\nNegli USA, il libertarianismo di destra \u00e8 la fazione dominante e pi\u00f9 conosciuta di libertarianismo, rappresentata soprattutto dal Partito Libertario (terzo partito americano alle ultime elezioni) e da alcune fazioni del Partito Repubblicano. Tra le figure statunitensi pi\u00f9 note riconducibili a questa filosofia politica, si hanno Murray Rothbard, Robert Nozick, Hans-Hermann Hoppe (paleolibertariano), Walter Block, David Friedman (figlio del premio Nobel per l'economia Milton Friedman) e Ron Paul, esponente della corrente libertariana e non-interventista del Partito Repubblicano e membro della Camera dei Rappresentanti.\nNuova Zelanda.\nIn Nuova Zelanda, il libertarianismo di destra \u00e8 rappresentato dal partito ACT New Zealand, fondato nel 1994. Alle ultime elezioni tenutesi il 17 Ottobre 2020 ha ottenuto circa 190.000 voti, equivalenti al 7,98% e ben 10 seggi in Parlamento. "}
{"id": "1762007", "revid": "110157", "url": "https://it.wikipedia.org/wiki?curid=1762007", "title": "Castelo do Piau\u00ed", "text": "Castelo do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762008", "revid": "167080", "url": "https://it.wikipedia.org/wiki?curid=1762008", "title": "Zikkurat", "text": ""}
{"id": "1762009", "revid": "1305772", "url": "https://it.wikipedia.org/wiki?curid=1762009", "title": "Miglioli", "text": ""}
{"id": "1762011", "revid": "110157", "url": "https://it.wikipedia.org/wiki?curid=1762011", "title": "Cocal de Telha", "text": "Cocal de Telha \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762014", "revid": "287204", "url": "https://it.wikipedia.org/wiki?curid=1762014", "title": "Domingos Mour\u00e3o", "text": "Domingos Mour\u00e3o \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762015", "revid": "110157", "url": "https://it.wikipedia.org/wiki?curid=1762015", "title": "Jatob\u00e1 do Piau\u00ed", "text": "Jatob\u00e1 do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762016", "revid": "1543377", "url": "https://it.wikipedia.org/wiki?curid=1762016", "title": "Oury", "text": "Oury \u00e8 un dipartimento del Burkina Faso classificato come comune, situato nella Provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 18 villaggi: Bandiara, Da, Dablara, Hab\u00e9, Koena, Koupelo, Lasso, Momina, Mou, Oullo, Sani, Sanfo, S\u00e9r\u00e9na, Seyou, Siou, Soubouy, Taplara e Zinakongo."}
{"id": "1762017", "revid": "287204", "url": "https://it.wikipedia.org/wiki?curid=1762017", "title": "Juazeiro do Piau\u00ed", "text": "Juazeiro do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762020", "revid": "287204", "url": "https://it.wikipedia.org/wiki?curid=1762020", "title": "Lagoa de S\u00e3o Francisco", "text": "Lagoa de S\u00e3o Francisco \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762021", "revid": "287204", "url": "https://it.wikipedia.org/wiki?curid=1762021", "title": "Milton Brand\u00e3o", "text": "Milton Brand\u00e3o \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762023", "revid": "287204", "url": "https://it.wikipedia.org/wiki?curid=1762023", "title": "Nossa Senhora de Nazar\u00e9", "text": "Nossa Senhora de Nazar\u00e9 \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762024", "revid": "174925", "url": "https://it.wikipedia.org/wiki?curid=1762024", "title": "Leochares", "text": ""}
{"id": "1762025", "revid": "121171167", "url": "https://it.wikipedia.org/wiki?curid=1762025", "title": "Kheled-z\u00e2ram", "text": "Il Kheled-z\u00e2ram (scritto anche Kheledz\u00e2ram) \u00e8 un lago di Arda, l'universo immaginario fantasy creato dallo scrittore inglese J. R. R. Tolkien.\nStoria.\n\u00c8 situato nella valle di Azanulbizar e secondo la tradizione, Durin I detto il \"Senzamorte\", nella Prima Era, dopo il suo risveglio presso il Monte Gundabad all'estremo nord delle Montagne Nebbiose e la discesa verso sud, vi vide riflessa una corona, per via della disposizione delle stelle dietro la sua testa. \nSuccessivamente tale manifestazione divenne nota come Corona di Durin, visibile sia di giorno che di notte. Una pietra venne posta sulle rive del lago come ricordo di tale evento. Durin interpret\u00f2 la visione avuta come un segno e nei pressi del lago fond\u00f2 Khazad-d\u00fbm, la grande citt\u00e0 dei Nani.\nDurante la Terza Era, la Compagnia dell'Anello pass\u00f2 nei pressi del lago. Il nano Gimli volle fermarsi a vederlo, e port\u00f2 con s\u00e9 gli Hobbit Frodo e Sam. Tutti loro videro riflessa nell'acqua la \"Corona di Durin\", nonostante fosse giorno.\nEtimologia.\nKheled-z\u00e2ram dal Khuzdul viene tradotto come \"\"lago di vetro\", mentre in Ovestron \u00e8 conosciuto come \"Mirolago\" (\"Speculago\"\" nella nuova traduzione della trilogia de \"Il Signore degli Anelli\" a cura di Ottavio Fatica)."}
{"id": "1762026", "revid": "1543377", "url": "https://it.wikipedia.org/wiki?curid=1762026", "title": "Val\u00e9ry Mezague", "text": "Aveva un fratello minore, Teddy M\u00e9zague anch'egli calciatore.\nCarriera.\nClub.\nNato in Francia ma di origine camerunese, inizia la sua carriera all'US Camerounaise de Marseille, squadra della sua citt\u00e0 natale composta da immigrati della sua terra. Si trasferisce poi all'FC Burel, altra compagine marsigliese, in cui milit\u00e0 dal 1993 al 1999, e qui viene scoperto dal Montpellier, Viene integrato nelle giovanili della squadra arancioblu, la quale sar\u00e0 la sua prima squadra da professionista. Milita per \"La Paillade\" per tre anni riuscendo subito a mettersi in luce tanto da stregare la star Roger Milla che lo aveva convinto a vestire la maglia del Camerun e non quella transalpina.\nSembrava dovesse avviarsi ad un'egregia carriera ma nel 2003 \u00e8 rimasto coinvolto in un incidente stradale grave in cui ha subito un trauma cranico rimanendo in coma per tre giorni. Questo incidente lo ha tenuto lontano dai campi da gioco per quattro mesi. Nonostante questo ha lottato per recuperare la sua forma e con le sue performance ha attirato l'attenzione di Harry Redknapp, che lo vuole con s\u00e9 al Portsmouth Football Club in prestito per la stagione 2004-2005. Tuttavia non brilla e a fine stagione fa ritorno in Francia nel giugno 2005. Dopo l'ultima stagione nel Montpellier segue il suo ex manager Alain Perrin al Sochaux. I giallobl\u00f9 saranno la sua ultima squadra in Ligue 1, ma le prestazioni non sono delle migliori e allora inizia un pellegrinaggio in varie societ\u00e0 in Ligue 2, nell'ordine Le Havre, Ch\u00e2teauroux e Vannes.\nNel 2011 tenta la seconda avventura all'estero, in Grecia, al Panaitolikos, nella massima serie, ma disputa solo 3 presenze e alla fine della stagione rimane senza contratto. Nel 2013 torna in Inghilterra, al Bury, in terza divisione, ma anche qui non brilla per continuit\u00e0 e dopo un anno torna in Francia.\nLa sua ultima squadra \u00e8 il Tolone, militante nel Championnat de France amateur 2, la quinta serie nella scala gerarchica del calcio francese, con cui disputa solo 3 partite.\nNazionale.\nNel marzo 2003, \u00e8 stato selezionato sia per la Francia sia per il Camerun, ma sceglie di optare per i \"Leoni Indomabili\" e il 27 marzo 2003, esordisce entrando al posto di Salomon Olemb\u00e9 durante una partita amichevole contro il Madagascar.\nCon i \"Leoni indomabili\" disputa un totale di 7 partite, tra le quali la sciagurata partita Camerun-Colombia della Confederations Cup 2003 (vinta 1-0 dagli africani), in cui ha sostituito Fo\u00e9 dopo il suo lutto improvviso in campo. In quel torneo il Camerun si inchina in finale solo col punteggio di un gol a zero, contro la Francia al golden gol.\nDisputa anche la Coppa d'Africa 2004 in Tunisia, ma questa volta si ferma ai quarti di finale. Non giocher\u00e0 pi\u00f9 per la nazionale eccetto un'amichevole non ufficiale a fine 2007 contro la Selezione di calcio della Galizia.\nLa morte.\nIl 16 novembre 2014 viene ritrovato morto all'et\u00e0 di 31 anni nella sua casa di Tolone. Le cause della morte non sono ancora chiare ma si sospetta il suicidio."}
{"id": "1762028", "revid": "287204", "url": "https://it.wikipedia.org/wiki?curid=1762028", "title": "Novo Santo Ant\u00f4nio (Piau\u00ed)", "text": "Novo Santo Ant\u00f4nio \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762040", "revid": "287204", "url": "https://it.wikipedia.org/wiki?curid=1762040", "title": "Pedro II", "text": "Pedro II \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior.\nNome.\nIl comune \u00e8 stato chiamato in questo modo in onore di Pietro II del Brasile."}
{"id": "1762042", "revid": "409613", "url": "https://it.wikipedia.org/wiki?curid=1762042", "title": "Stretto di Formosa", "text": "Lo stretto di Formosa (o stretto di Taiwan) \u00e8 un braccio di mare dell'Oceano Pacifico.\nGeografia.\nLo stretto fa parte del mar Cinese meridionale e mette in comunicazione quest'ultimo con il mar Cinese orientale a nord. A est \u00e8 delimitato dall'isola di Formosa e a ovest dalla costa della provincia cinese di Fujian. Ha un'ampiezza massima di circa 180\u00a0km e un'estensione da nord a sud di circa 350\u00a0km. \u00c8 un mare poco profondo con una profondit\u00e0 media di 70\u00a0metri. Lungo la costa cinese affiorano numerose isole. Le principali sono, a nord, l'arcipelago di Matsu e Pingtan Dao e, a sud, le isole dell'arcipelago Kinmen. Nell'area meridionale affiorano le isole Penghu (dette anche Pescadores), che sono separate dall'isola di Formosa dallo stretto di P'enghu Shuitao. I fiumi principali che vi sfociano dalla costa cinese sono il fiume Min a nord ed il fiume Jiulong a sud. Sullo stretto si affacciano numerose citt\u00e0. Le principali sulla costa della Cina continentale sono Fuzhou, Quanzhou e Xiamen posta sull'isola di Amoy. Sulla costa di Taiwan sono situate le citt\u00e0 di Hsinchu e Tainan.\nStoria.\nIl nome dello stretto deriva dal nome che i portoghesi diedero all'isola di Formosa. \nA seguito della nascita di Taiwan nelle acque dello stretto si sono confrontate in episodi bellici le forze aereo-navali della Cina continentale e di Taiwan nel 1953-54 e nel 1958."}
{"id": "1762043", "revid": "830939", "url": "https://it.wikipedia.org/wiki?curid=1762043", "title": "Sei notti di mistero", "text": "Sei notti di mistero \u00e8 un'antologia di sei racconti noir dello scrittore statunitense Cornell Woolrich pubblicata il 7 aprile 1991 nella collana Il Giallo Mondadori con il numero 2201.\nPer la raccolta originale \"Six Nights of Mystery\" pubblicata negli Stati Uniti nel 1950 lo scrittore ha usato lo pseudonimo William Irish."}
{"id": "1762044", "revid": "287204", "url": "https://it.wikipedia.org/wiki?curid=1762044", "title": "S\u00e3o Jo\u00e3o da Serra", "text": "S\u00e3o Jo\u00e3o da Serra \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762045", "revid": "174925", "url": "https://it.wikipedia.org/wiki?curid=1762045", "title": "Briassi", "text": ""}
{"id": "1762048", "revid": "110157", "url": "https://it.wikipedia.org/wiki?curid=1762048", "title": "S\u00e3o Miguel do Tapuio", "text": "S\u00e3o Miguel do Tapuio \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762051", "revid": "287204", "url": "https://it.wikipedia.org/wiki?curid=1762051", "title": "Sigefredo Pacheco", "text": "Sigefredo Pacheco \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione di Campo Maior."}
{"id": "1762052", "revid": "24099", "url": "https://it.wikipedia.org/wiki?curid=1762052", "title": "Torrente Ose", "text": ""}
{"id": "1762053", "revid": "63945", "url": "https://it.wikipedia.org/wiki?curid=1762053", "title": "Coppa dei Campioni di pallacanestro", "text": ""}
{"id": "1762065", "revid": "438678", "url": "https://it.wikipedia.org/wiki?curid=1762065", "title": "You Get What You Give", "text": "You Get What You Give \u00e8 un singolo del gruppo musicale statunitense New Radicals, pubblicato il 20 aprile 1998 come primo estratto dall'unico album in studio \"Maybe You've Been Brainwashed Too\".\nDescrizione.\nIl brano riscosse un enorme successo internazionale e fu il primo e pi\u00f9 popolare singolo dell'album \"Maybe You've Been Brainwashed Too\". Il singolo raggiunse la posizione numero 30 della \"Billboard Hot 100 Airplay\" nel gennaio 1999 e la numero 36 della \"Overall Hot 100\". And\u00f2 ancora meglio nel Regno Unito, dove raggiunse la posizione numero 5.\nLa popolarit\u00e0 della canzone \u00e8 stata dimostrata anche dal suo largo utilizzo nel cinema e nella televisione. \"You Get What You Give\" \u00e8 apparsa infatti in \"I Flintstones in Viva Rock Vegas\" e \"Scooby Doo 2\", \"Boog &amp; Elliot a caccia di amici\" ed \u00e8 stata usata anche nei titoli di coda di \"Cambia la tua vita con un click\". Inoltre il brano fa parte della colonna sonora del film del 2007 \"Surf's Up - I re delle onde\". \u00c8 stata utilizzata nel ventiduesimo episodio \"Goodbye\" del telefilm statunitense \"Glee\".\nIn Australia il brano \u00e8 diventato particolarmente celebre per essere stato inserito nelle pubblicit\u00e0 televisive della Mitsubishi Motors. L'utilizzo del brano nelle pubblicit\u00e0 di una casa automobilistica ha suscitato, tuttavia, alcune perplessit\u00e0 per via di una parte del testo della canzone che recita \"Every night we smash a Mercedes Benz\" (in italiano \"Ogni notte sfasciamo una Mercedes Benz\"). In Italia, invece, il brano ha acquisito notoriet\u00e0 per essere stato utilizzato in uno spot dell'acqua minerale Ferrarelle.\n\u00c8 il brano che la band ha suonato dal vivo per la reunion del 2021 in occasione della cerimonia di insediamento del Presidente degli Stati Uniti Joe Biden. La canzone era stata utilizzata dallo stesso Biden nel corso della sua campagna elettorale.\nControversie.\nMolta dell'attenzione mediatica rivolta a \"You Get What You Give\" faceva riferimento a questa parte del testo:\nSecondo Alexander questa parte del testo rappresentava un test per vedere se i media avrebbero focalizzato la propria attenzione sui primi versi del brano relativi a delicati argomenti politici o su quei riferimenti ad alcune celebrit\u00e0. Come previsto, la stampa musicale ha parlato prevalentemente dei riferimenti alle celebrit\u00e0.\nMarilyn Manson comment\u00f2 di non essere arrabbiato perch\u00e9 lui (Alexander) aveva detto di prenderlo a calci nel sedere, ma per essere stato nominato nella stessa frase in cui veniva nominata anche Courtney Love, e che gli avrebbe spaccato la testa non appena l'avesse visto (\"not mad he said he'd kick my ass, I just don't want to be used in the same sentence as Courtney Love... I'll crack his [Alexander's] skull open if I see him\"). Beck dichiar\u00f2 che Alexander si era personalmente scusato della frase, in una occasione in cui si erano incontrati al supermercato, dicendogli che non c'era nulla di personale. Recentemente Alexander ha collaborato con gli Hanson, che lo hanno descritto come \"un po' un personaggio, ma un ragazzo in gamba\" (\"a bit of a character, but a cool guy\")."}
{"id": "1762072", "revid": "1543377", "url": "https://it.wikipedia.org/wiki?curid=1762072", "title": "P\u00e2", "text": "P\u00e2 \u00e8 un dipartimento del Burkina Faso classificato come comune, situato nella Provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 7 villaggi: Boro, Didi\u00e9, H\u00e9r\u00e9dougou, Kopo\u00ef, Koupel\u00e9, Voho e Yaman\u00e9."}
{"id": "1762074", "revid": "1904508", "url": "https://it.wikipedia.org/wiki?curid=1762074", "title": "Caterina di Grecia", "text": "Biografia.\nInfanzia.\nCaterina era l'ultimogenita del re Costantino I di Grecia e della regina Sofia, nata principessa di Prussia.\nApparteneva alla famiglia di Schleswig-Holstein-Sonderburg-Gl\u00fccksburg e discendeva, tramite i genitori, dalle famiglie reali di Gran Bretagna, Germania e Russia.\nEsilio.\nDopo l'abdicazione del padre nel 1917, and\u00f2 in esilio con la famiglia in Svizzera. Ritornarono di nuovo in Grecia a seguito della morte del fratello Alessandro I nel 1920 ed il padre divenne di nuovo re. Ma nel 1922 il padre abdic\u00f2 di nuovo. Di nuovo in esilio, questa volta la famiglia si trasfer\u00ec a Palermo, dove il padre mor\u00ec nel 1923. La famiglia si trasfer\u00ec a Firenze.\nIn Grecia.\nCaterina venne mandata a studiare in Inghilterra. Nel 1932 mor\u00ec la madre e Caterina continu\u00f2 a vivere a Firenze insieme alla sorella Elena. Quando suo fratello Giorgio venne restaurato sul trono, Caterina torn\u00f2 in Grecia con la sorella Irene. Allo scoppio della seconda guerra mondiale entr\u00f2 nella Croce Rossa. Nel 1941 si trasfer\u00ec in Sudafrica insieme al fratello Paolo, dove continu\u00f2 a lavorare come infermiera.\nMatrimonio.\nTorn\u00f2 in Inghilterra nel 1946. A bordo della nave su cui viaggiava conobbe il maggiore Richard Brandram, ufficiale dell'Artiglieria Reale. Si sposarono l'anno successivo nel Palazzo Reale di Atene.\nL'anno seguente nacque il loro unico figlio, Richard Paul George Andrew Brandram (1948-2020)."}
{"id": "1762082", "revid": "1023836", "url": "https://it.wikipedia.org/wiki?curid=1762082", "title": "Donax (zoologia)", "text": "Donax \u00e8 un genere di molluschi bivalvi della famiglia Donacidae.\nTassonomia.\nComprende le seguenti specie:"}
{"id": "1762091", "revid": "26150", "url": "https://it.wikipedia.org/wiki?curid=1762091", "title": "Stretto di Taiwan", "text": ""}
{"id": "1762092", "revid": "1543377", "url": "https://it.wikipedia.org/wiki?curid=1762092", "title": "Pompo\u00ef", "text": "Pompo\u00ef \u00e8 un dipartimento del Burkina Faso classificato come comune, situato nella Provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 10 villaggi: Battiti, Fegu\u00e9, Kietou, Koko\u00ef, Konkoliko, Pana, Pani, Pompo\u00ef-gare, San e Sio."}
{"id": "1762093", "revid": "287204", "url": "https://it.wikipedia.org/wiki?curid=1762093", "title": "Pompoi", "text": ""}
{"id": "1762098", "revid": "167080", "url": "https://it.wikipedia.org/wiki?curid=1762098", "title": "La Repubblica (Platone)", "text": ""}
{"id": "1762101", "revid": "118797939", "url": "https://it.wikipedia.org/wiki?curid=1762101", "title": "Camillo Innocenti", "text": "Biografia.\nFiglio dell'architetto Augusto Innocenti, dopo aver conseguito la maturit\u00e0 classica si diplom\u00f2 all'Accademia di Belle Arti di Roma e si dedic\u00f2 alla pittura. Nei primi lavori \u00e8 visibile l'influenza di pittori italiani della seconda met\u00e0 del XIX secolo (Morelli, Michetti e soprattutto Antonio Mancini). \nComp\u00ec numerosi viaggi di studio all'estero (per es., Paesi Bassi, Germania, Inghilterra; in particolare debbono essere ricordati un viaggio in Spagna nel 1901 e un soggiorno a Parigi dal 1901 al 1903). Tornato in Italia, fece esperienze divisioniste e successivamente entr\u00f2 nel gruppo dei XXV della campagna romana, dipingendo soprattutto paesaggi abruzzesi e sardi. Divenne Accademia nazionale di San Luca e fece parte del consiglio direttivo delle mostre della Secessione Romana. Nel primo dopoguerra lavor\u00f2 come scenografo per il Cinema. Nel 1925 diresse la Scuola di Belle Arti del Cairo. Ritorn\u00f2 dall'Egitto in Italia allo scoppio della Seconda guerra mondiale. Ormai dimenticato dal pubblico e dai critici, non riusc\u00ec pi\u00f9 a reinserirsi nell'ambiente artistico e mor\u00ec in povert\u00e0.\nNel 1965, gli viene dedicata una retrospettiva nell'ambito della IX Quadriennale di Roma.\nSue opere si trovano a Roma (Galleria Nazionale d'Arte Moderna; Galleria comunale d'Arte moderna; Galleria Nazionale dell'Accademia di San Luca), negli Abruzzi, ad Ascoli Piceno (Pinacoteca Civica); a Palermo (Galleria d'Arte Moderna); a Udine; a Piacenza (Galleria d'Arte Moderna Ricci Oddi); a Cagliari (Galleria comunale d'arte di Cagliari)."}
{"id": "1762105", "revid": "167080", "url": "https://it.wikipedia.org/wiki?curid=1762105", "title": "Repubblica (dialogo)", "text": ""}
{"id": "1762109", "revid": "1543377", "url": "https://it.wikipedia.org/wiki?curid=1762109", "title": "Poura", "text": "Poura \u00e8 un dipartimento del Burkina Faso classificato come comune, situato nella Provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 7 villaggi: Basn\u00e9r\u00e9, Darsalam, Kank\u00e9l\u00e9, Mouhoun III, Poura-village, Pig-por\u00e9 e To\u00e9cin."}
{"id": "1762110", "revid": "121447375", "url": "https://it.wikipedia.org/wiki?curid=1762110", "title": "Le Coefore", "text": "Le Coefore () \u00e8 il titolo di una tragedia facente parte della trilogia dell'Orestea, seguita dal dramma satiresco \"Proteo\", composta da Eschilo in occasione delle Grandi Dionisie del 458 a.C., con la quale vinse gli agoni drammatici.\nTale tragedia prende il nome dalle coefore, le portatrici di libagioni per i defunti, che si recano sulla tomba di Agamennone. \u00c8 il racconto di come Oreste, dieci anni dopo l'omicidio del padre Agamennone, torni ad Argo e, su ordine di Apollo, porti a compimento la propria vendetta dando la morte alla propria madre ed al suo amante.\nTrama.\nPrologo (vv. 1-21): Oreste, tornato ad Argo, giunge presso la tomba di Agamennone, accompagnato da Pilade, e l\u00ec deposita in omaggio al padre una ciocca dei propri capelli. Vedendo arrivare Elettra e le donne del coro, per\u00f2, i due si nascondono.\nParodo (vv. 22-83): Entrano in scena Elettra e le coefore. Queste ultime, prigioniere troiane, cantano delle violenze che subiscono, e dell'orrore che attanaglia Argo da quando Agamennone \u00e8 stato ucciso. Anche la venerazione che il popolo aveva per la casa reale \u00e8 ormai cosa lontana.\nPrimo episodio (vv. 84-584): Il motivo dell'arrivo di Elettra con le coefore \u00e8 che la madre ha ordinato di offrire libagioni al marito ucciso. Clitennestra \u00e8 infatti rimasta sconvolta da un orribile incubo: partoriva un serpente e gli offriva il proprio seno, ma da esso il serpente succhiava latte e sangue. La donna ha paura che il sogno sia un presagio della collera degli dei nei suoi confronti, e pensa che le libagioni potrebbero forse placarla. Elettra non se la sente di fare al padre offerte che provengono dalla sua assassina, ma le coefore la invitano invece a compiere il rito, pregando che venga un dio o un uomo capace di vendicare Agamennone dando la morte ai suoi assassini. Poi la ragazza nota, davanti alla tomba, un'impronta di piedi e la ciocca di capelli che Oreste aveva lasciato. Nessuno, ragiona Elettra, a parte lei stessa o suo fratello, avrebbe mai offerto questo dono ad Agamennone. A quel punto Oreste si palesa ed i due fratelli, dopo qualche esitazione, si riconoscono. L'uomo informa la sorella di essere tornato su ordine di Apollo, che gli ha raccomandato di vendicare il padre uccidendo i suoi assassini. Il coro allora racconta il sogno di Clitennestra, ed Oreste lo interpreta riconoscendo in s\u00e9 stesso il serpente che morder\u00e0 la madre. Per far ci\u00f2, l'uomo s'introdurr\u00e0 sotto mentite spoglie nella reggia e compir\u00e0 la vendetta.\nPrimo stasimo (vv. 585-651): L'omicidio di Agamennone, ragiona il coro, fu l'atto pi\u00f9 audace che la passione abbia mai ispirato ad una donna. Fu Clitennestra, infatti, la vera responsabile del delitto, ma la giustizia \u00e8 ormai prossima ad abbattersi sui colpevoli.\nSecondo episodio (vv. 652-782): Oreste si presenta alla madre, che non lo riconosce, portando la notizia della propria morte. Clitennestra appare triste (difficile dire se \u00e8 tristezza vera o simulata), e manda l'anziana nutrice di Oreste a chiamare Egisto, raccomandando che egli venga scortato da gente armata. Per\u00f2 le ancelle della casa (ossia le coefore che accompagnavano Elettra) fermano la nutrice e la convincono a dire ad Egisto di venire solo e senz'armi.\nSecondo stasimo (vv.783-837): Secondo il coro, il momento della vendetta si avvicina, ed \u00e8 ora di pregare Zeus perch\u00e9 tutto vada nel modo sperato. Se cos\u00ec sar\u00e0, ne beneficer\u00e0 la citt\u00e0 di Argo, ed anche i parenti di Oreste, i morti ed i vivi.\nTerzo episodio (vv. 838-934): Quando Egisto sopraggiunge, Oreste lo uccide, rivolgendosi subito dopo alla madre. Questa, dopo aver invano tentato di difendersi, tenta di muovere Oreste a piet\u00e0, mostrandogli il seno per ricordargli di quando ella si prendeva cura di lui da bambino. Il figlio esita ad agire, cos\u00ec Pilade (che qui parla per la prima e ultima volta) gli ricorda l'ordine del dio, di fronte al quale Oreste vince le esitazioni e trascina la madre fuori scena, dove la giustizia accanto al cadavere di Egisto.\nTerzo stasimo (vv. 935-971): Il coro esulta, poich\u00e9 la giustizia ha trionfato. Argo e la casa reale di Agamennone sono ora libere, ed \u00e8 ormai tempo che ogni traccia delle atrocit\u00e0 avvenute venga cancellata.\nEsodo (vv. 972-1076): La tremenda vendetta \u00e8 compiuta, ma subito appaiono le Erinni, dee vendicatrici dei delitti, in specie quelli tra consanguinei. Inseguito da loro, Oreste fugge, sotto gli sguardi stupiti del coro, che non vede le terribili dee."}
{"id": "1762114", "revid": "767487", "url": "https://it.wikipedia.org/wiki?curid=1762114", "title": "Makole", "text": "Makole (in tedesco \"Maxau\") \u00e8 un comune della Slovenia. \u00c8 stato creato il 1\u00ba marzo 2006 con parte del territorio di Slovenska Bistrica.\nMakole \u00e8 menzionato per la prima volta nel 1375.\nLocalit\u00e0.\nIl comune \u00e8 formato da 13 insediamenti:"}
{"id": "1762115", "revid": "1543377", "url": "https://it.wikipedia.org/wiki?curid=1762115", "title": "Siby (Burkina Faso)", "text": "Siby \u00e8 un dipartimento del Burkina Faso classificato come comune, situato nella Provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 7 villaggi: Ballao, Bitiako, Boromissi, Kalembouly, S\u00e9caco, Sorobouly e Souho."}
{"id": "1762116", "revid": "174925", "url": "https://it.wikipedia.org/wiki?curid=1762116", "title": "Secondo libro delle Cronache", "text": ""}
{"id": "1762117", "revid": "1833487", "url": "https://it.wikipedia.org/wiki?curid=1762117", "title": "Nello Celio", "text": "Consigliere di stato per il Canton Ticino, Consigliere nazionale e Consigliere federale apparteneva al Partito Liberale Radicale svizzero, fu inoltre capitano dell'esercito svizzero durante gli anni della seconda guerra mondiale.\nBiografia.\nAttinente di Quinto nel Canton Ticino, diventa Presidente della Confederazione Elvetica nel 1972. Si dimette dal consiglio federale nel dicembre del 1973.\nStudia prima alla scuola cantonale di commercio di Bellinzona, per poi continuare gli studi in giurisprudenza al nord delle alpi nelle universit\u00e0 di Berna e Basilea dove ottiene la licenza nel 1937. Tornato in Ticino apre prima uno studio notarile a Faido per poi nel 1944 essere nominato procuratore pubblico del Sopraceneri, nel 1946, in rappresentanza del partito liberale radicale, entr\u00f2 a far parte del Consiglio di Stato, assume la direzione dei Dipartimento delle costruzioni e militare del canton Ticino. Nel 1959 lascia il Consiglio di Stato, successivamente viene eletto nel 1963 nella camera bassa del parlamento federale, il Consiglio Nazione in cui resta fino al momento della elezione in Consiglio federale.\nEletto in consiglio federale il 14 dicembre 1966, diventa Presidente della Confederazione Elvetica nel 1972. Si dimette dal consiglio federale nel dicembre del 1973.\nRegge negli anni in consiglio federale i dipartiementi:\nFu membro del governo durante il '68 e quindi come capo del dipartimento federale della difesa fu in prima linea nell'affrontare i disordini giovanili che toccarono pure la confederazione.\nNel 1973 si ritira a vita privata mantenendo nonostante un'influenza nel mondo politico ed economico cantonale e federale. Fu inoltre capitano dell'esercito svizzero.\nDopo la sua morte, avvenuta a Berna il 29 dicembre 1995, le sue ceneri sono state deposte nel cimitero di Chiggiogna.\nEra il padre dell'attore Teco Celio."}
{"id": "1762119", "revid": "110157", "url": "https://it.wikipedia.org/wiki?curid=1762119", "title": "Salewa", "text": "Salewa \u00e8 un'azienda italiana che si occupa di attrezzature ed abbigliamento per la montagna. La sua sede in Italia \u00e8 a Bolzano.\nStoria.\nL'azienda fu fondata in un cortile di Monaco l'8 luglio 1935 da Josef Liebhart e altri amici, esperti sellai e tappezzieri.\nIl nome deriva dalle iniziali di \"\u201cSattler\u201d\" (in italiano sellaio), \"\u201cLeder\u201d\" (ovvero cuoio) e \"\u201cWaren\u201d\" (in generale, articoli), che composti formano la parola \"SaLeWa\".\nDurante la seconda guerra mondiale, l'azienda produce alcuni articoli in pelle e tessuto, oltre che ai primi zaini con lo schienale rinforzato in tubi d'acciaio e bastoncini da sci di tipo telescopici in legno di nocciolo e successivamente in lega leggera.\nNel dopoguerra, le autorit\u00e0 statunitensi, danno ordine all'azienda di produrre un migliaio di materassi, nell'ambito di un programma di assistenza ai profughi.\nA seguito di alcune spedizioni sponsorizzate dall'azienda (tra cui quella sulla Cordillera Blanca nelle Ande), entrano a far parte della gamma di prodotti anche ramponi, piccozze, funi per alpinismo e attrezzature da ghiaccio.\nNel 1978 l'azienda inizia a produrre anche capi d'abbigliamento funzionale in tessuto \"pile\", e nel 1979 viene creato il logo che rappresenta un'aquila.\nNel 1982 nasce SALEWA in Austria, e successivamente si creeranno reti di distribuzione in tutta Europa, negli Stati Uniti, in Giappone e in Nuova Zelanda.\nNel 1990 l'importatore bolzanino Heiner Oberrauch, appartenente al gruppo Oberalp, assume la guida del marchio SALEWA, portandolo al vero e proprio successo. Fu cos\u00ec che l'azienda apr\u00ec filiali nei 6 principali mercati europei: Germania, Austria, Svizzera, Italia, Francia e Spagna.\nNel 2011 apre a Bolzano la nuova avveniristica sede dell'azienda, progettata dagli architetti milanesi Cino Zucchi e Park Associati.\nNel 2014 avviene il rilancio globale del brand. Un nuovo logo e una nuova identit\u00e0 aziendale vengono introdotti. SALEWA \u00e8 ora presente su 30 paesi e rifornendo 2.500 negozi in tutto il mondo.\nNel marzo 2015 lancia il nuovo logo con un nuovo design per i consumatori con la collezione estiva 2015.\nSalewa cube.\nA Bolzano fu costruita gi\u00e0 nel 1974 la prima palestra di arrampicata indoor in viale Trieste. Il 13 maggio 2011 a Bolzano ha aperto una nuova grande palestra di roccia, il \"Salewa cube\".\nLa palestra offre una superficie interna di 1850\u00a0m\u00b2, ed esterna di 190\u00a0m\u00b2. Inoltre offre 200\u00a0m\u00b2 per bouldering indoor e 220\u00a0m\u00b2 all'esterno. Per un totale di 175 tracce per arrampicare e 240 per bouldering (sia interno che esterno)."}
{"id": "1762122", "revid": "3732", "url": "https://it.wikipedia.org/wiki?curid=1762122", "title": "Ducati Apollo 1260", "text": "La Ducati Apollo 1260 \u00e8 un prototipo di motocicletta realizzato, nel 1962, dalla Ducati per il mercato degli Stati Uniti.\nIl contesto.\nNel 1962 Joe Berliner era l'importatore statunitense della Ducati che, grazie a piccole modifiche estetiche suggerite per adattare i modelli al mercato americano, aveva ottenuto un grande successo per la casa bolognese, fino a rappresentare oltre l'80% delle sue esportazioni.\nSul finire degli anni cinquanta, aveva fatto approntare alcuni esemplari di \"Elite\" in allestimento speciale, al fine di partecipare alle aste per la fornitura di moto ai vari dipartimenti di polizia. Nonostante la migliore congenialit\u00e0 delle moto italiane, in termini di manovrabilit\u00e0 e costi d'acquisto e d'uso, le amministrazioni pubbliche preferirono servirsi dei prodotti nazionali, soprattutto per l'imponenza dei veicoli che offrivano una maggiore immagine di autorevolezza. \nDeciso a infrangere il monopolio della Harley-Davidson nelle forniture di mezzi a due ruote per la polizia americana, Berliner chiese alla Ducati la realizzazione di una motocicletta adatta allo scopo. L'unica condizione posta, fu che la nuova moto superasse, per imponenza e cilindrata, l'ultimo modello della casa di Milwaukee, ovvero La \"1240 Duo Glide\", presentata nel 1959.\nTale richiesta comportava gravi difficolt\u00e0 di industrializzazione per la Ducati che aveva iniziato a produrre motociclette da poco pi\u00f9 di un decennio e che, fino a quel momento, si era misurata con propulsori della cilindrata massima di 200 cm\u00b3. Tuttavia, la direzione aziendale decise di cimentarsi nell'impresa.\nLa moto.\nFabio Taglioni, dal 1954 in Ducati, fu chiamato a progettare la moto. Il progettista di Lugo sforn\u00f2 una mastodontica quattro cilindri a V di 90\u00b0 di 1257 cc, cambio a quattro marce, avviamento elettrico (lo stesso della Fiat 1100, come il resto dell'impianto elettrico), trasmissione finale a catena e telaio misto in tubi ed elementi scatolati. Due i modelli previsti: uno per la polizia, con motore da 80 CV, e uno sportivo con propulsore potenziato a 100 CV.\nLa moto, battezzata Apollo, fu consegnata a Joe Berliner nel 1963. Emersero subito gravi problemi di stabilit\u00e0, dovuti agli pneumatici in produzione all'epoca, risultati troppo cedevoli per le sollecitazioni causate dalla potenza e dal peso. Si prov\u00f2 a rimediare depotenziando il motore a 65 CV senza risultati apprezzabili. Nel frattempo venne comunicato il prezzo indicativo per il mercato USA di 1\u00a0300 Dollari, pari a circa 1 milione di Lire.\nAlla Fiera di Daytona 1965 fu presentata una versione rivisitata della Apollo, con alcuni particolari differenti rispetto alla versione originaria (clacson, manubrio e rivestimento della sella), dopodich\u00e9 sulla moto cal\u00f2 il silenzio.\nLa Apollo, rimasta esemplare unico, \u00e8 conservata in una collezione giapponese."}
{"id": "1762131", "revid": "1543377", "url": "https://it.wikipedia.org/wiki?curid=1762131", "title": "Yaho", "text": "Yaho \u00e8 un dipartimento del Burkina Faso classificato come comune, situato nella Provincia di Bal\u00e9, facente parte della Regione di Boucle du Mouhoun.\nIl dipartimento si compone del capoluogo e di altri 9 villaggi: Bondo, Fobiri, Grand-bal\u00e9, Kongoba, Madou, Mamou, Maoula, Mina e Mouni."}
{"id": "1762133", "revid": "729019", "url": "https://it.wikipedia.org/wiki?curid=1762133", "title": "Puotila (metropolitana di Helsinki)", "text": "Puotila (in finlandese: \"Puotilan metroasema\"; in svedese: \"Metrostationen Botby g\u00e5rd\") \u00e8 una stazione di superficie del ramo orientale (It\u00e4keskus - Vuosaari) della Metropolitana di Helsinki. Serve il quartiere di Puotila, situato a Helsinki Est.\nLa stazione fu aperta il 31 agosto 1998, il che la rende una delle stazioni pi\u00f9 nuove della rete. Fu disegnata dallo studio di architettura \"Kaupunkisuunnittelu Oy Jarmo Maunula\". Si trova a circa 1.042 metri da It\u00e4keskus e a 1.955 metri da Rastila."}
{"id": "1762137", "revid": "2134786", "url": "https://it.wikipedia.org/wiki?curid=1762137", "title": "Analisi agli elementi finiti", "text": "L'analisi agli elementi finiti (FEA) \u00e8 una tecnica di simulazione a computer usata nelle analisi ingegneristiche.\nQuesta tecnica di simulazione utilizza il Metodo degli elementi finiti (o FEM), il cui obiettivo \u00e8 essenzialmente la risoluzione in forma discreta e approssimata di generali sistemi di equazioni alle derivate parziali (o PDE).\nVantaggi e svantaggi.\nI vantaggi di un'analisi agli elementi finiti consistono nella possibilit\u00e0 di trattare problemi di campo:\nGli svantaggi dell'analisi consistono: \nProcedure di analisi.\nOggigiorno sono disponibili una grande variet\u00e0 di software di analisi agli elementi finiti, sia di tipo libero che commerciale. Comune a tutti i pacchetti software \u00e8 la suddivisione del processo di analisi in tre tempi:\nIn particolare il pre-processing si articola:\nIl \"post-processing\" elabora e rappresenta la soluzione sia nelle quantit\u00e0 fondamentali, rappresentate direttamente in forma discreta nel metodo FEM (per esempio, gli spostamenti in ambito strutturale) sia delle quantit\u00e0 da esse derivate, importanti nella fisica del problema analizzato (per esempio le tensioni, in un approccio compatibile in problemi strutturali). \nNei software commerciali, entrambi il preprocessing ed il post-processing fanno sempre uso di una interfaccia grafica che ne rende agevole l'interazione con l'utente."}
{"id": "1762138", "revid": "92723", "url": "https://it.wikipedia.org/wiki?curid=1762138", "title": "Foresto (Bussoleno)", "text": "Foresto (\"Forest\" in piemontese) \u00e8 una frazione di Bussoleno (provincia di Torino), posta a circa 2\u00a0km dal centro del capoluogo. Fu comune autonomo fino al 1928 e conta oggi circa 500 residenti e un elevato numero di seconde case. \u00c8 dotata di scuola elementare statale e vi era situata la sede del Parco Orsiera-Rocciavr\u00e8, la quale ora si trova a Bussoleno (che dista circa 2km).\nStoria.\nForesto fu comune autonomo con il nome di \"Foresto di Susa\" fino al 1928. Il codice ISTAT del comune soppresso era \"001827\", il codice catastale (valido fino al 1983) era \"D699\".\nDalle cave di Foresto giungono inoltre molti dei marmi delle facciate dei palazzi e del Duomo di Torino.\nL'Orrido di Foresto.\nForesto deve buona parte della sua fama in bassa val di Susa all'orrido che prende il suo nome. Si tratta di una gola molto stretta e lunga non pi\u00f9 di 500 metri, dove scorre il torrente Rocciamelone (Lamarre).\nAlpinismo e escursionismo.\nLa frazione \u00e8 un famoso punto di partenza per camminate escursionistiche che puntano verso il monte Rocciamelone.\nVi si trovano anche un'eccellente palestra di roccia e diverse vie ferrate per gli appassionati di tale sport. Molto piacevole risulta il sentiero dei Ginepri, facile escursione di 1 ora circa che fa il giro della montagna che sovrasta Foresto.\nVia Francigena.\nLa frazione si trova sul percorso storico della Via Francigena proveniente da Susa e diretta a Bussoleno, che corrisponde all\u2019attuale via San Rocco. "}
{"id": "1762139", "revid": "913245", "url": "https://it.wikipedia.org/wiki?curid=1762139", "title": "Mara Yamauchi", "text": "Biografia.\nInizia con un club di Oxford, Headington Road Runners, mentre era a scuola, ma si dedica seriamente all'attivit\u00e0 quando \u00e8 studentessa universitaria, a partire dalle corse di cross. Dopo la laurea al St Anne's College (politica, filosofia ed economia) frequenta un master alla London School of Economics. In questo periodo corre per la Parkside AC (ora Harrow AC) allenata da Bob Parker, ex coach di David Colin Bedford. Nel 1997 veste per la prima volta la maglia della nazionale ai campionati europei di cross, dove giunge 38\u00aa. Nel 1998 \u00e8 campionessa nazionale della specialit\u00e0.\nFino al 2002 lascia l'atletica, focalizzandosi sul proprio lavoro all'ambasciata britannica di Tokyo. Quell'anno sposa il nazionale giapponese Shigetoshi Yamauchi e tornata a vivere nel Regno Unito torna all'attivit\u00e0. Corre la sua prima maratona nell'aprile 2004, la maratona di Londra, dove \u00e8 17\u00aa in 2:39:16. L'anno successivo a Londra migliora il proprio tempo e viene selezionata per i Mondiali dove \u00e8 18\u00aa, contribuendo al bronzo della prova a squadre. A novembre 2005 migliora ancora il personale alla maratona di Tokyo con 2:27:38.\nVince il bronzo ai Giochi del Commonwealth 2006 nei 10.000\u00a0m. Ad aprile 2006 diventa la seconda maratoneta britannica di sempre dietro a Paula Radcliffe, finendo 6\u00aa alla maratona di Londra (2:25:13). Il 10 settembre 2006 Yamauchi vince la Mezza maratona di Rotterdam in 1:10:36 battendo Mindaye Gishu e Aya Manome.\nA inizio 2008 vince la maratona di Osaka e stabilisce un nuovo primato personale in 2:25:10."}
{"id": "1762146", "revid": "729019", "url": "https://it.wikipedia.org/wiki?curid=1762146", "title": "Kontula (metropolitana di Helsinki)", "text": "Kontula (in finlandese: \"Kontulan metroasema\"; in svedese: \"Metrostationen G\u00e5rdsbacka\") \u00e8 una stazione di superficie del ramo nord (It\u00e4keskus - Mellunm\u00e4ki) della Metropolitana di Helsinki. Serve il quartiere di Kontula, situato a Helsinki Est.\nLa fermata fu inaugurata il 21 ottobre 1986, e fu disegnata dallo studio di architettura \"Toivo Karhunen Oy\". Si trova a circa 1.371 metri da Myllypuro, e a 1.644 metri da Mellunm\u00e4ki."}
{"id": "1762150", "revid": "1776051", "url": "https://it.wikipedia.org/wiki?curid=1762150", "title": "Lucidity", "text": "Lucidity \u00e8 il primo album del gruppo symphonic metal olandese Delain. \u00c8 stato pubblicato il 4 settembre 2006 dalla Roadrunner Records e ha raggiunto la 43\u00aa posizione nella classifica olandese."}
{"id": "1762158", "revid": "1573940", "url": "https://it.wikipedia.org/wiki?curid=1762158", "title": "Johanna Selbach", "text": "Specializzata nello stile libero ha vinto la medaglia d'oro alle olimpiadi di Berlino 1936 nella staffetta 4x100\u00a0m sl."}
{"id": "1762167", "revid": "1714743", "url": "https://it.wikipedia.org/wiki?curid=1762167", "title": "Carlo G\u00fcnther di Schwarzburg-Rudolstadt", "text": "Biografia.\nCarlo G\u00fcnther era figlio del Conte Alberto VII di Schwarzburg-Rudolstadt (1537-1605) e di sua moglie, Giuliana di Nassau-Dillenburg (1546-1588). Suoi fratelli furono Luigi G\u00fcnther e Alberto G\u00fcnther.\nDopo una prima educazione con il proprio tutore, il Conte Carlo G\u00fcnther si iscrisse nel 1593, a 17 anni, all'Universit\u00e0 di Jena. Qui rimase sino al 1596 cambiando nel semestre estivo del 1597 ed optando per l'Universit\u00e0 di Lipsia. Nel 1598 si rec\u00f2 all'accademia di Strasburgo e qui probabilmente rimase sino al 1600. Tra i suoi insegnanti ebbe Melchior Junius che lo ricord\u00f2 nelle proprie \"Orationes\" come un pupillo stranamente industrioso e capace.\nAlla morte del padre, nel 1605, Carlo G\u00fcnther divenne il suo successore, pur rimanendo alcuni anni in reggenza. Nel 1610 dovette accettare lo smembramento dei possedimenti paterni, parzialmente divisi con i propri fratelli minori.\nNel 1609 fece costruire una scuola a Rudolstadt che venne inaugurata a compimento dei lavori, nel 1611.\nIl 13 giugno 1613 Carlo G\u00fcnther spos\u00f2 Anna Sofia, figlia del Principe Gioacchino Ernesto di Anhalt. Assieme alla moglie fu uno dei pi\u00f9 grandi sostenitori di Wolfgang Ratke.\nNel 1619 (probabilmente il 5 settembre) venne accettato dal Principe Luigi I di Anhalt-K\u00f6then come membro della Societ\u00e0 dei Carpofori, dove occup\u00f2 il posto assegnatogli n.23.\nAll'et\u00e0 di 54 Carlo G\u00fcnther mor\u00ec, il 24 settembre 1630, senza aver avuto discendenti, e la sua eredit\u00e0 pass\u00f2 al fratello Luigi G\u00fcnther."}
{"id": "1762168", "revid": "640469", "url": "https://it.wikipedia.org/wiki?curid=1762168", "title": "Luigi Cassano", "text": "Biografia.\nEra nato a Litta Parodi, all'epoca paese indipendente e nel XXI secolo una frazione di Alessandria, che nel 2004 gli ha dedicato una via; pochi giorni dopo la sua morte una squadra locale di calcio prese il suo nome.\nCarriera.\nScoperto dal suo conterraneo Adolfo Baloncieri, che lo volle con s\u00e9 al Liguria e lo fece esordire in Serie A nella stagione 1938-39, dopo tre anni al si trasfer\u00ec a Torino dove vinse il primo scudetto dei cinque vinti dal Grande Torino nella stagione (1942-43). Nel dopoguerra gioc\u00f2 come terzino con l'Alessandria, con cui vinse il campionato di Serie B 1945-46; fu ceduto dai piemontesi alla Lazio per 5 milioni di lire.\nMor\u00ec durante il periodo di militanza alla Sampdoria, per un attacco di tifo che fece seguito a un'infezione da cozze avariate ingerite durante la trasferta di Bari (11 gennaio 1948), sua ultima partita. Aveva 27 anni, lasci\u00f2 la moglie ed una figlia di due mesi.\nIn carriera ha complessivamente totalizzato 112 presenze nella Serie A a girone unico, senza mai andare a segno.\nCoppa Cassano.\nDopo la sua morte, la gli dedic\u00f2 la \"Coppa Cassano\", competizione con cadenza annuale che consisteva in una sfida contro i concittadini del . La prima sfida si tenne il 12 settembre 1948 e vide la vittoria dei rossoblu per 5-2; le successive tre si conclusero con pareggi mentre l'ultima edizione, la quinta, fu disputata il 7 settembre 1952 e vinta dai genoani 3-2."}
{"id": "1762171", "revid": "74801", "url": "https://it.wikipedia.org/wiki?curid=1762171", "title": "Gian Carlo Ruffino", "text": "Sindaco di Millesimo dal 1960 al 1964, poi assessore provinciale, quindi consigliere Regionale, fu Senatore della Repubblica per la Democrazia Cristiana per molte legislature. Quindi, nella XI legislatura, sottosegretario di stato all'Interno.\nTrov\u00f2 tragicamente la morte a causa di un incidente sull'Autostrada Savona-Torino la sera del 6 gennaio 1994, dopo essersi fortemente battuto per ottenere il raddoppio della stessa autostrada nel tratto Montezemolo-Mondov\u00ec, che sar\u00e0 realizzato postumo.\nBiografia.\nNato a Millesimo il 10 aprile 1930, Gian Carlo Ruffino compie gli studi medi e liceali a Mondov\u00ec, nel Convitto Civico Maschile e partecipa giovanissimo alla vita dell'associazione di Azione Cattolica, di cui ricopre anche la carica di Presidente.\nNel 1954 si laurea in giurisprudenza all'Universit\u00e0 di Genova.\nCompiuto il servizio militare in Cavalleria come Sottotenente di complemento, viene eletto a Millesimo consigliere comunale di minoranza negli anni 1956/60 e inizia la professione di Avvocato.\nNel 1958 si sposa con Maria Pia Reggiani, con la quale avr\u00e0 quattro figli: Cristina, Fabio, Francesco e Chiara.\nEletto Sindaco di Millesimo nel 1960, ricopre tale carica fino al 1964; in tale periodo rinuncia all'indennit\u00e0 di carica come Sindaco, chiedendo che questa venisse utilizzata per le borse di studio agli studenti e per l'assistenza ai bambini.\nNumerose le opere pubbliche realizzate in quattro anni di attivit\u00e0 come Sindaco di Millesimo. Fra tutte, si ricordano l'edificio scolastico per le elementari e le medie, la sistemazione delle strade nel capoluogo e nelle frazioni, l'ampliamento della rete fognaria e della pubblica illuminazione, la costruzione del nuovo campo sportivo e della passeggiata di via D'Annunzio, la sistemazione della piazza di S. Maria extra muros ed il restauro del ponte vecchio, nonch\u00e9 la costruzione del viale Mameli.\nNel 1964 viene eletto Consigliere Provinciale di Savona con oltre il 54% dei voti e viene nominato Assessore all'Assistenza; in tale incarico si adopera a favore dei bambini abbandonati, apportando notevoli trasformazioni all'Istituto Provinciale per la prima infanzia e istituendo un efficiente servizio sociale per le adozioni, d\u00e0 concreta attuazione alla lotta contro l'inquinamento atmosferico, adotta iniziative per i portatori di handicap e promuove uno studio per la programmazione sanitaria ospedaliera a tutela della salute dei cittadini.\nNel 1970 viene eletto (primo nella sua circoscrizione e primo, proporzionalmente, fra gli eletti della Democrazia Cristiana in Liguria) consigliere regionale e ricopre l'incarico di capogruppo della D.C. e di presidente della prima commissione legislativa bilancio-programmazione e affari istituzionali.\nRieletto consigliere regionale nel 1975, viene invitato a dimettersi e, con votazione unanime, viene candidato dalla D.C. al Senato della Repubblica.\nAttivit\u00e0 parlamentare.\nNel 1976 viene eletto Senatore nel collegio di Savona con voti (33,48%).\nViene nominato membro della commissione Igiene e Sanit\u00e0, della commissione Affari Istituzionali, della commissione parlamentare di vigilanza RAI-TV e della commissione consultiva per la riforma del Codice di Procedura Penale.\nRelatore sulla legge sui servizi segreti di sicurezza, sul bilancio del Ministero dell'Interno e sul bilancio RAI-TV, nonch\u00e9 del disegno di legge sui cosmetici a tutela dei consumatori.\nSi qualifica per numerosi interventi a convegni sull'ordine pubblico, sul maggiore potere delle forze dell'ordine per dare sicurezza ai cittadini, sulla riforma sanitaria, sulla libert\u00e0 di informazione, sulle norme degli enti pubblici per una moralizzazione del settore, sui magistrati e in difesa del diritto alla vita.\nRieletto Senatore nel 1983, viene nominato Segretario della Commissione Giustizia, membro effettivo della commissione per i procedimenti di accusa, membro della giunta elezioni e immunit\u00e0.\nNumerosi gli interventi in aula e in commissione, tra i quali quelli sulla riforma dell'equo canone, sulla riforma della legislazione valutaria e sul decreto legge Galasso.\nNel 1987 viene rieletto Senatore, sempre nel collegio di Savona, e viene nominato membro della giunta delle elezioni e delle immunit\u00e0 parlamentari e della commissione finanza e tesoro.\nPresentatore di alcune proposte di legge, divenute leggi, tra le quali quella relativa al casco obbligatorio, alla cintura di sicurezza, alla riforma delle imposte sulle donazioni e successioni, alla semplificazione dei certificati penali.\nCollabora con il settimanale cittadino \"Il Letimbro\", dove cura la rubrica \"Appunti e Disappunti\".\nDal 1989 al 1992 (VI e VII Governo Andreotti) ricopre l'incarico di Sottosegretario al Ministero dell'Interno, con la delega al Dipartimento di Pubblica Sicurezza.\nViene nominato dal Ministro dell'Interno responsabile per la sicurezza durante i campionati mondiali di calcio \"ITALIA 90\" e, sempre come sottosegretario, rappresenta il governo italiano in numerose conferenze internazionali per la lotta alla criminalit\u00e0 e alla droga.\nRieletto Senatore della Repubblica nel 1992, sempre nel collegio di Savona, fa parte (come presidente e coordinatore del Gruppo Democratico Cristiano) della prima commissione affari costituzionali e della giunta per il regolamento del Senato della Repubblica.\nMembro del comitato Parlamentare per i procedimenti d'accusa, della commissione permanente giustizia e della commissione parlamentare codice di procedura penale.\nNumerosi gli interventi e le iniziative nell'interesse della provincia di Savona per i finanziamenti portuali, per l'apparato industriale, per il miglioramento della viabilit\u00e0 (in particolare riguardo l'autostrada Savona-Torino e Aurelia bis), in favore dei comuni alluvionati.\nIl 6 gennaio 1994 scompare in un tragico incidente stradale sulla autostrada Savona-Torino. Al Senato venne sostituito da Carlo Costalli.\nL'opera.\nNella sua vita, sia come avvocato, sia come amministratore pubblico, senatore e sottosegretario al Ministero dell'Interno ha sempre cercato di aiutare i suoi concittadini - soprattutto i pi\u00f9 deboli e bisognosi - indipendentemente dalle loro idee politiche e per il solo desiderio di potere fare del bene agli altri.\nNel suo diario, pubblicato in occasione del quinto anniversario dalla scomparsa, all'interno del libro \"Appunti e Disappunti\", scriveva: \"fin da bambino avevo l'ambizione di arrivare al Parlamento e al Governo per operare a favore degli altri, per cercare di fare un po' di bene, per ridurre le distanze tra chi ha e chi non ha (...) sono lieto di aver tentato la grande avventura che deve ispirare la vita di ogni uomo: non chiudersi solo in se stesso, ma guardare oltre, aiutando gli altri\".\nPer questo \u00e8 ricordato da tutti i suoi concittadini con intenso affetto e con grande amicizia.\nNumerose le iniziative gi\u00e0 intraprese perch\u00e9 rimanga vivo il ricordo di Gian Carlo Ruffino: nel 1999 \u00e8 stato pubblicato il libro \"Appunti e Disappunti\", a cura del figlio Francesco, che contiene il diario e diversi scritti del e sul senatore Gian Carlo Ruffino (con interventi, tra gli altri, di Oscar Luigi Scalfaro, Giulio Andreotti, Nicola Mancino, Paolo Emilio Taviani, Giuliano Vassalli, Alfredo Biondi e Peter Secchia); il 2 luglio 1999, in occasione della presentazione del libro \"Appunti e Disappunti\", in un gremitissimo Teatro Chiabrera, la figura del sen. avv. Gian Carlo Ruffino \u00e8 stata ricordata dal Presidente del Senato della Repubblica sen. Nicola Mancino, dall'on. Claudio Scajola, dall'on. Carlo Russo, dal Sindaco di Savona Carlo Ruggeri, dall'allora consigliere regionale e poi sen. Franco Orsi, dall'avv. Francesco Di Nitto e dal figlio Francesco; il 25 luglio 1999, nella villa Scarzella di Millesimo, in occasione della presentazione del libro\"Appunti e Disappunti\", la figura del sen. avv. Gian Carlo Ruffino \u00e8 stata ricordata dall'on. Pietro Zoppi, dal Sindaco di Millesimo Michele Boffa, dall'avv. Giorgio Finocchio e dal figlio Francesco; il Comune di Savona ha intitolato alla memoria del senatore Gian Carlo Ruffino il ponte sospeso alla foce del Letimbro; la nuova circonvallazione nel comune di Millesimo gli \u00e8 stata altres\u00ec dedicata e, come ricordava con affetto l'allora sindaco di Millesimo Michele Boffa nel suo intervento in occasione della cerimonia di inaugurazione, sembra essere una costruzione ad hoc affinch\u00e9 Gian Carlo Ruffino possa eternamente ed idealmente abbracciare la sua amata terra di origine, Millesimo; il Consiglio Comunale di Millesimo ha deliberato di intitolargli una via o una piazza di prossima ultimazione; la U.S. Cairese, nell'ambito del Trofeo Internazionale Citt\u00e0 di Cairo Montenotte riservato alle squadre di calcio giovanili, assegna ogni anno il premio \"Senatore Gian Carlo Ruffino\" (conferito, tra gli altri, al giornalista savonese Nanni De Marco, a Fabio Fazio e ai Presidenti della Sampdoria Mantovani e Garrone, al Presidente Provinciale del Coni Cav. Lelio Speranza, a Claudio Mistrangelo e ad Alfredo Provenzali); fin dal 1994 la Federazione di Savona della Pallapugno organizza il \"Memorial Senatore Gian Carlo Ruffino\", ogni anno assegna il \"Premio Senatore Ruffino\" (conferito, tra gli altri, a Franco Bellenda e a Michele Boffa) e il 14 novembre 2008, nella Sala Rossa del Comune di Savona, ha organizzato un convegno per ricordarlo come uomo di sport; la Rari Nantes Savona ha organizzato un torneo di calcio in sua memoria."}
{"id": "1762174", "revid": "111319", "url": "https://it.wikipedia.org/wiki?curid=1762174", "title": "Willemijntje den Ouden", "text": ""}
{"id": "1762177", "revid": "838137", "url": "https://it.wikipedia.org/wiki?curid=1762177", "title": "Willy den Ouden", "text": "Specializzata nello stile libero ha vinto la medaglia d'oro alle olimpiadi di Berlino 1936 nella staffetta 4x100\u00a0m sl; quattro anni prima, a Los Angeles 1932 aveva vinto l'argento sia nella staffetta sia nei 100\u00a0m sl.\nNel 1970 \u00e8 diventata una dei Membri dell'International Swimming Hall of Fame.\n\u00c8 stata primatista mondiale dei 200\u00a0m e 400\u00a0m sl e della staffetta 4x100\u00a0m sl."}
{"id": "1762178", "revid": "729019", "url": "https://it.wikipedia.org/wiki?curid=1762178", "title": "Stirling Mortlock", "text": "Biografia.\nStudente a Parramatta alla King's School, Mortlock inizi\u00f2 la pratica rugbistica giovanile presso il Lindfield e, successivamente, presso il Gordon, che fu anche il suo club per lungo tempo.\nNel 1996 scese in campo per la prima volta con l'Australia U-19 e un anno pi\u00f9 tardi fece parte della Nazionale U-21, oltre a essere aggregato agli Wallabies, per i quali tuttavia non scese in campo.\nNel 1998 entr\u00f2 da professionista nella \"franchise\" dei Brumbies di Canberra, imponendosi come un tre quarti prolifico e raggiungendo una media di circa 100 punti a stagione nei primi tre campionati del Super 12, e laureandosi miglior marcatore del torneo 2000.\nCon gli Wallabies esord\u00ec nel giugno 2000 a Brisbane nel primo di due incontri con l', nel ruolo di tre quarti ala: nel secondo incontro con i \"Pumas\", a Canberra, realizz\u00f2 22 punti, che permisero all' di vincere 32-25; la \"performance\" d'eccezione giunse alla sua terza partita in assoluto, il Mandela Challenge Plate 2000 di Melbourne contro gli Springbok: due mete, altrettante trasformazioni e cinque calci piazzati per un totale di 29 punti, che diedero all' la vittoria per 44-23 e grazie ai quali Mortlock divenne l'australiano pi\u00f9 rapido a raggiungere i 50 punti internazionali; un mese pi\u00f9 tardi, a Wellington contro gli All Blacks, al termine di una partita vinta 24-23, divenne anche il pi\u00f9 veloce a raggiungere 100 punti, al suo sesto incontro assoluto.\nNel 2001 Mortlock si laure\u00f2 per la prima volta campione del Super Rugby con i Brumbies, anche se non pot\u00e9 prender parte alla finale contro gli Sharks, a causa di un infortunio alla spalla occorsogli la settimana prima in semifinale, nel realizzare una meta contro i Reds; a causa di tale infortunio perse anche tutto il resto della stagione, e rientr\u00f2 in Nazionale solo nel giugno 2002.\nIl C.T. australiano Eddie Jones decise di schierare Mortlock nella posizione di tre quarti centro in occasione della disputatasi proprio in Australia: dopo una serie di prove non convincenti della Nazionale di casa in corso di torneo, l'esplosione avvenne nella semifinale contro la , e a sbloccare il risultato fu proprio Mortlock che, dopo soli 10 minuti di gioco, si rese autore di un intercetto e di una spettacolare fuga di 80 metri che si concluse oltre la linea di meta degli All Blacks e che diede all' la vittoria per 22-10 e la finale, nella quale trov\u00f2 l' che si impose all'ultimo minuto dei tempi supplementari grazie a un \"drop\" di Jonny Wilkinson.\nIl 2004 vide i Brumbies imporsi di nuovo nel Super 12, e nell'occasione Mortlock fu il miglior realizzatore di mete di tale edizione del torneo, con 10; nel 2006 fu designato per la prima volta capitano della Nazionale, carica che assunse in pianta stabile un anno pi\u00f9 tardi a pari merito con Phil Waugh; da capitano partecip\u00f2 quindi alla in Francia, nella quale l' fu eliminata ai quarti di finale, come quattro anni prima di nuovo a opera dell'.\nNel 2008 Mortlock rifiut\u00f2 alcune offerte di club britannici e francesi per rimanere nel Super 14 e non perdere la possibilit\u00e0 di giocare in Nazionale, e continu\u00f2 negli Wallabies fino all'agosto 2009: durante un incontro del Tri Nations contro il , il suo 80\u00ba, si infortun\u00f2 a un ginocchio e durante la riabilitazione, si rec\u00f2 in Giappone per valutare la possibilit\u00e0 di trovare un club dove proseguire la carriera una volta terminata la sua attivit\u00e0 internazionale; la cosa fu letta dall'Australian Rugby Union come l'ammissione da parte di Mortlock dei suoi dubbi di poter giungere fino alla , e il C.T. Robbie Deans decise di affidare a Rocky Elsom la fascia di capitano in occasione del \"tour\" europeo di fine anno.\nQuello dell'agosto 2009 rimane a tutt'oggi il pi\u00f9 recente \"match\" internazionale di Mortlock, che nella sua carriera negli Wallabies ha segnato 489 punti (29 mete, 61 trasformazioni e 74 calci piazzati), attestandosi al 2010 al quarto posto assoluto in tale classifica dopo Michael Lynagh (911), Matt Burke (878) e Matt Giteau (615).\nDopo il Super 14 2010, inoltre, Mortlock ha deciso il trasferimento di club: nonostante l'interessamento da parte di alcuni club francesi, \u00e8 rimasto in Australia al fine di mantenere intatte le possibilit\u00e0 di giocare la in Nuova Zelanda e ha firmato un contratto per tre stagioni, a partire dal 2011, per la \"franchise\" di nuova formazione dei Melbourne Rebels; i termini economici dell'accordo non sono stati tuttavia resi noti. Mortlock ha giocato due stagioni con i Rebels ritirandosi al termine della stagione 2012."}
{"id": "1762191", "revid": "1573940", "url": "https://it.wikipedia.org/wiki?curid=1762191", "title": "Tini Wagner", "text": "Specializzata nello stile libero ha vinto la medaglia d'oro alle olimpiadi di Berlino 1936 nella staffetta 4x100\u00a0m sl"}
{"id": "1762194", "revid": "117168702", "url": "https://it.wikipedia.org/wiki?curid=1762194", "title": "Jordan 199", "text": "La Jordan 199 fu la vettura del team Jordan che corse il campionato di Formula 1 1999. Progettata da Mike Gascoyne e guidata da Damon Hill e Heinz-Harald Frentzen, fu l'unica vettura della scuderia irlandese a cogliere due vittorie in Formula 1 nella stessa stagione ed a poter competere per la vittoria di un titolo mondiale.\nDurante il campionato Hill utilizz\u00f2 una vettura con il passo pi\u00f9 lungo rispetto a quella progettata dal team.\nLa vettura.\nCaratteristiche tecniche.\nEvoluzione della Jordan 198, per la creazione della 199, Gascoyne punt\u00f2 molto sulla cura dell'aerodinamica. Comparvero infatti due pinne davanti alle fiancate e, alla scopo di creare delle fiancate compatte con il resto della vettura, venne spostato in basso il serbatoio. Particolare conformazione aveva anche l'alettone anteriore, costruito in modo da avere un flusso d'aria ottimale nella parte sottostante la monoposto. A sua volta il fondo della 199 presentava, rispetto alla stagione precedente, una carenatura nella parte iniziale delle fiancate.\nAltre novit\u00e0 riguardarono il motore che, con il nuovo MF-301HD, era in grado di sprigionare una maggiore potenza ed, essendo pi\u00f9 compatto, permetteva un abbassamento del baricentro della vettura. Inoltre il propulsore era fissato al telaio, riprendendo una soluzione simile a quella usata negli anni '70.&lt;ref name=\"J199/2\"&gt;&lt;/ref&gt; Anche il serbatoio dell'olio sub\u00ec delle modifiche, venendo spostato pi\u00f9 centralmente.\nMolte polemiche caus\u00f2 la presenza di due alette ai lati della testa del pilota, invece delle tradizionali protezioni imposte dal regolamento. Per questo motivo la FIA decise di vietare questo tipo di soluzione tecnica.\nPresentazione.\nLa cerimonia di presentazione della Jordan 199 avvenne al teatro Palladium di Londra il 1\u00ba febbraio. L'avvenimento fu preceduto dall'esibizione di un mago pakistano. Durante la cerimonia vi era molta tensione in particolar modo riguardo al possibile ritorno in Formula 1 come scuderia della Honda, che forniva i motori al team irlandese, e sia Eddie Jordan che Hirotoshi Honda cercarono di eludere ogni domanda riguardo all'argomento. Il patron della scuderia si dichiar\u00f2 invece molto ottimista sulla possibilit\u00e0 di raggiungere il terzo posto nel Campionato Costruttori ed espresse parecchia soddisfazione per la coppia di piloti a disposizione. Per quanto riguarda le dichiarazioni di questi ultimi, Damon Hill elogi\u00f2 il lavoro svolto dai tecnici, mentre Heinz-Harald Frentzen afferm\u00f2 di essere contento dell'atmosfera del team. La mancanza poi della Jordan al mese di test di gennaio non turb\u00f2 minimamente il tedesco, fiducioso sulla possibilit\u00e0 di sviluppare la vettura nel solo mese di febbraio.\nTest.\nLa Jordan cominci\u00f2 a fare i primi test sin dal giorno seguente la presentazione, con Damon Hill impegnato a Silverstone. Il giorno seguente scese in pista pure Frentzen, che chiuse terzo dietro le Benetton, precedendo per\u00f2 il compagno di squadra. Nei giorni successivi il team si trasfer\u00ec a Barcellona, ottenendo risultati discreti.\nPochi giorni prima poi dell'inizio della stagione, terminati i vari test invernali, Alesi dichiar\u00f2 che a suo parere la Jordan sarebbe stata la sorpresa della stagione."}
{"id": "1762200", "revid": "117520591", "url": "https://it.wikipedia.org/wiki?curid=1762200", "title": "David Bedford (atleta)", "text": "Inoltre \u00e8 stato primatista nazionale dei 5000 metri piani e dei 3000 metri siepi.\nBiografia.\nNella sua carriera non ha mai ottenuto medaglie in importanti rassegne internazionali. Nella finale dei 10000 m piani ai campionati europei 1971 Bedford arriv\u00f2 soltanto sesto nella gara vinta allo sprint da Juha V\u00e4\u00e4t\u00e4inen davanti a J\u00fcrgen Haase, pur avendo condotto per molti giri.\nAi Giochi olimpici di Monaco 1972 si classific\u00f2 dodicesimo nei 5000 e sesto nei 10000 m piani, dopo essere stato in testa per oltre 6000 metri. Fu proprio a Monaco che gli venne affibbiato il soprannome di \"Crazy horse\" (cavallo pazzo), l'atleta che correva d'impulso, senza seguire una logica n\u00e9 una tattica di gara. Bedford aveva un grosso limite: non riusciva a cambiare velocit\u00e0 nel finale, e veniva spesso superato da atleti che disponevano di un allungo migliore del suo. Ci\u00f2 gli condizion\u00f2 la carriera.\nRimane comunque l'unico atleta ad aver vinto la Cinque Mulini sia da juniores (1969), sia da seniores (1972). Una lunga serie di guai tendinei lo costrinse al ritiro. \u00e8 direttore di corsa della maratona di Londra."}
{"id": "1762201", "revid": "174925", "url": "https://it.wikipedia.org/wiki?curid=1762201", "title": "Erudito", "text": ""}
{"id": "1762202", "revid": "767487", "url": "https://it.wikipedia.org/wiki?curid=1762202", "title": "Minieh", "text": "Minieh (o El Minnie, Al Minn\u012byah, Al Minniyah, El Minni\u00e9) \u00e8 una citt\u00e0 del Libano, di circa 20\u00a0000 abitanti, capoluogo del Distretto di Miniye e Dinniye. Si trova nel nord del LIbano a circa 96\u00a0km da Beirut.\nA circa 5\u00a0km a nord della citt\u00e0 si trova il campo profughi palestinese di Nahr al-Bared."}
{"id": "1762205", "revid": "2014155", "url": "https://it.wikipedia.org/wiki?curid=1762205", "title": "Luigi Federico II di Schwarzburg-Rudolstadt", "text": "Biografia.\nLuigi Federico era figlio del principe Federico Carlo di Schwarzburg-Rudolstadt e della sua prima moglie, Augusta di Schwarzburg-Rudolstadt. Al momento della sua nascita il principato era retto da suo nonno, il principe Carlo G\u00fcnther di Schwarzburg-Rudolstadt. Nel 1789, Luigi Federico e suo fratello Carlo G\u00fcnther vennero inviati in un viaggio d'istruzione a Ginevra ed in altre destinazioni per compiere un \"gran tour\" come era in uso all'epoca. Nel corso della sua assenza venne a conoscenza degli eventi che portarono allo scoppio della Rivoluzione francese che avr\u00e0 una pesante influenza sul principato stesso.\nSpos\u00f2 il 21 luglio 1791 a Homburg, Carolina Luisa (1771-1854), figlia del langravio Federico V d'Assia-Homburg. Assieme alla moglie, che era stata educata nei migliori istituti, rese la propria corte uno dei principali centri artistici tedeschi del XVIII secolo. Egli fu anche il fondatore del \"Rudolstaedter theatre\", uno dei pi\u00f9 piccoli della Germania, ma certamente tra i pi\u00f9 significativi. Amante delle arti e delle scienze, ospit\u00f2 e fu amico di Friedrich Schiller e Wilhelm von Humboldt.\nSotto l'aspetto politico, dovette affrontare anche nel piccolo principato di Schwarzburg-Rudolstadt le problematiche sollevate dalla Rivoluzione francese e confrontarsi poi con il dominio napoleonico che riusc\u00ec a lambire le terre del Sacro Romano Impero. Dopo la vittoria di Napoleone nel 1806 a Jena e ad Auerstedt, il principato venne posto direttamente sotto l'amministrazione francese, disposizione in seguito abrogata il 24 marzo 1807 per interessamento dell'abile negoziatore e cancelliere Friedrich Wilhelm von Ketelhodt.\nMor\u00ec il 28 aprile 1807 e venne succeduto da suo figlio, Federico G\u00fcnther, sotto la reggenza di sua moglie Carolina Luisa.\nDiscendenza.\nDal matrimonio con Carolina ebbe i seguenti eredi:"}
{"id": "1762207", "revid": "587728", "url": "https://it.wikipedia.org/wiki?curid=1762207", "title": "Lingua caraima", "text": "La lingua caraima o karaim (nome nativo Karaj tili) \u00e8 una lingua turca parlata in Lituania e Ucraina\nDistribuzione geografica.\nUn tempo presenti anche nell'originaria Crimea, oggi i parlanti di lingua caraima si concentrano in due enclave. La pi\u00f9 piccola copre una ristretta area dell'Ucraina occidentale, tra la citt\u00e0 di Luc'k (in karaim \"Luck\"), in Volinia, e di Haly\u010d (karaim \"G\u00e1li\u010d\"), nell'oblast' di Ivano-Frankivs'k, a sud di Leopoli (karaim \"Ilov\"). I parlanti sono al massimo poche centinaia, probabilmente molti meno.\nPi\u00f9 popolosa \u00e8 la comunit\u00e0 dei caraimi in Lituania, concentrati a Trakai (karaim \"Trox\") ma con piccole presenze anche a Panev\u0117\u017eys e a Vilnius. La lingua caraima \u00e8 conosciuta da qualche centinaia di persone, tutte bilingui (oltre al karaim, parlanti anche di lingua lituana) se non trilingui (diffusa la conoscenza della lingua russa).\nSecondo stime del 2014, la lingua \u00e8 parlata da 81 persone.\nDialetti e lingue derivate.\nAlle tre aree d'insediamento caraimo (Crimea, Ucraina, Lituania) corrispondono - o corrispondevano, stante l'estinzione della variet\u00e0 crimeana - altrettante variet\u00e0 dialettali, che si distinguono per i diversi influssi linguistici subiti.\nClassificazione.\nLa lingua caraima appartiene al gruppo delle lingue altaiche.\nSecondo \"Ethnologue\", la classificazione della lingua caraima \u00e8 la seguente:\nStoria.\nI primi documenti in lingua caraima risalgono al XVI secolo per la variet\u00e0 ucraina (Haly\u010d) e al XVIII per quella lituana (Trakai).\nGrammatica.\nLe strutture turche originarie hanno risentito fortemente dell'influsso delle lingue slave e delle lingua ebraica, dalle quali hanno derivato anche l'ordine delle parole.\nSistema di scrittura.\nI primi testi furono redatti in alfabeto ebraico; in seguito furono utilizzati sia l'alfabeto cirillico, per le aree soggette all'Impero russo, sia quello latino per le regioni sottomesse alla Polonia.\nTesto d'esempio.\n\u0421\u041e\u041d\u0414\u0420\u0410\u0413\u0418\u0301 \u041a\u041b\u0415\u0413\u0406\u0301\u041c\n\u0415\u043b\u0441\u0435\u0301\u043c, \u0434\u043e\u0441\u0442\u043b\u0430\u0301\u0440,\n\u0411\u043e\u043b\u0441\u0443\u0301\u043d \u0491\u0435\u0440\u0456\u0301\u043c\n\u041a\u0435\u043d \u0434\u0430 \u0430\u0432\u043b\u0430\u0301\u043a \u0435\u0440\u043b\u0435\u0440\u0456\u043d\u0434\u0435\u0301\n\u0423\u043a\u0440\u0430\u0301\u0439\u043d\u0430\u043d\u0438\u043d, \u043e\u043b \u0441\u0456\u0432\u0456\u043c\u043b\u0456\u0301\u043c,\n\u041a\u0435\u043d \u0442\u0456\u0437\u043b\u0435\u0440\u0456\u0301\n\u041a\u0456 \u043a\u0435\u0440\u0456\u043d\u0491\u0435\u0301\u0439,\n\u041e\u043b \u0414\u043d\u0456\u043f\u0440\u043e\u043d\u0443\u0301\u043d \u0435\u043a\u0456\u0440\u043c\u0435\u0491\u0456\n\u0411\u0430\u0301\u0440\u0446\u0430 \u0430\u043d\u0434\u0430\u0301\u043d \u0435\u0441\u0456\u0442\u0456\u043b\u044c\u0491\u0435\u0301\u0439.\n\u0423\u043a\u0440\u0430\u0301\u0439\u043d\u0430\u0434\u0430\u043d\n\u041a\u0435\u043d \u0442\u0435\u043d\u0491\u0456\u0437\u0491\u0435\u0301\n\u0414\u0443\u0441\u043c\u0430\u0301\u043d \u043a\u0430\u043d\u0438\u0301\u043d \u043e\u043b \u0435\u043b\u044c\u0442\u043a\u0435\u043d\u0434\u0435\u0301\n\u041e\u0301\u043b\u0432\u0430\u0445\u0442\u0438\u043d \u043c\u0435\u043d \u2014 \u0430\u0439\u0442\u0430\u0301\u043c \u0441\u0456\u0437\u0491\u0435\u0301 \u2014\n\u0422\u0456\u0437\u043d\u0456\u0301, \u0442\u0430\u0432\u043d\u0438\u0301\n\u041c\u0435\u043d \u043a\u0430\u043b\u0434\u0438\u0440\u0438\u0301\u0440\u043c\n\u0414\u0430 \u0419\u043e\u0433\u0430\u0440\u0433\u0438\u0301 \u0422\u0435\u043d\u0440\u0456\u043c\u0456\u0437\u0491\u0435\u0301\n\u0423\u0446\u0430\u0301\u0440\u043c\u0435\u043d \u043c\u0435\u043d \u0434\u0430 \u044f\u0301\u043b\u0431\u0430\u0440\u0438\u0440\u043c \u2014\n\u0422\u0435\u043a \u0433\u0430\u0301\u043b\u0456 \u043c\u0435\u043d\n\u0411\u0456\u0301\u043b\u043c\u0435\u0439\u043c \u0410\u0442\u0438\u0301\u043d\u2026\n\u0421\u0456\u0437 \u0456\u0301\u0437\u043d\u0456\u0437 \u043a\u0443\u043b \u0431\u0443\u0433\u043e\u0432\u043b\u0430\u0440\u0438\u0301\u043d,\n\u0422\u0435\u0301\u043a\u043d\u0456\u0437 \u044f\u043c\u0430\u0301\u043d \u0434\u0443\u0441\u043c\u0430\u0301\u043d \u043a\u0430\u043d\u0438\u0301\u043d\n\u0414\u0430 \u0430\u0437\u0430\u0442\u043b\u0430\u0301\u0440\n\u042f\u043d\u0433\u0438\u0301 \u0434\u043e\u0440\u0434\u0430\u0301\n\u0423\u043d\u0443\u0442\u043c\u0430\u0491\u0430\u0439\u0441\u0456\u0437 \u0441\u0456\u0437 \u043c\u0435\u043d\u0456\u0301,\n\u042f\u043a\u0441\u0438\u0301 \u0442\u0443\u0442\u043a\u0430\u0301\u0439\u0441\u0456\u0437 \u0441\u0430\u0433\u0438\u043d\u0446\u0442\u0430\u0301"}
{"id": "1762211", "revid": "110157", "url": "https://it.wikipedia.org/wiki?curid=1762211", "title": "I\u011fd\u0131r", "text": "I\u011fd\u0131r, (; in Azero: \u0130\u011fd\u0131r) \u00e8 una citt\u00e0 della Turchia orientale. Si trova nella regione dell'Anatolia Orientale ed \u00e8 il capoluogo della provincia di I\u011fd\u0131r."}
{"id": "1762213", "revid": "247222", "url": "https://it.wikipedia.org/wiki?curid=1762213", "title": "Franz West", "text": "Biografia.\nHa studiato all'Accademia di arti grafiche di Vienna.\nCollezioni.\nLe sue opere si trovano in importanti collezioni tra cui:"}
{"id": "1762215", "revid": "88740", "url": "https://it.wikipedia.org/wiki?curid=1762215", "title": "Webb", "text": ""}
{"id": "1762219", "revid": "1529788", "url": "https://it.wikipedia.org/wiki?curid=1762219", "title": "Foiba", "text": "Una foiba \u00e8 uno dei grandi inghiottitoi (o caverne verticali, pozzi) tipici della regione carsica e dell'Istria. Le foibe non sono quindi dei particolari tipi di caverne come viene spesso, erroneamente, affermato, ma solo il termine con cui vengono indicati gli inghiottitoi carsici tipici della regione giuliana, che in tale territorio assumono spesso dimensioni spettacolari.\nSe ne contano circa 1700 in Istria.\n\"Foiba\" \u00e8 inoltre il nome del noto inghiottitoio che si apre ai piedi del castello di Montecuccoli, a Pisino, e del torrente che in esso si getta. Il luogo ha un ruolo centrale nel romanzo \"Mathias Sandorf\" di Jules Verne.\nEtimologia.\nIl nome \"foiba\" deriva da un termine dialettale utilizzato nell'area giuliana, che deriva a sua volta dal latino \"f\u014fvea\" (fossa, cava). Il pi\u00f9 antico documento su cui viene riportato \u00e8 una relazione ufficiale nel 1770, scritta dal naturalista italiano Alberto Fortis, che scrisse una serie di libri sul carso della Dalmazia.\nIl termine non si trova di conseguenza riportato nel fondamentale Dizionario della Lingua italiana di Niccol\u00f2 Tommaseo. Non venne utilizzato nemmeno da Luigi Vittorio Bertarelli ed Eugenio Boegan, in Duemila grotte, fondamentale opera sulle grotte del Carso.\nDescrizione.\nLa Foiba di Pisino e il torrente Foiba.\nLa foiba di Pisino, chiamata semplicemente \"Foiba\" (in croato \"Fojba\"), \u00e8 un abisso profondo 100 metri e largo circa 20. Si apre ai piedi del Castello di Montecuccoli e vi si immette l'omonimo torrente (in croato Pazincica).\nGli eccidi delle foibe.\nIl termine \"foibe\" (al plurale) \u00e8 oggi comunemente associato agli eccidi commessi dai partigiani jugoslavi durante e subito dopo la seconda guerra mondiale. L'utilizzo del termine \u00e8 improprio: solo una minima parte delle vittime, infatti, fu occultata nelle foibe, mentre la maggior parte perse la vita in tutt'altro modo (nelle prigioni o nei campi di concentramento iugoslavi, o nelle marce di trasferimento).\nUlteriore confusione ingenera il fatto che molte delle cosiddette \"foibe\" erano in realt\u00e0 cave o miniere: la famosa \"foiba di Basovizza\", ad esempio, era in realt\u00e0 il pozzo abbandonato di una miniera di carbone.\nIn anni recenti \u00e8 invalso, saltuariamente, l'uso dei termini \"foiba\" ed \"infoibare\" anche per indicare esecuzioni sommarie svoltesi, nell'immediato dopoguerra, al di fuori della Venezia Giulia. Per quanto detto sopra, l'uso del termine in tale contesto, appare scorretto, sia da un punto di vista storico che etimologico."}
{"id": "1762221", "revid": "4506", "url": "https://it.wikipedia.org/wiki?curid=1762221", "title": "Lago Tai", "text": ""}
{"id": "1762226", "revid": "767487", "url": "https://it.wikipedia.org/wiki?curid=1762226", "title": "Mister Hobbs va in vacanza", "text": "Mister Hobbs va in vacanza (\"Mr. Hobbs Takes a Vacation\") \u00e8 un film del 1962 diretto da Henry Koster.\nTrama.\nMister Hobbs sogna da tempo una pacifica vacanza al mare con la moglie Peggy, lontano dalla citt\u00e0 e dai famelici ed inopportuni figlioli. Finalmente si parte ma Peggy non riesce a staccarsi dalla prole e il povero Roger si ritrova con i quattro figli, due generi e tre nipotini tra i piedi. La vacanza sar\u00e0 un comico disastro.\nProduzione.\nRiprese.\nLe riprese del film vennero fatte in California (USA), a Dana Point e a Laguna Beach.\nRiconoscimenti.\nJames Stewart vinse l'Orso d'argento al Festival di Berlino del 1962, come miglior attore, mentre Henry Koster ebbe la nomination per l'Orso d'oro, come miglior regista. Ai Laurel Awards del 1963, Stewart prese il premio come terzo classificato per miglior attore, mentre Maureen O'Hara ebbe la nomination come miglior attrice. Ai Golden Globe del 1963 James Stewart ebbe la nomination come miglior attore protagonista."}
{"id": "1762227", "revid": "400518", "url": "https://it.wikipedia.org/wiki?curid=1762227", "title": "Bernd Lohaus", "text": "Biografia.\nLohaus ha studiato dal 1963 al 1966 presso l'Accademia di Belle Arti di D\u00fcsseldorf dal professore Joseph Beuys. Dal 1964 al 1965, insieme a Panamarenko, Hugo Heyman e Wout Vercammen, ha curato la rivista \"New Happening\".\nDurante un viaggio in Spagna conobbe Anny De Decker, una professoressa di storia dell'arte, che spos\u00f2 nel 1966. In seguito si trasferirono ad Anversa dove aprirono una galleria avantgarde nella loro casa: Wide White Space. Nella galleria allestirono importanti mostre di Marcel Broodthaers nel 1996 e Joseph Beuys nel 1967. Collaborarono, inoltre, insieme all'artista danese Henning Christiansen, aderente alla corrente Fluxus, con la famosa azione \"Eurasienstab\". La galleria chiuse nel 1976.\nBernd Lohaus lavora principalmente con legno, pietre e carta. Per le sue opere spesso usa travi, aste, tavole e dadi di legno Azobe, il legno pi\u00f9 duro dell'Africa occidentale. Nelle opere di Lohaus bisogna considerare l'importanza che l'artista d\u00e0 alla relazione tra opera e ambiente circostante. Anche la lingua gioca un ruolo importante nelle opere. L'intervento artistico \u00e8 indirizzato verso la semplicit\u00e0 e ridotto ad azioni sensibili. Le opere di Bernd Lohaus, infatti, nascono con l'influenza del movimento artistico del Fluxus, dell'Arte Povera, Arte minimale e materialismo, creando un nuovo stile a s\u00e9 stante. "}
{"id": "1762228", "revid": "599013", "url": "https://it.wikipedia.org/wiki?curid=1762228", "title": "Emilio Carton", "text": "Carriera.\nDopo aver cominciato la carriera con il Verona, nel dopoguerra pass\u00f2 alla Lazio dove disput\u00f2 due campionati di Serie A in cui totalizz\u00f2 16 partite. Nel 1948 fu ceduto all', quindi la stagione successiva al Marzotto Valdagno, dove chiuse la carriera ad alto livello.\nCuriosit\u00e0.\nNel 1952 ha interpretato se stesso nel film di Mario Camerini, \"Gli eroi della domenica\"."}
{"id": "1762236", "revid": "174925", "url": "https://it.wikipedia.org/wiki?curid=1762236", "title": "Teatro (edificio)", "text": ""}
{"id": "1762237", "revid": "228587", "url": "https://it.wikipedia.org/wiki?curid=1762237", "title": "Buenaventura", "text": ""}
{"id": "1762247", "revid": "729019", "url": "https://it.wikipedia.org/wiki?curid=1762247", "title": "Rastila (metropolitana di Helsinki)", "text": "Rastila (in finlandese: \"Rastilan metroasema\"; in svedese: \"Metrostationen Rastb\u00f6le\") \u00e8 una stazione di superficie del ramo orientale (It\u00e4keskus - Vuosaari) della Metropolitana di Helsinki. Serve le aree residenziali di Meri-Rastila e Rastila, nel quartiere di Vuosaari, a Helsinki Est.\nLa stazione fu inaugurata il 31 agosto 1998 (una delle stazioni pi\u00f9 recenti della rete), e fu progettata da Irmeli Grundstr\u00f6m e Juhani Vainio. La fermata si trova a circa 1.955 metri da Puotila, e a 1.244 metri da Vuosaari."}
{"id": "1762252", "revid": "235890", "url": "https://it.wikipedia.org/wiki?curid=1762252", "title": "Legge oraria", "text": ""}
{"id": "1762253", "revid": "628767", "url": "https://it.wikipedia.org/wiki?curid=1762253", "title": "Distretto di Zgharta", "text": "Il distretto di Zgharta () \u00e8 un distretto amministrativo del Libano, che fa parte del governatorato del Nord Libano. Il capoluogo del distretto \u00e8 Zgharta.\nCitt\u00e0 e localit\u00e0.\nIl distretto \u00e8 diviso nelle seguenti citt\u00e0 e localit\u00e0:\nAarjes, Aintourine, Aitou, Alma, Arbet Kozhaya, Ardeh, Ashash, Aslout, Asnoun, Bane, Baslouki, Bchennine, Beit Awkar, Beit Obeid, Besbeel, Bhairet Toula, Bnachii, Bousit, Daraya, Ehden, Ejbeh, Fraydiss, Haret Al Fawar, Harf Ardeh, Harf Miziara, Hawqa, Hilan, Houmeiss, Iaal, Jdaydeh, Kadrieh, Karahbache, Karmsaddeh, Kfardlakos, Kfarfou, Kfarhawra, Kfarsghab, Kfarshakhna, Kfarhata, Kfaryachit, Kfarzeina, Khaldieh, Kifraya, Mazraat En Nahr, Mazraat Al Toufah, Mazraat Hraikis, Mejdlaya, Miriata, Miziara, Morh Kfarsghab, Rachiine, Raskifa, Sakhra, Sebhel, Sereel, Toula, Zgharta"}
{"id": "1762254", "revid": "1335748", "url": "https://it.wikipedia.org/wiki?curid=1762254", "title": "NO sintasi", "text": ""}
{"id": "1762255", "revid": "117390789", "url": "https://it.wikipedia.org/wiki?curid=1762255", "title": "Gourcy", "text": "Gourcy \u00e8 un dipartimento del Burkina Faso classificato come citt\u00e0, capoluogo della provincia di Zondoma, facente parte della Regione del Nord.\nIl dipartimento si compone del capoluogo e di altri 38 villaggi: Baszaido, Beuguemdre, Bogo, Bougounam, Danaoua, Doure, Fourma, Kasseba-Mossi, Kasseba-Samo, Kibilo, Koeneba, Kogola, Kolkom, Kontigue, Kontigue-Silmimossi, Kouba, Koudombo, Koundouba, Lago, Leleguere, Lonce, Mako, Minima, Moundian, Niessega, Pouima, Ramba, Rassogoma, Rengueba, Rom, Rombagare, Sologomnore, Tangaye, Tarba, Tomba, Touba, Zankolga e Zindiguesse.\nAmministrazione.\nGemellaggi.\nE mantiene rapporti di amicizia con:"}
{"id": "1762256", "revid": "729019", "url": "https://it.wikipedia.org/wiki?curid=1762256", "title": "Mellunm\u00e4ki (metropolitana di Helsinki)", "text": "Mellunm\u00e4ki (in finlandese: \"Mellunm\u00e4en metroasema\"; in svedese: \"Metrostationen Mellungsbacka\") \u00e8 una stazione di superficie situata sul ramo nord (It\u00e4keskus - Mellunm\u00e4ki) della Metropolitana di Helsinki. Serve il quartiere di Mellunm\u00e4ki, situato a Helsinki Est, e funge da capolinea di questo ramo.\nLa fermata fu inaugurata il 1\u00ba settembre 1989 e fu disegnata dallo studio di architettura \"Toivo Karhunen Oy\". Si trova a circa 1.644 metri da Kontula.\nLa stazione Mellunm\u00e4ki \u00e8 la fermata della metropolitana pi\u00f9 settentrionale al mondo."}
{"id": "1762258", "revid": "295403", "url": "https://it.wikipedia.org/wiki?curid=1762258", "title": "Jim Brennan", "text": "Carriera.\nClub.\nBrennan nasce come difensore esterno di sinistra, ma nel corso delle stagioni ha avanzato la sua posizione fino a diventare un centrocampista a tutti gli effetti. Nel 1996 \u00e8 passato al Bristol City, club della Second Division inglese. A Bristol, il giocatore canadese trascorrer\u00e0 quattro stagioni.\nNel 1999, Brennan passa al Nottingham Forest per 1,5 milioni di sterline. Giocher\u00e0 146 partite col Forest, segnando appena una rete. Nel periodo a Nottingham, Brennan va in prestito all'Huddersfield Town, con cui colleziona per\u00f2 solo due presenze.\nNel 2003, grazie alla legge Bosman, Brennan passa al Norwich City a titolo gratuito. Il Norwich milita in Division One, e in quella stagione riuscir\u00e0 a vincere il campionato e a passare in Premier League. Brennan non sar\u00e0 protagonista di questa fantastica annata, a causa di un brutto infortunio muscolare che lo terr\u00e0 a lungo fuori dal terreno di gioco.\nNel gennaio 2006, Brennan viene ceduto al Southampton, non avendo soddisfatto le aspettative dello staff del Norwich City. A maggio dello stesso anno, Brennan conclude la sua avventura a Southampton, e a settembre firma con il neonato club del Toronto FC.\n\u00c8 il primo giocatore ad essere stato messo sotto contratto nella storia del Toronto FC, e sar\u00e0 anche il primo calciatore di nazionalit\u00e0 canadese a segnare un goal per questo club (il 26 maggio 2007, contro il Columbus Crew). Brennan diventa subito titolare del TFC e viene scelto come capitano della squadra per la stagione 2008.\nNazionale.\nBrennan ha giocato 49 gare con la Nazionale di calcio del Canada, segnando 6 reti in tutto."}
{"id": "1762263", "revid": "155613", "url": "https://it.wikipedia.org/wiki?curid=1762263", "title": "Orto botanico (Livorno)", "text": ""}
{"id": "1762266", "revid": "155613", "url": "https://it.wikipedia.org/wiki?curid=1762266", "title": "Orto botanico di Livorno", "text": ""}
{"id": "1762267", "revid": "92723", "url": "https://it.wikipedia.org/wiki?curid=1762267", "title": "Eurasienstab", "text": "Eurasienstab \u00e8 un'azione dell'artista tedesco Joseph Beuys in collaborazione con l'artista danese Henning Christiansen. Beuys realizz\u00f2 questa azione il 2 luglio 1967 a Vienna nella galleria \"N\u00e4chst St. Stephan\" con il nome \"\u201eEurasienstab 82 min fluxorum organum op. 39\u201d\"; in seguito la stessa azione venne realizzata nel 1968 nella \"Galerie Wide White Space\" ad Anversa."}
{"id": "1762271", "revid": "729019", "url": "https://it.wikipedia.org/wiki?curid=1762271", "title": "Vuosaari (metropolitana di Helsinki)", "text": "Vuosaari (in finlandese: \"Vuosaaren metroasema\"; in svedese: \"Metrostationen Nordsj\u00f6\") \u00e8 una stazione di superficie del ramo orientale (It\u00e4keskus - Vuosaari) della Metropolitana di Helsinki. Serve il quartiere di Vuosaari, situato ad Helsinki Est, e funge da capolinea del ramo.\nLa fermata fu inaugurata il 31 agosto 1998, pertanto \u00e8 una delle pi\u00f9 recenti della rete. Fu progettata dallo studio di architettura \"Esa Piironen Oy\". Si trova a circa 1.244 metri da Rastila, mentre dista circa 16 km dall'altro capo della linea, Ruoholahti."}
{"id": "1762272", "revid": "117370241", "url": "https://it.wikipedia.org/wiki?curid=1762272", "title": "Drevljani", "text": "I Drevljani (ucraino:\u0414\u0435\u0440\u0435\u0432\u043b\u044f\u043d\u0438) erano una trib\u00f9 facente parte del gruppo etnico degli slavi orientali che abitarono i territori della Polesia, della Riva destra ucraina e il corso dei fiumi Teteriv, U\u017e, Ubort e Stviga tra il VI e il X secolo. A occidente i territori dei Drevljani raggiungevano il fiume Slu\u010d abitato dai Volyniany e dai Bu\u017eans (da cui prese il nome il fiume Bug). A settentrione confinavano con i Dregovi\u010di.\nIl nome della trib\u00f9 deriva presumibilmente dal termine slavo \u0434\u0440\u0435\u0432\u043e o \u0434\u0435\u0440\u0435\u0432\u043e (drevo o derevo), il cui significato \u00e8 \"albero\", poich\u00e9 i Drevljani erano soliti vivere in fitte foreste.\nQuesta trib\u00f9 ha lasciato molte tracce archeologiche, come insediamenti contadini con rifugi semi sotterranei, tumoli funerari, villaggi fortificati come Vru\u010dij (l'odierna Ovru\u010d) e Gorodsk, sito di un antico insediamento nei pressi di Malyn (presumibilmente la residenza del Principe dei Drevljani Mal). La citt\u00e0 che fungeva da capitale tra i Drevljani era Iskorosten (l'odierna Korosten'), dove sono ancora nel ventunesimo secolo visibili numerose testimonianze della loro presenza. Alla fine del I millennio questa trib\u00f9 poteva vantare un sistema agricolo e artigianale sviluppato. \nI Drevljani nel corso della loro storia si opposero strenuamente a tutti i tentativi di annessione da parte della Rus' di Kiev. Secondo i resoconti storici, ai tempi di Kij, \u0160\u010dek e Choriv (i leggendari fondatori di Kiev) i Drevljani avevano un proprio Principato ed erano frequentemente in guerra con i Poljani. Nell'883 il Principe Oleg li costrinse a pagare un tributo a Kiev. Nel 907 la trib\u00f9 prese parte alla campagna militare kieviana contro l'Impero Bizantino.\nAlla morte di Oleg, avvenuta nel 912, la trib\u00f9 cess\u00f2 di pagare tributi alla casa regnante della Rus' di Kiev, erogandoli invece al nobile variago Svenel'd. Il successore di Oleg, Igor, cerc\u00f2 di imporre loro un nuovo tributo, ma i Drevljani si ribellarono e lo uccisero nel 945. La vedova di quest'ultimo, Olga, vendic\u00f2 in modo spietato la morte del marito: gli ambasciatori e la nobilt\u00e0 Drevliania furono sterminati, la capitale Iskorosten fu rasa al suolo e gli altri villaggi furono distrutti. Dopo averli soggiogati, Olga trasform\u00f2 i loro territori in appannaggio dei Principi di Kiev con centro in Vru\u010dij.\nL'ultimo cenno ai Drevljani in un documento storico antico risale al 1136, quando le loro terre furono donate alla Chiesa della Dormizione della Vergine di Kiev da Jaropolk II."}
{"id": "1762280", "revid": "33277", "url": "https://it.wikipedia.org/wiki?curid=1762280", "title": "Gustavo II Adolfo", "text": ""}
{"id": "1762281", "revid": "39884", "url": "https://it.wikipedia.org/wiki?curid=1762281", "title": "Ruth Halbsguth", "text": "Specializzata nello stile libero, ha vinto la medaglia d'argento nella staffetta 4x100m sl ai Giochi olimpici di Berlino 1936."}
{"id": "1762283", "revid": "287204", "url": "https://it.wikipedia.org/wiki?curid=1762283", "title": "Ostergotland", "text": ""}
{"id": "1762284", "revid": "767487", "url": "https://it.wikipedia.org/wiki?curid=1762284", "title": "Henning Christiansen", "text": "La sua musica \u00e8 considerata come musica sperimentale, e musica atonale."}
{"id": "1762285", "revid": "287204", "url": "https://it.wikipedia.org/wiki?curid=1762285", "title": "Canottieri Padova", "text": "La Canottieri Padova \u00e8 una societ\u00e0 di Canoa/Kayak e canottaggio di Padova; fondata nel 1909 da un gruppo di soci della Rari Nantes Patavium.\nDispone di una squadra agonistica di canottaggio, allenata da Alberto Rigato, una di Canoa/Kayak allenata da Renzo Rampado e Tullio Malus\u00e0, e una di Tennis."}
{"id": "1762286", "revid": "287204", "url": "https://it.wikipedia.org/wiki?curid=1762286", "title": "Sodermanland", "text": ""}
{"id": "1762289", "revid": "287204", "url": "https://it.wikipedia.org/wiki?curid=1762289", "title": "Varmland", "text": ""}
{"id": "1762291", "revid": "287204", "url": "https://it.wikipedia.org/wiki?curid=1762291", "title": "Vasterbotten", "text": ""}
{"id": "1762292", "revid": "287204", "url": "https://it.wikipedia.org/wiki?curid=1762292", "title": "Jamtland", "text": ""}
{"id": "1762293", "revid": "287204", "url": "https://it.wikipedia.org/wiki?curid=1762293", "title": "Harjedalen", "text": ""}
{"id": "1762298", "revid": "287204", "url": "https://it.wikipedia.org/wiki?curid=1762298", "title": "Vastmanland", "text": ""}
{"id": "1762300", "revid": "287204", "url": "https://it.wikipedia.org/wiki?curid=1762300", "title": "Halsingland", "text": ""}
{"id": "1762301", "revid": "39884", "url": "https://it.wikipedia.org/wiki?curid=1762301", "title": "Leni Lohmar", "text": "Specializzata nello stile libero, ha vinto la medaglia d'argento nella staffetta 4x100\u00a0m sl ai Giochi olimpici di Berlino 1936."}
{"id": "1762302", "revid": "287204", "url": "https://it.wikipedia.org/wiki?curid=1762302", "title": "Gastrikland", "text": ""}
{"id": "1762303", "revid": "15974575", "url": "https://it.wikipedia.org/wiki?curid=1762303", "title": "Gestricia", "text": ""}
{"id": "1762305", "revid": "628767", "url": "https://it.wikipedia.org/wiki?curid=1762305", "title": "Distretto di Bsharre", "text": "Il distretto di Bsharre \u00e8 un distretto amministrativo del Libano, che fa parte del governatorato del Nord Libano. Il capoluogo del distretto \u00e8 Bsharre. "}
{"id": "1762306", "revid": "287204", "url": "https://it.wikipedia.org/wiki?curid=1762306", "title": "Angermanland", "text": ""}
{"id": "1762307", "revid": "599013", "url": "https://it.wikipedia.org/wiki?curid=1762307", "title": "Ingeborg Schmitz", "text": "Specializzata nello stile libero, ha vinto la medaglia d'argento nella staffetta 4x100\u00a0m sl ai Giochi olimpici di Berlino 1936."}
{"id": "1762308", "revid": "15974618", "url": "https://it.wikipedia.org/wiki?curid=1762308", "title": "Angermannia", "text": ""}
{"id": "1762309", "revid": "1543377", "url": "https://it.wikipedia.org/wiki?curid=1762309", "title": "Passo dello Zovallo", "text": "Il passo dello Zovallo (1405 ) \u00e8 un valico dell'appennino ligure situato al confine tra le province di Parma e Piacenza, tra i comuni di Ferriere e Bedonia, che mette in comunicazione la Val Nure con la Val Ceno.\nSituato tra il Monte Nero (1754\u00a0m) e il Monte Ragola (1710\u00a0m), \u00e8 tra i valichi pi\u00f9 alti dell'appennino ligure.\nInfrastrutture.\nLa strada provinciale 654R di Val Nure (gi\u00e0 Strada statale 654 della Val di Nure), proveniente da Piacenza, risale il valico da Ferriere superando le frazioni di Folli, Casalc\u00f2 e Gambaro; aggira, poi, una valle laterale, in corrispondenza della localit\u00e0 Case Bernardi, per, poi, ritornare nella valle principale raggiungendo Selva, ultimo centro abitato prima del passo.\nSuperato il valico, la strada costeggia in falsopiano le pendici orientali del monte Maggiorasca, raggiungendo il passo del Tomarlo (1485\u00a0m), che immette nella Val d'Aveto in territorio ligure. Circa a met\u00e0 di questo tratto in falsopiano, in Val Ceno, la strada raggiunge la quota pi\u00f9 alta raggiunta da una strada provinciale nell'Appennino Ligure (1519\u00a0m s.l.m.).\nSport.\nCiclismo.\nLa salita al passo si caratterizza per la considerevole lunghezza, tuttavia non presenta tratti particolarmente impegnativi: a parte qualche isolata punta tra il 7,5 e l'8 %, la pendenza si assesta per tutta la lunghezza della salita tra il 4 e il 5,5 %.\nIl passo dello Zovallo \u00e8 stato inserito due volte nel percorso del Giro d'Italia, nel 1989 e nel 1994. In entrambi i casi la salita non \u00e8 stata classificata come Gran Premio della Montagna che era, invece, posto sul limitrofo passo del Tomarlo.\nEscursionismo.\nIl passo \u00e8 un punto di partenza per escursioni nell'area del monte Bue, tra cui quella che raggiunge il lago Nero, piccolo bacino di origine glaciale, in circa un'ora tramite un sentiero.\nLa zona del passo \u00e8 molto frequentata anche dai raccoglitori di funghi, con la presenza di molte aree adatte alla crescita dei porcini."}
{"id": "1762310", "revid": "75706", "url": "https://it.wikipedia.org/wiki?curid=1762310", "title": "Passo Zovallo", "text": ""}
{"id": "1762311", "revid": "15974627", "url": "https://it.wikipedia.org/wiki?curid=1762311", "title": "Angermania", "text": ""}
{"id": "1762312", "revid": "76069", "url": "https://it.wikipedia.org/wiki?curid=1762312", "title": "Camille (cantante)", "text": "Biografia.\nPadre musicista e madre insegnante d'inglese, Camille nasce e cresce a Parigi interessandosi di danza e musical sin da giovanissima.\nColleziona molte esperienze collaborative prima di debuttare da solista. La pi\u00f9 significativa \u00e8 con il gruppo dei Nouvelle Vague che riprende classici new wave in chiave bossa nova.\nIl primo album da solista \u00e8 \"Le Sac des filles\" nel 2002 con la Virgin Records (\"Paris\" \u00e8 il singolo principale) mentre la collaborazione con i Nouvelle Vague porta buoni consensi ed una tourn\u00e9e estiva nel 2004.\nL'album che la impone all'attenzione francese e mondiale \u00e8 il secondo, \"Le Fil\" uscito in Francia nel 2005. Pieno di sperimentazioni vocali e musicali e caratterizzato da un bordone (\"il filo\" del titolo) che unisce tutte le tracce. Un \"si\" che fa da sottofondo e attraversa tutto l'album. L'originalit\u00e0 \u00e8 premiata dalla critica (Prix Constantin) e dal pubblico (Disco d'oro) con riguardo particolare ai singoli \"Au port\" e \"Ta doleur\". Al successo ha fatto seguito una fortunata tourn\u00e9e che a sua volta portato alla produzione di un nuovo album, un live, \"Live au Trianon\" (2006).\nNel 2007 con la canzone \"Le festin\" prende parte alla Colonna sonora del film di animazione \"Ratatouille\" nel quale d\u00e0 la voce al personaggio di Colette nella versione francese. Non \u00e8 la sua prima esperienza cinematografica in quanto nel 2001 aveva interpretato il film \"Love Bites - Il morso dell'alba\" (\"Les Morsures de l'aube\") per la regia di Antoine de Caunes.\nIl 7 aprile 2008 esce il suo quarto album, \"Music Hole\", anticipato in febbraio dall'uscita, solo per il download on line, di due singoli: \"Gospel With No Lord\" e \"Money Note\".\nNel 2010, l'artista francese collabora con i Nouvelle Vague al singolo \"Putain putain\" contenuto in \"Couleurs sur Paris\"; collabora al brano \"Debout\" di J\u00e9r\u00f4me Van Den Hole contenuto nel primo album di quest'ultimo. Inoltre nel medesimo anno il brano \"Ta douleur\" viene utilizzato in alcuni sketch del \"Saturday Night Live\"; mentre una cover di \"Pour que l'amour me quitte\" viene inserita da Elisa nell'album \"Ivy\" in duetto con Giorgia\nIl 3 ottobre 2011 pubblica un nuovo album: \"Ilo Veyou\" cui segue nel 2013 il secondo album live \"Ilo Lympia\", registrato all'Olympia\nNel 2013 collabora con Raphael Gualazzi alla canzone \"L'amie d'un italien (Rainbows)\" nell'album \"Happy Mistake\".\nNel 2015 prende parte alla colonna sonora del film d'animazione \"Il piccolo principe\".\nIl 2 giugno 2017 esce \"OU\u00cf\", il suo quinto album, del quale a novembre esce una seconda edizione rititolata \"OU\u00cf\u00cf\" con una nuova sezione ritmica e l'aggiunta di un brano (\"2012\") che era gi\u00e0 stato portato in concerto. A dicembre l'album ottiene il disco d'oro avendo raggiunto le 50.000 copie vendute.\nNel 2021 presenta il suo primo documentario \"Comme un poisson dans l'air\", girato durante la sua seconda gravidanza..\nVita privata.\nIl 18 novembre 2010 diventa mamma di Marius, avuto dalla relazione con il percussionista Cl\u00e9ment Ducol. Nel 2013 ha una seconda figlia, Lila."}
{"id": "1762314", "revid": "1543377", "url": "https://it.wikipedia.org/wiki?curid=1762314", "title": "Marcel Broodthaers", "text": "\u00c8 uno dei maggiori rappresentanti dell'arte concettuale unendo insieme la cultura surrealista insieme alle nuove tendenze artistiche degli anni sessanta e settanta.\nNel 1968, si nomina curatore del \"Mus\u00e9e d'Art Moderne d\u00e9partement des aigles\" da lui creato. Muore a Colonia il giorno del suo 52\u00ba compleanno e viene sepolto nel cimitero di Ixelles a Bruxelles."}
{"id": "1762316", "revid": "1378703", "url": "https://it.wikipedia.org/wiki?curid=1762316", "title": "Voodoocult (album)", "text": "Voodoocult \u00e8 il secondo album del gruppo thrash metal Voodoocult pubblicato nel 1995."}
{"id": "1762317", "revid": "599013", "url": "https://it.wikipedia.org/wiki?curid=1762317", "title": "Bernice Lapp", "text": "Specializzata nello stile libero, ha vinto la medaglia di bronzo nella staffetta 4x100\u00a0m sl ai Giochi olimpici di Berlino 1936."}
{"id": "1762318", "revid": "48344", "url": "https://it.wikipedia.org/wiki?curid=1762318", "title": "Servizio aereo della Marina imperiale giapponese", "text": ""}
{"id": "1762319", "revid": "544909", "url": "https://it.wikipedia.org/wiki?curid=1762319", "title": "Rufio", "text": ""}
{"id": "1762321", "revid": "48344", "url": "https://it.wikipedia.org/wiki?curid=1762321", "title": "Aviazione della Marina imperiale giapponese", "text": ""}
{"id": "1762322", "revid": "767487", "url": "https://it.wikipedia.org/wiki?curid=1762322", "title": "Mavis Freeman", "text": "Specializzata nello stile libero, ha vinto la medaglia di bronzo nella staffetta 4x100\u00a0m sl ai Giochi olimpici di Berlino 1936."}
{"id": "1762323", "revid": "1782831", "url": "https://it.wikipedia.org/wiki?curid=1762323", "title": "Matres Onorate", "text": "Le Matres Onorate (in inglese \"Honored Matres\") sono un'organizzazione matriarcale della saga di fantascienza di Dune di Frank Herbert. Vengono descritte come un gruppo aggressivo col culto della violenza, del potere personale e della dominazione sessuale degli uomini. Per queste ragioni sono spesso denominate \"puttane\" dalle loro principali nemiche, le Bene Gesserit.\nLe Matres Onorate fanno la loro prima comparsa ne \"Gli eretici di Dune\" (1984) di Frank Herbert e poi in tutto \"La rifondazione di Dune\" (1985). Dopo la morte di Frank Herbert il figlio Brian Herbert assieme a Kevin J. Anderson continuarono la serie dopo circa venti anni, e anche in \"Hunters of Dune\" (2006) e in \"Sandworms of Dune\" (2007) le Matres Onorate sono centrali nella trama dei romanzi.\nStoria.\nDopo la morte di Leto II, il Dio Imperatore, milioni di persone emigrarono dal vecchio Impero, in una diaspora chiamata \"La Dispersione\". Le Matres Onorate ebbero origine durante questo periodo da Reverende Madri e Ittiointerpreti. Quando tornarono portarono con loro un'innata violenza; in La rifondazione di Dune viene detto che queste stavano in realt\u00e0 fuggendo da un nemico sconosciuto proveniente dallo spazio profondo."}
{"id": "1762324", "revid": "196390", "url": "https://it.wikipedia.org/wiki?curid=1762324", "title": "Forces A\u00e9riennes Suisses", "text": ""}
{"id": "1762325", "revid": "2014155", "url": "https://it.wikipedia.org/wiki?curid=1762325", "title": "Luigi Federico I di Schwarzburg-Rudolstadt", "text": "Biografia.\nInfanzia.\nLuigi Federico I era figlio del principe Alberto Antonio di Schwarzburg-Rudolstadt e di sua moglie, Emilia Giuliana di Barby-Muehlingen. \nTra il maggio 1687 e l'ottobre del 1688, accompagnato dall'\"hofmeister\" Johann von Asseburg, Luigi Federico intraprese un \"grand tour\" in Europa che gli consent\u00ec tra l'altro di essere ricevuto alla reggia di Versailles da re Luigi XIV di Francia nonch\u00e9 dall'imperatore Leopoldo I a Vienna.\nMatrimonio.\nA ventiquattro anni spos\u00f2 Anna Sofia di Sassonia-Gotha-Altenburg. La cerimonia nuziale si tenne a Gotha il 15 ottobre 1691 e sanc\u00ec l'alleanza tra le dinastie Wettin e Schwarzburg-Rudolstadt.\nPrincipe di Schwarzburg-Rudolstadt.\nSulla scia delle leggi promulgate nel 1697 per suo padre, nel 1710 l'imperatore pubblic\u00f2 nuove disposizioni con le quali defin\u00ec lo status dello Schwarzburg-Rudolstadt con condizioni di principato, titolo che suo padre aveva accettato, ma che non erano state ufficializzate sino appunto a quell'anno. Questo insieme di leggi garant\u00ec la reggenza della famiglia sullo stato per gli anni successivi.\nDurante gli anni del suo governo, Luigi Federico implement\u00f2 notevolmente un governo di tipo assolutistico sul modello francese con la complicit\u00e0 di Georg Ulrich von Beulwitz, alto funzionario del principato. Luigi Federico progett\u00f2 l'idea di trasferire la propria residenza al castello di Schwarzburg e di farne una reggia sul modello di Versailles, ma le ristrettezze economiche resero impossibile la realizzazione di questo progetto.\nMorte.\nLuigi Federico mor\u00ec il 24 giugno 1718 a Rudolstadt.\nDiscendenza.\nIl principe spos\u00f2 la figlia del duca Federico I di Sassonia-Gotha-Altenburg il 15 ottobre 1691, Anna Sofia (1670-1728), con la quale ebbe i seguenti eredi:"}
{"id": "1762326", "revid": "599013", "url": "https://it.wikipedia.org/wiki?curid=1762326", "title": "Olive McKean", "text": "Specializzata nello stile libero, ha vinto la medaglia di bronzo nella staffetta 4x100\u00a0m sl ai Giochi olimpici di Berlino 1936."}
{"id": "1762331", "revid": "92723", "url": "https://it.wikipedia.org/wiki?curid=1762331", "title": "Chiesa dei Santi Siro e Libera", "text": "La chiesa dei Santi Siro e Libera \u00e8 un luogo di culto cattolico che sorge nel quartiere di Veronetta e Verona, all'interno del sito archeologico entro cui si trova il teatro romano e l'omonimo museo; fa parte della diocesi di Verona.\nStoria.\nSecondo tradizione, la prima messa della citt\u00e0 di Verona sarebbe stata celebrata in un arcovolo del teatro romano, e proprio sopra questo arcovolo nel 913 venne edificata da Giovanni, vescovo di Cremona e cancelliere dell'imperatore Berengario, la chiesa dedicata a San Siro; lo stesso vescovo nel 922 don\u00f2 l'edificio al vicino monastero benedettino di Santa Maria in Organo.\nVerso gli inizi del XIV secolo venne aggiunta la dedica a \"Santa Libera\", in riferimento a Liberata da Como, tuttavia non si conoscono le motivazioni che portarono a questa doppia titolazione. Nello stesso secolo l'edificio venne trasformato in stile gotico, ma di questa fase costruttiva sono rimasti solo il portale d'ingresso e il protiro pensile che lo protegge, insieme agli affreschi che lo adornano.\nNel 1517 la chiesa venne concessa alla Confraternita del Santissimo Sacramento, che ne mantenne l'utilizzo fino alla soppressione avvenuta tramite decreto napoleonico, il 25 luglio 1806. La stessa Confraternita commission\u00f2, nel 1613, la modifica e l'ampliamento della chiesa, incorporando l'adiacente chiesetta di Santa Maria della Cava: fu in questa occasione che la chiesa assunse le forme che, sostanzialmente, ancora oggi la caratterizza. Alla fine dello stesso secolo risalgono gli ultimi lavori: tra il 1672 e il 1703 furono aperte le cappelle laterali, mentre tra il 1697 e il 1703 fu realizzata la scalinata che consente di raggiungere l'ingresso.\nDescrizione.\nAlla facciata della chiesa, a capanna e rivolta verso ovest, si accede tramite una scala articolata in due rami. Il portale d'ingresso \u00e8 strombato, sormontato da una lunetta ad arco acuto con affresco raffigurante la \"Madonna con Bambino\" e protetto dal protiro pensile, su cui vi sono affreschi raffiguranti \"Cristo\", \"San Giovanni Battista\" e \"Santa Dorotea\" e sulla lunetta \"San Siro in cattedra tra due sante\". Sulla parete intonacata si aprono due finestre rettangolari ai lati del portale e in alto un occhio, mentre nell'angolo destro si trova una lapide di epoca romana.\nL'edificio, come anticipato, sorge all'interno del complesso archeologico del teatro romano, alla base di colle San Pietro. La chiesa sorge quindi su sostruzioni di epoca romana, in posizione rialzata e dominante, praticamente nel punto pi\u00f9 alto di quella che era la \"cavea\" del teatro romano: essendo state riutilizzate le strutture antiche l'edificio si \u00e8 adattato e la pianta della chiesa ha assunto una forma trapezoidale, con i muri laterali leggermente svasati verso il presbiterio. L'interno \u00e8 ad aula unica, con il presbiterio di ampiezza ridotta e separato dal resto della chiesa da due gradini e balaustra. Sulle pareti laterali si aprono due cappelle, una per lato: in quella di sinistra trova spazio l'altare dedicato a San Gaetano mentre in quella di destra l'altare delle Sante Libera e Maria. Dietro il presbiterio e aperto verso di esso si trova un ampio spazio rettangolare destinato a coro, sul cui lato nord si trovano alcuni ambienti di servizio. Lo spazio dell'aula \u00e8 coperta da una volta a padiglione, il presbiterio da una volta a botte mentre il coro da un soffitto piano.\nLe pareti interne dell'aula sono scandite da lesene ioniche che sorreggono la trabeazione, oltre la quale si trova un attico decorato con specchiature. Ai lati dell'arco trionfale che d\u00e0 accesso al presbiterio vi sono due altari, mentre al centro di quest'ultimo si trova il pregevole altare maggiore, ornato dell'ovale de l\"Addolorata\". Lungo le pareti del coro si trovano dei banchi lignei riccamente intagliati da artisti tedeschi tra il 1717 e il 1720, inoltre \u00e8 presente una pittura raffigurante l\"Annunciazione\" di Claudio Ridolfi. Nella chiesa si trova inoltre la sepoltura di un noto pittore veronese, Giambettino Cignaroli."}
{"id": "1762333", "revid": "1573940", "url": "https://it.wikipedia.org/wiki?curid=1762333", "title": "Donacidae", "text": "Donacidae \u00e8 una famiglia di molluschi bivalvi."}
{"id": "1762335", "revid": "110157", "url": "https://it.wikipedia.org/wiki?curid=1762335", "title": "Vallefiorita", "text": "Vallefiorita (chiamata Sant'Elia fino al 1863) \u00e8 un comune italiano di abitanti della provincia di Catanzaro in Calabria, situato tra i mari Ionio e Tirreno, a 329 metri, sopra il golfo di Squillace.\nStoria.\nLe antiche origini di Vallefiorita sono da ricercare nelle vicende degli Enotri che abitarono la zona dove l\u2019Italia \u00e8 pi\u00f9 stretta, nell'istmo di Catanzaro.\nFino alla seconda met\u00e0 del medioevo, si chiam\u00f2 \"Conca d'Oro\" per poi divenire \"S. Elia\" per via della costruzione di un eremo basiliano di cui sono ancora visibili le tracce in localit\u00e0 Monastero. Assunse, infine, l\u2019attuale nome di Vallefiorita il 26 marzo 1863.\nSimboli.\nLo stemma del Comune si blasona:"}
{"id": "1762336", "revid": "228587", "url": "https://it.wikipedia.org/wiki?curid=1762336", "title": "Personaggi di Grand Theft Auto III", "text": "Nel videogioco \"Grand Theft Auto III\" sono apparsi un certo numero di personaggi ricorrenti, che sono qui riportati con una breve descrizione.\nClaude.\nNon parla mai, neanche quando risponde ai telefoni. Viene ferito dalla complice Catalina durante una rapina, che lo abbandoner\u00e0 alla polizia di Liberty City. In seguito a un attentato durante un trasporto, riesce a fuggire con un altro prigioniero, 8-Ball. Si pu\u00f2 trovare Claude come protagonista su GTA 2 e come personaggio minore su GTA San Andreas su due gare clandestine, ambientato 9 anni prima da GTA III, in Red Country, quando Catalina lascia , il protagonista di \"GTA San Andreas\", diventando fidanzata di Claude.\nCatalina.\nLa prima antagonista femminile della serie, Catalina \u00e8 una esperta rapinatrice di banche. Viene uccisa da Claude nell'ultima missione, \"Lo scambio\". Appare anche nel videogioco ambientato nove anni prima rispetto a GTA III, dove per qualche tempo \u00e8 la fidanzata di che lascia per mettersi proprio con Claude.\n8-Ball.\n8-Ball \u00e8 specializzato in esplosivi; \u00e8 introdotto nel videogioco quasi subito: infatti 8-Ball fugge dal convoglio della polizia con Claude e presenta questi a Luigi Goterelli.\nJoey Leone.\nJoey Leone \u00e8 il figlio di Salvatore Leone, boss della mafia italo-americana di Liberty City, e lavora come meccanico a Portland.\nToni Cipriani.\nAntonio \"Toni\" Cipriani lavora per la famiglia Leone e vive con sua madre. \u00c9 protagonista di GTA: Liberty City Stories, ambientato tre anni prima.\nSalvatore Leone.\nTot\u00f2 Leone \u00e8 il capo di una famiglia mafiosa italo-americana di Liberty City, nonch\u00e9 padre di Joey Leone. Verr\u00e0 assassinato all'uscita del \"Sex Club 7\"\" da Claude su ordine di Asuka.\nMaria Latore.\nMaria Latore \u00e8 la moglie di Salvatore Leone; riveler\u00e0 a Claude i piani del marito per ucciderlo.\nAsuka Kasen.\n\u00c8 una dei principali leader della Yakuza di Liberty City.\nDonald Love.\nOrdina a Claude di uccidere Kenji Kasen investendolo con un'auto dei narcotrafficanti colombiani in modo da provocare una guerra tra le bande della Yakuza e del cartello colombiano, facendo salire i prezzi delle propriet\u00e0 di Love.\nMiguel.\nMiguel \u00e8 un esponente del Cartello colombiano di Liberty City, e il nuovo partner di Catalina dopo Claude.\nLuigi Goterelli.\nLuigi Goterelli \u00e8 il comproprietario di un night club chiamato \"Sex Club 7\" nel Distretto a luci rosse dell'isola di Portland collegato con le famiglie mafiose di Liberty City.\nRay Machowski.\nRay Machowski \u00e8 un poliziotto corrotto di Liberty City che lavora per la Yakuza.\nKenji Kasen.\nFratello di Asuka Kasen e anch'egli legato alla Yakuza, affida delle missioni a Claude a Staunton. Per\u00f2, a ordine di Donald Love, verr\u00e0 ucciso.\nEl Burro.\nEl Burro \u00e8 il capo della banda dei Diablos; assegna dei lavori a Claude a Portland, parlando da un telefono a Hepburn Heights. Le missioni non sono obbligatorie.\nPhil Cassidy.\nPhil \u00e8 il proprietario del \"Phil's Army Surplus\" a Rockford, Staunton Island. Ha un solo braccio: l'altro lo ha perso durante gli eventi di \"\".\nD-Ice.\nIngaggia Claude tramite un telefono pubblico per conto della sua gang di Southside. D-Ice fa parte della gang dei Jacks, che ha stretto un'alleanza con l'altra gang dei Nines. Come a El Burro, le missioni non sono obbligatorie per completare il gioco."}
{"id": "1762337", "revid": "729019", "url": "https://it.wikipedia.org/wiki?curid=1762337", "title": "Tellinoidea", "text": "Tellinoidea \u00e8 una superfamiglia di molluschi bivalvi."}
{"id": "1762338", "revid": "125365597", "url": "https://it.wikipedia.org/wiki?curid=1762338", "title": "Sergio Troiano", "text": "Biografia.\n\u00c8 noto al grande pubblico per il ruolo di Valerio Bettini nella soap opera \"CentoVetrine\". Ha avuto anche un piccolo ruolo nella soap opera \"Vivere\" nel ruolo di un vagabondo a fianco di Giorgio Ginex (Giacomo Falcon). Ha lavorato come doppiatore in molte soap opera statunitensi come \"Febbre d'amore\", in cui ha dato la voce al personaggio di Victor Newman. \u00c8 stato doppiatore anche nella telenovela brasiliana \"Terra nostra\", come voce italiana del personaggio di Gumercindo, interpretato da Ant\u00f4nio Fagundes.\nSergio Troiano ha prodotto e interpretato il film \"Portami via\", che ha vinto diversi premi al festival di Venezia. \nHa partecipato alla prima serie di \"Un medico in famiglia\", nel ruolo di Sergio (fidanzato di Alice, interpretata da Claudia Pandolfi).\nNel 2009 \u00e8 stato candidato alle elezioni europee, in quota socialista, per la lista Sinistra e Libert\u00e0 senza risultare eletto.\nHa quattro figlie."}
{"id": "1762347", "revid": "986213", "url": "https://it.wikipedia.org/wiki?curid=1762347", "title": "Mindaugas II di Lituania", "text": "Nato come principe Guglielmo di Urach, conte di W\u00fcrttemberg, era figlio di Guglielmo, primo duca di Urach (capo di un ramo morganatico della Casa reale di W\u00fcrttemberg), e della sua seconda moglie, la principessa Florestina di Monaco, figlia del principe Florestano I di Monaco.\nBiografia.\nInfanzia.\nAll'et\u00e0 di quattro anni succedette al padre come duca di Urach; crebbe e pass\u00f2 gran parte della sua giovinezza a Monaco, dove sua madre Florestina fu reggente del Principato mentre suo nipote, il principe Alberto I di Monaco si dedicava a esplorazioni oceanografiche. Guglielmo era culturalmente francofono.\nCarriera militare.\nCome i membri della sua famiglia, Guglielmo entr\u00f2 nell'esercito del W\u00fcrttemberg alla fine del XIX secolo; era generale allo scoppio della Prima guerra mondiale, al comando della 26.ma Divisione di fanteria. A novembre 1914 prese parte all'attacco delle truppe dell'Impero tedesco verso la Francia, che comprese l'invasione del Belgio, sul quale regnava come regina Elisabetta, sorella di sua moglie. Nel dicembre 1914 la sua divisione combatt\u00e9 nella battaglia per attraversare il fiume Bzura in Polonia. A partire dal giugno, fino al settembre del 1915 la divisione si mosse a nord di Varsavia per attestarsi presso il fiume Nemunas, un avanzamento di centinaia di miglia nella campagna, con il quale la Polonia venne conquistata. Tra l'ottobre e il novembre del 1915 partecip\u00f2 all'attacco alla Serbia, muoventesi ad ovest di Belgrado verso Kraljevo in meno di un mese. A Ypres, nel Belgio, dal dicembre 1915 al luglio 1916, la divisione fu in gran parte annientata nella battaglia della Somme, che dur\u00f2 da agosto a novembre. Guglielmo venne congedato come generale il 5 gennaio 1917.\nCandidato ai vari troni.\nAttraverso sua madre, Guglielmo era il legittimo erede al trono di Monaco: suo cugino di primo grado, il principe Alberto I aveva un unico figlio, Luigi, non sposato e senza figli.\nLa Francia si preoccup\u00f2 per il fatto che il titolo di principe regnante potesse un giorno giungere a un principe tedesco: nel 1911, Raymond Poincar\u00e9, un tempo avvocato della famiglia Grimaldi e Presidente del Consiglio della Repubblica francese, convinse Luigi II a riconoscere la figlia illegittima Charlotte Grimaldi, che venne nominata erede dal nonno Alberto I nel 1918. Nel luglio dello stesso anno un trattato tra il Principato e la Francia previde che tutti i futuri principi dovessero essere cittadini francesi o monegaschi e che, in caso di estinzione della dinastia, Monaco avrebbe perso la propria sovranit\u00e0 a favore della Francia.\nCharlotte divent\u00f2 una Grimaldi, titolata \"Mademoiselle de Valentinois\" e principessa ereditaria di Monaco, e Guglielmo pass\u00f2 nella linea di successione dietro alla ragazza e a Luigi. Dopo l'ascesa al trono di Luigi II, Guglielmo rinunci\u00f2 ai suoi diritti in favore di un lontano cugino, il conte di Chabrillan.\nNel 1913 Guglielmo fu uno dei molti candidati al trono di Albania; fu sostenuto dai gruppi cattolici del nord del paese. Nel 1914 il principe Guglielmo di Wied fu scelto come principe di Albania.\nNel 1917 si candid\u00f2 come possibile futuro sovrano di un restaurato Ducato di Lorena dopo la fine della Prima guerra mondiale.\nRe di Lituania.\nIl 4 giugno 1918 il Parlamento lituano (divenuto indipendente dall'Impero russo) gli offr\u00ec la corona del futuro e indipendente regno di Lituania, grazie anche all'appoggio degli aristocratici tedeschi del Baltico. Guglielmo accett\u00f2 e fu eletto l'11 luglio 1918, prendendo il nome di \"Mindaugas II di Lituania\": le ragioni della scelta potevano essere plurime:\nIn seguito alla designazione si stabil\u00ec che Guglielmo avrebbe dovuto vivere in Lituania e parlarne la lingua.\nFin dall'inizio del suo regno ci furono difficolt\u00e0. Quattro membri (su venti) del Parlamento lo disertarono per protesta, la Germania non lo riconobbe come re ed egli stesso non pot\u00e9 mai visitare il suo regno, restando nel suo castello di Lichtenstein, a sud di Stoccarda; comunque inizi\u00f2 a studiare il lituano. Pochi mesi dopo divenne chiaro che la Germania avrebbe perso la guerra e il 2 novembre il parlamento lituano torn\u00f2 sulla propria decisione.\nNella cappella del castello di Liechtenstein c'\u00e8 una lettera di papa Benedetto XV che fa gli auguri a Guglielmo, futuro sovrano. Su tutta la vicenda \u00e8 stato pubblicato un breve saggio nel 2001 dal marito della figlia di suo figlio Albert, Sergei von Cube.\nSuccessione al trono del W\u00fcrttemberg.\nNel 1921 l'ex re Guglielmo II di W\u00fcrttemberg mor\u00ec, senza eredi maschi. Bench\u00e9 il secondo duca di Urach fosse tecnicamente il discendente maschio della linea pi\u00f9 anziana della casata di W\u00fcrttemberg, non venne preso in considerazione per la successione a causa delle nozze morganatiche di suo nonno Guglielmo Federico di W\u00fcrttemberg, padre del primo duca di Urach.\nMatrimonio e famiglia.\nGuglielmo si spos\u00f2 due volte. Nel 1892 spos\u00f2 la Duchessa Amalia in Baviera (1865-1912), figlia di Carlo Teodoro, duca in Baviera e nipote dell'imperatrice Elisabetta d'Austria, e diretta discendente della principessa lituana Ludwika Karolina Radziwi\u0142\u0142; ebbero nove figli:\nLa prima moglie, comunque morta nel 1912, discendeva da due sovrani della Confederazione polacco-lituana nel XVIII secolo: Augusto III di Polonia e Stanislao Leszczy\u0144ski: questo potrebbe essere stato un fattore importante nella sua elezione a re.\nNel 1924 Guglielmo spos\u00f2 la Principessa Wiltrude di Baviera (1884-1975), figlia di re Ludovico III di Baviera, ma il matrimonio rimase senza figli."}
{"id": "1762348", "revid": "486946", "url": "https://it.wikipedia.org/wiki?curid=1762348", "title": "Mamadou N'diaye", "text": ""}
{"id": "1762349", "revid": "767487", "url": "https://it.wikipedia.org/wiki?curid=1762349", "title": "Asia Cruise", "text": "Ha pubblicato nel 2008 il suo primo singolo \" Selfish\", contenuto nel suo album di debutto \"Who is Asia Cruise?\".\nBiografia.\nLe \u00e8 offerto un contratto con la Jive Records di Mickey \"Memphitz\" Wright (capo del Comitato Hitz e uomo responsabile per artisti come T-Pain e Huey). "}
{"id": "1762352", "revid": "110157", "url": "https://it.wikipedia.org/wiki?curid=1762352", "title": "Tondo severiano", "text": "Il Tondo severiano \u00e8 uno dei pochi esemplari conservatisi di pittura su tavola dell'antichit\u00e0: risale infatti a circa il 200. Si tratta di una pittura a tempera su di un pannello di legno circolare (tondo) del diametro di 305\u00a0mm. Correntemente fa parte della collezione Antikensammlung Berlin (numero di inventario 31329).\nIl pannello raffigura l'imperatore romano Settimio Severo e la sua famiglia: a sinistra la moglie Giulia Domna e, davanti, i figli Geta e Caracalla. Tutti indossano sontuose vesti cerimoniali, mentre Settimio e i suoi figli reggono degli scettri e indossano corone intrecciate in oro decorate con pietre preziose. Il volto di Geta \u00e8 stato cancellato, probabilmente dopo il suo assassinio da parte del fratello e la successiva \"damnatio memoriae\".\nSi tratta probabilmente di uno di quei ritratti imperiali che erano prodotti in massa per essere esposti in uffici ed edifici pubblici di tutto l'impero: la procedura legale romana prevedeva infatti che alcuni documenti fossero firmati di fronte all'immagine dell'imperatore, cosa che conferiva loro lo stesso status che avrebbero avuto se firmati in sua effettiva presenza. Ad ogni successiva salita al trono di un nuovo imperatore, questi ritratti erano sostituiti dai nuovi. Poich\u00e9 il legno \u00e8 un materiale deperibile, non sono rimasti molti esemplari: il Tondo severiano, di probabile origine egiziana, \u00e8 l'unico esemplare conservatosi."}
{"id": "1762355", "revid": "1442080", "url": "https://it.wikipedia.org/wiki?curid=1762355", "title": "NBA Playoffs 2005", "text": "Gli NBA Playoffs 2005 si conclusero con la vittoria dei San Antonio Spurs (campioni della Western Conference) che sconfissero i campioni della Eastern Conference, i Detroit Pistons.\nEastern Conference.\nPrimo turno.\n(1) Miami Heat - (8) New Jersey Nets.\nRISULTATO FINALE: 4-0\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) Detroit Pistons - (7) Philadelphia 76ers.\nRISULTATO FINALE: 4-1\nPRECEDENTI NEI PLAYOFF\n(3) Boston Celtics - (6) Indiana Pacers.\nRISULTATO FINALE: 3-4\nPRECEDENTI IN REGULAR SEASON\nPRECEDENTI NEI PLAYOFF\n(4) Chicago Bulls - (5) Washington Wizards.\nRISULTATO FINALE: 2-4\nPRECEDENTI NEI PLAYOFF\nSemifinali.\n(1) Miami Heat - (5) Washington Wizards.\nRISULTATO FINALE: 4-0\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) Detroit Pistons - (6) Indiana Pacers.\nRISULTATO FINALE: 4-2\nPRECEDENTI NEI PLAYOFF\nFinale.\n(1) Miami Heat - (2) Detroit Pistons.\nRISULTATO FINALE: 3-4\nPRECEDENTI NEI PLAYOFF\nWestern Conference.\nPrimo turno.\n(1) Phoenix Suns - (8) Memphis Grizzlies.\nRISULTATO FINALE: 4-0\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) San Antonio Spurs - (7) Denver Nuggets.\nRISULTATO FINALE: 4-1\nPRECEDENTI NEI PLAYOFF\n(3) Seattle SuperSonics - (6) Sacramento Kings.\nRISULTATO FINALE: 4-1\nPRECEDENTI NEI PLAYOFF\n(4) Dallas Mavericks - (5) Houston Rockets.\nRISULTATO FINALE: 4-3\nPRECEDENTI NEI PLAYOFF\nSemifinali.\n(1) Phoenix Suns - (4) Dallas Mavericks.\nRISULTATO FINALE: 4-2\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(2) San Antonio Spurs - (3) Seattle SuperSonics.\nRISULTATO FINALE: 4-2\nPRECEDENTI NEI PLAYOFF\nFinale.\n(1) Phoenix Suns - (2) San Antonio Spurs.\nRISULTATO FINALE: 1-4\nPRECEDENTI NEI PLAYOFF\nNBA Finals 2005.\nSan Antonio Spurs - Detroit Pistons.\nRISULTATO FINALE\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nRoster.\n&lt;br&gt;\n&lt;br&gt;\nStatistiche.\n\"Aggiornate al 30 settembre 2021\".)"}
{"id": "1762358", "revid": "110157", "url": "https://it.wikipedia.org/wiki?curid=1762358", "title": "Goianinha", "text": "Goianinha \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1762359", "revid": "110157", "url": "https://it.wikipedia.org/wiki?curid=1762359", "title": "Montanhas", "text": "Montanhas \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1762360", "revid": "110157", "url": "https://it.wikipedia.org/wiki?curid=1762360", "title": "Sons of the P", "text": "Sons of the P \u00e8 il terzo album in studio dei Digital Underground."}
{"id": "1762361", "revid": "110157", "url": "https://it.wikipedia.org/wiki?curid=1762361", "title": "Pedro Velho", "text": "Pedro Velho \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1762362", "revid": "287204", "url": "https://it.wikipedia.org/wiki?curid=1762362", "title": "Senador Georgino Avelino", "text": "Senador Georgino Avelino \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1762363", "revid": "110157", "url": "https://it.wikipedia.org/wiki?curid=1762363", "title": "Tibau do Sul", "text": "Tibau do Sul \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1762365", "revid": "729019", "url": "https://it.wikipedia.org/wiki?curid=1762365", "title": "Palmachim", "text": "Palmachim (ebraico: \u05e4\u05dc\u05de\u05d7\u05d9\u05dd) \u00e8 un kibbutz israeliano. \u00c8 situato circa dieci chilometri a sud di Gush Dan tra le dune sabbiose della costa mediterranea e si trova nella giurisdizione del Consiglio regionale di Gan Raveh. Nel 2004 aveva una popolazione di 500 abitanti.\nStoria.\nPalmachim fu fondato l'11 aprile 1949 da membri della brigata Yiftah del Palmach.\nNel 2006 i precedenti residenti di Elei Sinai, una colonia israeliana nella Striscia di Gaza, sfrattati dal piano israeliano di liberazione, protestarono al governo finch\u00e9 non furono autorizzati ad andare a Palmachim.\nEconomia.\nIl kibbutz produce beni agricoli e prodotti elastici ad alta resistenza ed \u00e8 la sede di alcune compagnie tecnologiche. Le rovine dell'antico porto di Yavne, Tel Yanve-Yam sono situate a poca distanza ed i reperti archeologici ritrovati sono visibili nel piccolo museo del kibbutz.\nLa vicina base aerea di Palmachim, dove ci sono delle installazioni per la sperimentazione ed il lancio di vettori da parte delle Forze di Difesa Israeliane e dell'Agenzia Spaziale Israeliana, ed il Centro di ricerca nucleare di Soreq, dove c'\u00e8 un piccolo (5 MW) reattore nucleare usato per la ricerca, hanno portato ad un certo isolamento dell'area. L\u00ec vicino c'\u00e8 anche un desalinizzatore.\nEra in progetto la costruzione di un resort di 350 appartamenti sulla spiaggia di Palmachim, ma il Governo ha deciso definitivamente che sar\u00e0 per sempre un'area protetta, questo grazie alla protesta di una ragazza che ha dormito per molto tempo in una piccola tenda per difendere la spiaggia della sua infanzia."}
{"id": "1762368", "revid": "287204", "url": "https://it.wikipedia.org/wiki?curid=1762368", "title": "Esp\u00edrito Santo (Rio Grande do Norte)", "text": "Esp\u00edrito Santo \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1762369", "revid": "1543377", "url": "https://it.wikipedia.org/wiki?curid=1762369", "title": "Solenzo", "text": "Solenzo \u00e8 un dipartimento del Burkina Faso classificato come citt\u00e0, capoluogo della provincia di Banwa, facente parte della Regione di Boucle du Mouhoun.\nIl dipartimento si compone del capoluogo e di altri 29 villaggi: Bama, Ban, Bay\u00e9, B\u00e8na, Bial\u00e9, Bonza, Daboura, Darsalam, D\u00e8ss\u00e8, Dinki\u00e9na, Denkoro, Dira, Dissankuy, Gnassoumadougou, Ki\u00e8, Koakoa, Koma, H\u00e8r\u00e8dougou, Lanfi\u00e9ra, L\u00e8koro, Masso, Maw\u00e9, Montionkuy, Moussakongo, Pouy, Sanakuy, Siguinonghin, Toukoro e Y\u00e8r\u00e8ssoro."}
{"id": "1762370", "revid": "287204", "url": "https://it.wikipedia.org/wiki?curid=1762370", "title": "Vila Flor (Brasile)", "text": "Vila Flor \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1762374", "revid": "599013", "url": "https://it.wikipedia.org/wiki?curid=1762374", "title": "S\u00e3o Gon\u00e7alo do Amarante", "text": ""}
{"id": "1762377", "revid": "1543377", "url": "https://it.wikipedia.org/wiki?curid=1762377", "title": "Castagneto (Teramo)", "text": "Castagneto \u00e8 una frazione del Comune di Teramo situata a 6\u00a0km dal capoluogo, alle pendici dei Monti della Laga, al termine di una diramazione della SP 50 che porta a Ioanella.\nGeografia fisica.\nDalla sua posizione collinare \u00e8 possibile vedere sia il mare Adriatico che il massiccio del Gran Sasso che presenta l'aspetto di un gigante addormentato.\nStoria.\nStoricamente vi sono notizie di Castagneto ed altre contrade vicine sin dall'anno 1000 e l'antica chiesa di Santa Maria de Praediis ne offre ampia testimonianza. \nNella parte pi\u00f9 elevata del paesino sorge il palazzo Ianuarii-Scaricamazza al centro del quale si erge la torre visibile anche in lontananza che caratterizza l'antico borgo.\nCastagneto da sempre \u00e8 stato il punto di riferimento per altre localit\u00e0 vicine come Pantaneto, Collecaruno, Collemarino e Fonte del Latte. \nSin dai tempi antichi \u00e8 stata sede parrocchiale e fino agli anni '80 ha avuto la scuola elementare. \nInoltre \u00e8 sede di un Comitato di Frazione, gestito dai ragazzi del luogo, che svolge opera di aggregazione dei residenti ed \u00e8 portatore di istanze presso le amministrazioni pubbliche.\nChiesa romanica di Santa Maria de Praediis.\nIl luogo di culto \u00e8 stato costruito nei secoli X - XI utilizzando materiali di spoglio provenienti, probabilmente, dal castello medievale, ora scomparso, che dominava il borgo di Pantaneto, e da ville romane o forse da un tempio dedicato a Vesta o della dea Feronia.\n\u00c8 considerata una delle chiese pi\u00f9 antiche della provincia di Teramo, anche lo storico Francesco Aceto la menziona come tale. Fu citata per la prima volta nella bolla papale del 27 novembre 1153, redatta da Anastasio IV, che la elenca tra i beni ed i diritti spettanti alla mensa aprutina concessa al vescovo Guido II."}
{"id": "1762380", "revid": "1543377", "url": "https://it.wikipedia.org/wiki?curid=1762380", "title": "Balav\u00e9", "text": "Balav\u00e9 \u00e8 un dipartimento del Burkina Faso classificato come comune, situato nella provincia di Banwa, facente parte della Regione di Boucle du Mouhoun.\nIl dipartimento si compone del capoluogo e di altri 7 villaggi: Badinga, Doga, Gama, Hasbialaye, Lago, Tangouna e Yasso."}
{"id": "1762381", "revid": "287204", "url": "https://it.wikipedia.org/wiki?curid=1762381", "title": "Balave", "text": ""}
{"id": "1762383", "revid": "1305772", "url": "https://it.wikipedia.org/wiki?curid=1762383", "title": "Cear\u00e1-Mirim", "text": "Cear\u00e1-Mirim \u00e8 un comune del Brasile nello Stato del Rio Grande do Norte. Fa parte della Regione Metropolitana di Natal. La citt\u00e0 possedeva 73.370 abitanti al censimento del 2016 e si estende su una superficie di 739,686\u00a0km\u00b2.\nOrigini del nome.\nL'origine del nome della citt\u00e0 \u00e8 un mistero. C\u00e2mara Cascudo, uno degli storici pi\u00f9 importanti del Brasile, offre alcune alternative da altri autori, con tutte le alternative che conducono alla lingua tupi. Jos\u00e9 de Alencar ci suggerisce che Cear\u00e1 proviene dall'espressione tupi \"c\u00ea-ar\u00e1\", che significa \"il pappagallo parla\" o \"il pappagallo canta\". Teodoro Sampaio invece ci d\u00e0 \"cear\u00e1\" o \"cemo-ar\u00e1\", che significa \"le foglie del pappagallo\" o \"la partenza del pappagallo\". Ci sono anche le versioni di Paulino Nogueira e Jo\u00e3o Brigido, che suggeriscono, rispettivamente, \"\u00e7o\u00f4-ar\u00e1\" e \"ciri-ar\u00e1\", che significano \"veramente tempo di caccia\" e \"granchio bianco\".\nStoria.\nL'area era abitata degli indiani prima dell'arrivo dei portoghesi. Nel XVII secolo si stabil\u00ec la Compagnia di Ges\u00f9. La fondazione della citt\u00e0 avvenne nel 1755.\nInizialmente era abitata dagli indiani (Pitaguary) che vivevano accanto al fiume Ryo Seara, pi\u00f9 tardi, Cear\u00e1-Mirim. I Pitaguary hanno avuto i loro primi contatti con il mondo europeo con il commercio di legno di pau brasil con il popolo francese e spagnolo. Pi\u00f9 tardi, con il consolidamento della colonia del Brasile, fu occupata dal popolo portoghese.\nLa regione del Ryo Seara fu occupata perch\u00e9 la terra era buona per l'agricoltura e l'allevamento del bestiame. Nel XVIII secolo c'erano molti \"sesmarias\" (concessione speciale portoghese dei terreni per l'agricoltura e l'allevamento del bestiame) che divideva completamente la regione con l'utilit\u00e0 pi\u00f9 grande o minima. I primi mulini a Cear\u00e1-Mirim furono creati dopo il 1840, ma nel 1858, quando si \u00e8 verificato il trasferimento della sede, si sono registrati notevoli sviluppi industriali e del bestiame.\nNelle lettere di Ouvidor Domingos Monteiro da Rocha, nel luglio 1757, includeva il Povoa\u00e7\u00e3o do Cear\u00e1-Mirim (villaggio di Cear\u00e1-Mirim), dove dice \"con molti abitanti\". La prima scuola emerse soltanto nel 1858, creata a B\u00f4ca da Mata, nel comune di Extremoz. La prima riunione del consiglio comunale si \u00e8 svolta il 14 ottobre 1858, nel villaggio di Cear\u00e1-Mirim.\nSport.\nCalcio.\nLa principale squadra di calcio locale \u00e8 il Globo Futebol Clube, che nel 2018 parteciper\u00e0 per la prima volta alla S\u00e9rie C, dopo essere stato promosso dalla S\u00e9rie D nel 2017."}
{"id": "1762384", "revid": "767487", "url": "https://it.wikipedia.org/wiki?curid=1762384", "title": "Shinobi vs. Dragon Ninja", "text": "Shinobi vs. Dragon Ninja \u00e8 il primo singolo dei Lostprophets, estratto dall'album \"Thefakesoundofprogress\".\nLa canzone.\nIl titolo prende spunto dai videogiochi \"Shinobi\" e \"Bad Dudes vs. Dragon Ninja\". Secondo quanto affermato il cantante Ian Watkins, la canzone, scritta in meno di un'ora, \u00e8 stata ispirata dalla nostalgia della band riguardo alla loro infanzia nella cittadina di Pontypridd, South Wales, e dal videogioco di Shinobi cui erano soliti giocare al Park View Caf\u00e8 del paese. Watkins ha affermato anche \"Non abbiamo mai terminato uno show senza suonare questa canzone\".\nVideo musicale.\nIl videoclip mostra la band esibirsi davanti a una folla in un parcheggio dismesso di Edmonton, London Borough of Enfield."}
{"id": "1762385", "revid": "1305772", "url": "https://it.wikipedia.org/wiki?curid=1762385", "title": "Maca\u00edba", "text": "Maca\u00edba \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione di Maca\u00edba."}
{"id": "1762386", "revid": "110157", "url": "https://it.wikipedia.org/wiki?curid=1762386", "title": "N\u00edsia Floresta", "text": "N\u00edsia Floresta \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione di Maca\u00edba.\nIl comune aveva il nome originario di Papari, ed ha assunto l'attuale denominazione in onore della poetessa N\u00edsia Floresta Brasileira Augusta, dopo la sua morte.\nEconomia.\nL'economia locale si basa sull'allevamento e sul turismo. Negli ultimi anni s'\u00e8 sviluppato tantissimo l'allevamento di gamberi (in Portoghese \"camar\u00e3o\") tanto che N\u00edsia Floresta ha guadagnato il soprannome di \"Terra dos camar\u00f5es\".\nTurismo.\n\u00c8 presente sul territorio la spiaggia di \"Barra de Tabatinga\", caratteristica per avere una media di 300 giorni di sole all'anno. In prossimit\u00e0 della zona \"Mirante dos Golfinhos\" si possono notare, durante i pomeriggi, branchi di delfini."}
{"id": "1762389", "revid": "110157", "url": "https://it.wikipedia.org/wiki?curid=1762389", "title": "S\u00e3o Gon\u00e7alo do Amarante (Rio Grande do Norte)", "text": "S\u00e3o Gon\u00e7alo do Amarante \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione di Maca\u00edba.\n\u00c8 in costruzione il nuovo aeroporto, fra i cargo pi\u00f9 grandi del Sud America. Il comune \u00e8 in forte sviluppo commerciale e abitativo."}
{"id": "1762392", "revid": "1543377", "url": "https://it.wikipedia.org/wiki?curid=1762392", "title": "Kouka", "text": "Kouka \u00e8 un dipartimento del Burkina Faso classificato come comune, situato nella provincia di Banwa, facente parte della Regione di Boucle du Mouhoun.\nIl dipartimento si compone del capoluogo e di altri 17 villaggi: Anaconda, Bankouma, Bourawali, Diontala, Fini, Houna, Kouelworo, Koulakou, Kouroumani, Liaba, Mahouana, Moll\u00e9, Saint-Michel, Sall\u00e9, Sama, S\u00e9lenkoro e Siwi."}
{"id": "1762393", "revid": "838137", "url": "https://it.wikipedia.org/wiki?curid=1762393", "title": "Yasuji Miyazaki", "text": "Specializzato nello stile libero ha vinto la medaglia d'oro nei 100\u00a0m e nella staffetta 4x200\u00a0m ai Giochi olimpici di Los Angeles 1932.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale della staffetta 4x200\u00a0m sl."}
{"id": "1762394", "revid": "110157", "url": "https://it.wikipedia.org/wiki?curid=1762394", "title": "S\u00e3o Jos\u00e9 de Mipibu", "text": "S\u00e3o Jos\u00e9 de Mipib\u00f9 \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione di Maca\u00edba."}
{"id": "1762395", "revid": "339392", "url": "https://it.wikipedia.org/wiki?curid=1762395", "title": "Associazione Sportiva Dilettantistica Aversa Normanna", "text": ""}
{"id": "1762397", "revid": "1566286", "url": "https://it.wikipedia.org/wiki?curid=1762397", "title": "Aleksej Oktjabrinovi\u010d Balabanov", "text": "Biografia.\n\u00c8 conosciuto soprattutto per il film del 1997 \"Brother\" (\"Brat\"), che ha vinto diversi premi, e per il suo seguito \"Il fratello grande\" (\"Brat 2\"), pi\u00f9 orientato all'azione. Nel 2007 dirige \"Cargo 200\", film di durissima ma sapiente accusa verso l'URSS"}
{"id": "1762398", "revid": "80339", "url": "https://it.wikipedia.org/wiki?curid=1762398", "title": "Aleksei Balabanov", "text": ""}
{"id": "1762399", "revid": "111319", "url": "https://it.wikipedia.org/wiki?curid=1762399", "title": "Yasuji Mioyazaki", "text": ""}
{"id": "1762403", "revid": "110157", "url": "https://it.wikipedia.org/wiki?curid=1762403", "title": "The Body-Hat Syndrome", "text": "The Body-Hat Syndrome \u00e8 il quarto album dei Digital Underground."}
{"id": "1762404", "revid": "1543377", "url": "https://it.wikipedia.org/wiki?curid=1762404", "title": "Sami (Burkina Faso)", "text": "Sami \u00e8 un dipartimento del Burkina Faso classificato come comune, situato nella Provincia di Banwa, facente parte della Regione di Boucle du Mouhoun.\nIl dipartimento si compone del capoluogo e di altri 8 villaggi: Bonkorow\u00e9, D\u00e9r\u00e9, Dima, Dimibo, Priw\u00e9, Sago\u00e9ta, Seind\u00e9 e Sogodjankoli."}
{"id": "1762408", "revid": "110157", "url": "https://it.wikipedia.org/wiki?curid=1762408", "title": "Parnamirim (Rio Grande do Norte)", "text": "Parnamirim \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione di Natal."}
{"id": "1762409", "revid": "110157", "url": "https://it.wikipedia.org/wiki?curid=1762409", "title": "Extremoz", "text": "Extremoz \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione di Natal."}
{"id": "1762410", "revid": "1005847", "url": "https://it.wikipedia.org/wiki?curid=1762410", "title": "Suddivisioni del Giappone", "text": ""}
{"id": "1762413", "revid": "11959", "url": "https://it.wikipedia.org/wiki?curid=1762413", "title": "Distretto di Koura", "text": "Il distretto di Koura () \u00e8 un distretto amministrativo del Libano, che fa parte del governatorato del Nord Libano. Il capoluogo del distretto \u00e8 Amioun."}
{"id": "1762414", "revid": "97974132", "url": "https://it.wikipedia.org/wiki?curid=1762414", "title": "Campionato finlandese di calcio", "text": "Il campionato finlandese di calcio si suddivide in una serie di categorie interconnesse tra loro in modo gerarchico. La massima divisione del calcio in Finlandia \u00e8 la Veikkausliiga, che ha sostituito dal 1990 la Mestaruussarja, ed \u00e8 composta 12 squadre. I tre livelli pi\u00f9 elevati sono sotto l'egida della Suomen Palloliitto (SPL/FBF), mentre le leghe inferiori sono gestite dai dipartimenti regionali della stessa federazione calcistica finlandese. Tutti i tornei calcistici finnici vengono giocati tra aprile ed ottobre, a causa delle rigide temperature invernali. La Veikkausliiga \u00e8 l'unica serie a carattere professionistico, mentre le restanti sono a carattere dilettantistico.\nStruttura.\nIl campionato di calcio in Finlandia \u00e8 articolato in otto livelli:\nVeikkausliiga.\nLa squadra prima classificata \u00e8 campione di Finlandia ed accede al secondo turno preliminare di UEFA Champions League. La seconda e la terza classificata si qualificano per il primo turno preliminare di UEFA Europa League, assieme alla squadra vincente la Suomen Cup. Se quest'ultima si \u00e8 classificata nei primi tre posti, il suo posto in UEFA Europa League \u00e8 preso dalla quarta classificata. L'ultima classificata retrocede direttamente in Ykk\u00f6nen, mentre la penultima si scontra con la seconda classificata della Ykk\u00f6nen nello spareggio promozione-retrocessione.\nYkk\u00f6nen.\n\u00c8 il secondo campionato in ordine di importanza in Finlandia. La prima classificata \u00e8 promossa direttamente nella Veikkausliiga mentre la seconda accede allo spareggio promozione contro la penultima classificata della serie superiore. Le ultime due classificate retrocedono in Kakkonen.\nKakkonen.\nTerzo campionato in ordine di importanza, costituito da tre gironi composti da 12 squadre ciascuno. Le prime tre classificate in ogni girone pi\u00f9 la migliore seconda partecipano agli spareggi per determinare le due squadre promosse in Ykk\u00f6nen. Le ultime tre di ogni gruppo retrocedono in Kolmonen.\nKolmonen.\n\u00c8 suddiviso in 9 gruppi differenti, in base alla zona della Finlandia da cui provengono le squadre. Le prime classificate di ogni girone vengono suddivise in tre gruppi da quattro squadre ciascuno dai quali, con gare di sola andata, solo le prime tre si qualificano in Kakkonen.\nNelonen.\n\u00c8 suddiviso in 15 gruppi differenti, in base alla zona della Finlandia da cui provengono le squadre. Le promosse salgono in Kolmonen, le retrocesse scendono in Vitonen\nVitonen.\n\u00c8 suddiviso in 22 gruppi differenti, in base alla zona della Finlandia da cui provengono le squadre. Le promosse salgono in Nelonen, le retrocesse scendono in Kutonen.\nKutonen.\n\u00c8 suddiviso in 25 gruppi differenti, in base alla zona della Finlandia da cui provengono le squadre. Le promosse salgono in Vitonen, le retrocesse scendono in Seiska.\nSeiska.\n\u00c8 suddiviso in 3 gruppi differenti e si disputa nel solo distretto di Helsinki. Le promosse salgono in Kutonen. Essendo il penultimo livello nazionale si retrocede in \nYkk\u00f6sen.\nYkk\u00f6sen \u00e8 l'ultima lega con 12 squadre in un girone, i gironi sono due.\nCoppe nazionali.\nEsistono due coppe nazionali:"}
{"id": "1762418", "revid": "124123", "url": "https://it.wikipedia.org/wiki?curid=1762418", "title": "Germain Louis Chauvelin", "text": "Biografia.\nGermain-Louis discendeva da una ricca famiglia di avvocati vicini al Parlamento di Parigi spostatasi a Parigi nel 1530. \nDopo una brillante carriera politica che lo vide persino avvocato generale del Parlamento ed un matrimonio con una ricca ereditiera, Germain-Louis venne presentato al cardinale Fleury, precettore e poi primo ministro di Luigi XV, che lo chiam\u00f2 al governo. Il 17 agosto 1727 divenne guardasigilli reale.\nIn seguito Chauvelin divenne ministro della guerra di Luigi XV ed esort\u00f2 il re, contro la politica di pace di Fleury, ad entrare in guerra contro l'Austria degli Asburgo e l'Impero russo nella guerra di successione polacca. La fine degli scontri vide uscire la Francia vittoriosa con la conquista del ducato di Lorena, che venne affidato al suocero del re, Stanislao Leszczy\u0144ski. Tuttavia, con la pace, Fleury costrinse il suo vecchio protetto Chauvelin a lasciare gli incarichi governativi. Chauvelin visse cos\u00ec lontano dalla vita politica sino alla fine dei suoi giorni."}
{"id": "1762421", "revid": "1543377", "url": "https://it.wikipedia.org/wiki?curid=1762421", "title": "Sanaba", "text": "Sanaba \u00e8 un dipartimento del Burkina Faso classificato come comune, situato nella Provincia di Banwa, facente parte della Regione di Boucle du Mouhoun.\nIl dipartimento si compone del capoluogo e di altri 19 villaggi: Bendougou, B\u00e9renkuy, Dio, Founa, Gombio, Gnoumakuy, Koba, Kosso, Kossoba, Kounla, Moussakuy, Nemena, Ouarakuy, Pekuy, Sorwa, Soumakuy, Timba, Yenkuy e Ziga."}
{"id": "1762424", "revid": "1540383", "url": "https://it.wikipedia.org/wiki?curid=1762424", "title": "Triggiano", "text": "Triggiano (\"Triggi\u00e0ne\" in dialetto barese) \u00e8 un comune italiano di abitanti della citt\u00e0 metropolitana di Bari in Puglia.\nGeografia fisica.\nIl territorio comunale si estende a breve distanza dalla costa adriatica nell'area pianeggiante nota come Conca di Bari, pochi chilometri a sud del capoluogo. Orograficamente si caratterizza per la presenza di lama San Giorgio, che, provenendo dai territori di Casamassima e Rutigliano, giunge al mare nei pressi dell'omonima localit\u00e0 della costa di Bari. Lungo il percorso della lama si aprono numerose grotte, indice della natura carsica del sottosuolo. \nAnteriormente all'epoca fascista, al territorio comunale apparteneva anche il territorio costiero denominato \"San Giorgio\", annesso in epoca fascista (Legge n. 17 dell'11 gennaio 1934, pubblicata sulla Gazzetta Ufficiale del Regno d'Italia n. 20 del 25 gennaio 1934) al Comune di Bari, insieme ad altri del litorale.\nL'altitudine del centro abitato \u00e8 60 metri s.l.m.\nStoria.\nOrigini.\nLe grotte che sorgono numerose nel territorio di Triggiano hanno restituito diverse testimonianze del suo popolamento in epoca neolitica. Al III secolo a.C. risalgono invece i ritrovamenti, tra i quali la tomba scoperta nel 1902 in contrada San Lorenzo, che fanno ritenere plausibile l'esistenza di un agglomerato urbano. Tuttavia, la prima testimonianza scritta della citt\u00e0 risale al 983 d.C., quando l'arcivescovo Pavone concede a Leone, figlio di Argiro, la pieve di San Martino in \"loco Triviani\". Il nome \"Trigiano\" appare invece in un testamento del 1054.\nSulle origini del toponimo sono state formulate almeno tre ipotesi, nessuna delle quali \u00e8 peraltro suffragata da prove documentali. La prima lo fa derivare da quello dell'imperatore Traiano, che promosse la realizzazione della via consolare Traiana che attraversava la Puglia da Benevento a Brindisi, lambendo il territorio triggianese. Una seconda congettura \u00e8 quella secondo cui \"Trivianus\" sta ad indicare il trivio formato dall'intersezione di via Ponte, principale asse viaria interna all'abitato, con le attuali via Carlo Alberto e via della Marina Vecchia, strade dirette rispettivamente verso Bari e verso la costa. La prevalenza ora dell'una ora dell'altra ipotesi ha determinato per lo stemma comunale l'alternanza fra effigie dell'imperatore romano e la stilizzazione di tre strade intersecantesi. La storiografia recente ritiene tuttavia pi\u00f9 plausibile una terza ipotesi, che attribuirebbe l'origine del toponimo al nome di qualche possidente di epoca romana (forse chiamato Trebius) che aveva ampi possedimenti nella localit\u00e0.\nEt\u00e0 moderna e contemporanea.\nNel 1466, la costituzione dell'\"universitas\" triggianese sanciva l'ottenimento di una certa autonomia amministrativa da Bari, ufficializzata poi con lo statuto concesso nel 1543 dalla duchessa di Bari Bona Sforza. Nel 1557 Bona Sforza don\u00f2 Triggiano ai Pappacoda, che la reggeranno in qualit\u00e0 di principi fino al 1768. A partire dal XVI secolo fu avviato lo sviluppo di un borgo in muratura, esterno alle mura col fossato che delimitavano il \"castrum\" originario. questa rinascita urbanistica avvenne in concomitanza con l'insediamento a Triggiano di una colonia greco-albanese attirata dalle terre che l\"'universitas\" concedeva per favorire il popolamento del centro abitato.\nDopo il 1768 il titolo di principi di Triggiano pass\u00f2 alle famiglia Filomarino e poi ai Brancaccio.\nMonumenti e luoghi d'interesse.\nChiesa di Santa Maria Veterana.\nFu costruita a met\u00e0 del XVI secolo su un preesistente edificio di culto medievale, risalente probabilmente al 1080 che, nonostante l'impianto basilicale a tre navate, era divenuto troppo piccolo per le esigenze di culto della cittadina.\nDopo che un nubifragio la danneggi\u00f2 gravemente nel 1681, la chiesa venne restaurata sotto la direzione di fra Filino da Molfetta. Al 1746 risale l'apparato iconografico interno, opera di Nicola De Filippis, allievo del pittore napoletano Paolo De Matteis: i soggetti dei dipinti variano da scene bibliche a momenti della vita della Vergine, quali la Nativit\u00e0, la Presentazione al Tempio, l'Incoronazione e lo Sposalizio con san Giuseppe. A un precedente momento risale invece la pregevole tela del \"cenacolo\" di Gaspar Hovic.\nA partire dal XIX secolo la chiesa fu ampliata a pi\u00f9 riprese: nel 1832 venne costruita una nuova cappella, e dal 1907 al 1913 furono modificati la facciata cinquecentesca, della quale venne conservato solo il rosone, e gli interni, decorati in stile liberty. Nel 1982 in seguito a sondaggi sotto il piano di calpestio sono state ritrovate le fondamenta della chiesa medievale.\nCentro comunale polifunzionale e biblioteca comunale.\nIl 28 settembre 2018 viene inaugurata, in via Rocco Dicillo, la sede del Centro comunale polifunzionale, dove trova sede anche la biblioteca comunale. Dal 2019 ha sede l'evento dedicato all'artista Massimo Troisi organizzato da Piero Bagnardi e I Comisastri.\nCultura.\nIstruzione.\nScuole secondarie di II grado.\nHanno sede a Triggiano:\nScuole secondarie di I grado.\nHa sede a Triggiano la scuola media \"De Amicis Dizonno\", con sezioni anche ad indirizzo musicale.\nInfrastrutture e trasporti.\nStrade.\nI collegamenti principali sono rappresentati dalla Strada Statale 100 e dalla provinciale 240 (gi\u00e0 strada statale 634 delle Grotte Orientali) che si distacca proprio dalla SS 100.\nFerrovie.\nLa stazione di Triggiano sorge lungo la ferrovia Bari-Martina Franca-Taranto delle Ferrovie del Sud Est, denominata \"linea 1\". Nel luglio 2019 iniziano i lavori di interramento della stazione ferroviaria (insieme a quella di Capurso), di elettrificazione e raddoppio della linea stessa nella tratta tra Mungivacca e Noicattaro.\nFerrovie dello Stato Italiane ha annunciato la costruzione di una fermata nell'ambito del progetto della linea ferroviaria AV/AC Napoli - Bari, in particolare della nuova tratta Bari Sud.\nAutolinee.\nIl trasporto pubblico urbano CUTS \u00e8 garantito dal 2015 grazie ai fondi del Programma europeo di cooperazione territoriale Grecia - Italia 2007 - 2013.\nLa mobilit\u00e0 extraurbana \u00e8 garantita dalla rete di autobus delle Ferrovie del Sud Est di carattere regionale che la collegano a Bari, Cellamare, Casamassima, Capurso, Noicattaro, Rutigliano, Conversano, Castellana Grotte e Putignano.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune. \nSport.\nPallavolo.\nPer la stagione 2021-2022:\nChe hanno cessato l'attivit\u00e0 sportiva:\nCalcio.\nChe hanno cessato l'attivit\u00e0 sportiva:"}
{"id": "1762428", "revid": "287204", "url": "https://it.wikipedia.org/wiki?curid=1762428", "title": "Sinan Sofuoglu", "text": ""}
{"id": "1762430", "revid": "125454535", "url": "https://it.wikipedia.org/wiki?curid=1762430", "title": "Belli dentro", "text": "Belli dentro \u00e8 una sitcom italiana che parla della vita in carcere di alcuni detenuti. La serie \u00e8 stata ideata dai detenuti del Carcere di San Vittore di Milano e della redazione di ildue.it, che ne hanno anche scritto gli episodi sotto la guida della giornalista e direttrice di \"Magazine 2\" (rivista di San Vittore), Emilia Patruno. Il primo episodio \u00e8 andato in onda il 13 febbraio 2005 su Canale 5.\nLa serie narra in modo umoristico e parodistico la vita quotidiana dei detenuti.\nDalla seconda stagione la sitcom \u00e8 stata registrata all'interno dello Zelig di Viale Monza a Milano, con in studio un pubblico \"vero\", non pi\u00f9 tramite le risate registrate. Si tratta di una innovazione che fino ad allora nessun programma di questo genere aveva ancora adottato. Dalla terza stagione le registrazioni sono state fatte presso il Teatro 5.\nPersonaggi e interpreti.\nGli uomini.\nDurante i vari episodi, molti attori e personaggi dello spettacolo hanno avuto delle piccole comparse."}
{"id": "1762431", "revid": "709565", "url": "https://it.wikipedia.org/wiki?curid=1762431", "title": "Darryl F. Zanuck", "text": "Biografia.\nInizia la sua carriera nel cinema come soggettista e sceneggiatore usando anche lo pseudonimo di Melville Crossman; dal 1928 al 1932 \u00e8 alla Warner Bros., per la quale produce \"Piccolo Cesare\" (1931) di Mervyn LeRoy, \"Nemico pubblico\" (1931) di William A. Wellman, \"Quarantaduesima strada\" (1933) di Lloyd Bacon.\nLa Twentieth Century Pictures.\nNel 1933 fonda con Joseph Schenck la Twentieth Century Pictures e inizia a produrre vari film.\n20th Century Fox.\nNel 1935 la sua compagnia si fuse con la Fox Film Corporation divenendo la 20th Century Fox. Il trattino tra \"Century\" e \"Fox\" fu eliminato dal nome della societ\u00e0 solo nel 1985.\nLa produzione.\nDiventa produttore indipendente dal 1956 e nel 1962 \u00e8 l'unico \"non accreditato\" dei registi del film \"Il giorno pi\u00f9 lungo\". Dal 1962 al 1971 diventa presidente della Fox e tenta di risollevarla dalla difficile situazione finanziaria dovuta al flop di \"Cleopatra\" (1963) di Joseph L. Mankiewicz.\nSuo figlio Richard D. Zanuck \u00e8 anch'egli produttore cinematografico, che ha prodotto, tra gli altri, molti film del regista Tim Burton: \"Planet of the Apes - Il pianeta delle scimmie\", \"Big Fish - Le storie di una vita incredibile\", \"La fabbrica di cioccolato\", \"Sweeney Todd - Il diabolico barbiere di Fleet Street\", \"Alice in Wonderland\", \"Dark Shadows\" e \"Frankenweenie\".\nMorte.\nGrande fumatore di sigari, mor\u00ec per un cancro alla mascella all'et\u00e0 di 77 anni, e fu sepolto al Westwood Village Memorial Park Cemetery."}
{"id": "1762440", "revid": "1543377", "url": "https://it.wikipedia.org/wiki?curid=1762440", "title": "Tansila", "text": "Tansila \u00e8 un dipartimento del Burkina Faso classificato come comune, situato nella Provincia di Banwa, facente parte della Regione di Boucle du Mouhoun.\nIl dipartimento si compone del capoluogo e di altri 25 villaggi: Ben, Bouan, Darsalam, Douma, Driko, Faso-benkadi, F\u00e9l\u00e9w\u00e9, Gui, K\u00e9ll\u00e9, Kira, Kokouna, Korani, Kouneni, Moara, Nangouna, Oul\u00e9ni, Ouorow\u00e9, Tamouga, Thy, Till\u00e9, Toma, Toma Koura, Toula, Toungo e Triko."}
{"id": "1762441", "revid": "339392", "url": "https://it.wikipedia.org/wiki?curid=1762441", "title": "La Meta", "text": ""}
{"id": "1762442", "revid": "387740", "url": "https://it.wikipedia.org/wiki?curid=1762442", "title": "Il sogno di Butterfly", "text": "Il sogno di Butterfly \u00e8 un film del 1939 diretto da Carmine Gallone.\nTrama.\nRosa, cantante lirica, deve interpretare la Madama Butterfly in un teatro di provincia. Rivive per\u00f2 le stesse angoscie della protagonista venendo lasciata con un figlio dal direttore d'orchestra americano. "}
{"id": "1762447", "revid": "767487", "url": "https://it.wikipedia.org/wiki?curid=1762447", "title": "Tatsugo Kawaishi", "text": "Specializzato nello stile libero, gareggi\u00f2 ai Giochi della X Olimpiade tenutisi in Los Angeles nel 1932, dove vinse la medaglia d'argento nei 100\u00a0m.\nBiografia.\nNativo di \u014cgaki (attualmente parte della citt\u00e0 di Etajima, nella prefettura di Hiroshima), Kawaishi si laure\u00f2 in legge alla Universit\u00e0 Keio, e inizi\u00f2 il nuoto agonistico come studente.\nSelezionato per far parte della squadra olimpica giapponese alle Olimpiadi di Los Angeles del 1932, vinse una medaglia d'argento nei 100 m stile libero; tuttavia il suo successo fu oscurato dal compagno di squadra Yasuji Miyazaki, che vinse una medaglia d'oro e stabil\u00ec un nuovo record olimpico. Dopo il suo ritorno in Giappone, divenne istruttore presso l'Imperiale Accademia Navale Giapponese (1933-1935). Si trasfer\u00ec poi a Osaka, dove fu assunto come impiegato alla Kansai Electric Power Co., Inc. (\u95a2\u897f\u96fb\u529b\u682a\u5f0f\u4f1a\u793e \"Kansai Denryoku Kabushiki-gaisha\", KEPCO). Si arruol\u00f2, poi, nell'Esercito Imperiale Giapponese (Ky\u016bjitai: \u5927\u65e5\u672c\u5e1d\u570b\u9678\u8ecd, Shinjitai: \u5927\u65e5\u672c\u5e1d\u56fd\u9678\u8ecd, Romaji: Dai-Nippon Teikoku Rikugun) e fu accettato in sede a Hiroshima, nell'11\u00ba Distretto Fanteria. Fu inviato a combattere in prima linea in Cina, durante la seconda guerra sino-giapponese e fu promosso tenente dopo cinque anni. Alla fine del suo mandato torn\u00f2 a lavorare alla Kansai Electric. Tuttavia, durante la Guerra del Pacifico (1941-1945), in seguito al peggioramento della situazione del Giappone, fu richiamato in servizio attivo nel Giugno del 1944 e fu assegnato alla guarnigione di Iwo Jima, dove il generale Tadamichi Kuribayashi lo nomin\u00f2 comandante del distretto settentrionale dell'isola. Fu ucciso in combattimento durante la battaglia di Iwo Jima il 17 marzo 1945 e fu promosso postumo, capitano."}
{"id": "1762448", "revid": "1699560", "url": "https://it.wikipedia.org/wiki?curid=1762448", "title": "Edward Fox", "text": "Biografia.\nEdward Fox \u00e8 figlio d'arte: il padre, Robin, era agente teatrale e la madre, Angela Worthington, attrice; i fratelli germani James e Robert, sono rispettivamente, attore e produttore cinematografico. Inoltre \u00e8 attore anche il fratello consanguineo Daniel Chatto. Il nonno materno era il drammaturgo Frederick Lonsdale. Fox frequent\u00f2 la Harrow School e svolse il servizio militare nelle Coldstream Guards, uno dei reggimenti della Guardia Reale.\nFece il suo esordio in teatro nel 1958 e la sua prima apparizione cinematografica come comparsa nel film \"Io sono un campione\" (1963), per la regia di Lindsay Anderson. Tra la fine degli anni sessanta e l'inizio degli anni settanta ricopr\u00ec ruoli nei film inglesi di maggior successo dell'epoca, quali \"Oh, che bella guerra!\" (1969), di Richard Attenborough, \"I lunghi giorni delle aquile\" (1969), di Guy Hamilton e \"Messaggero d'amore\" (1970), per la regia di Joseph Losey.\nMa fu \"Il giorno dello sciacallo\" (1973), diretto da Fred Zinnemann, nel quale rivestiva il ruolo di protagonista, il killer incaricato di uccidere il generale De Gaulle, che lo rese famoso in tutto il mondo. Da quel momento divenne piuttosto richiesto e comparve in film quali \"Quell'ultimo ponte\" (1977), diretto da Richard Attenborough, e \"Forza 10 da Navarone\" (1978), con Robert Shaw e Harrison Ford, diretto da Guy Hamilton. Nel 1977 recit\u00f2 anche una piccola parte nell'esordio cinematografico di Ridley Scott, \"I duellanti\" e nel 1978 interpret\u00f2 Edoardo VIII nel film televisivo a puntate \"Edoardo e la signora Simpson\", ottenendo il British Academy Television Award per il miglior attore.\nNel 1982 interpret\u00f2 il controverso personaggio del brigadiere-generale Reginald Dyer, responsabile del Massacro di Amritsar, avvenuto in India, nel kolossal \"Gandhi\" (1982), diretto da Richard Attenborough. Un anno dopo ricopr\u00ec il ruolo di M nel film apocrifo della saga di James Bond interpretato da Sean Connery \"Mai dire mai\" (1983) e, un anno dopo ancora, una piccola parte anche ne \"Il Bounty\" (1984) di Roger Donaldson. Nel 1995 prese parte al film \"Un mese al lago\". Oltre ai numerosi altri film, egli consolid\u00f2 la sua fama di attore di teatro recitando sui palcoscenici londinesi del West End. Fu particolarmente apprezzato nella trasposizione teatrale di \"Quattro quartetti\", i poemetti di T. S. Eliot, rappresentati nei maggiori festival in Inghilterra e all'estero, accompagnati da musiche di Johann Sebastian Bach. Nel 2003 \u00e8 stato nominato Officer of the British Empire ed \u00e8 membro del Savile Club.\nMatrimoni e figli.\nEdward Fox si spos\u00f2 due volte:\nDoppiatori italiani.\nNelle versioni in italiano dei suoi film, Edward Fox \u00e8 stato doppiato da:"}
{"id": "1762449", "revid": "135224", "url": "https://it.wikipedia.org/wiki?curid=1762449", "title": "Tono (pittura)", "text": "In pittura e colorimetria si definisce tono una propriet\u00e0 del colore, o una delle dimensioni nello spazio dei colori, secondo una definizione che riflette la percezione umana soggettiva della luminosit\u00e0 del colore. Un esempio di scala dei toni \u00e8 il sistema Munsell.\nIl tono viene espresso mediante un valore che intende dare una misura di dove un particolare colore si situi lungo l'asse luminosit\u00e0-opacit\u00e0. Vari modelli di colore hanno un termine esplicito per definire la posizione di un colore su una scala che va dal nero assoluto al bianco puro. Il modello di colore Hue Saturation Brightness e il sistema Munsell hanno un valore esplicito, mentre il modello HSL usa al suo posto un parametro collegato, chiamato \"lightness\".\nIl tono \u00e8 un concetto importante per chi lavora con alcune tecniche di disegno quali il carboncino e gli inchiostri a base d\u2019acqua."}
{"id": "1762456", "revid": "110157", "url": "https://it.wikipedia.org/wiki?curid=1762456", "title": "Future Rhythm", "text": "Future Rhythm \u00e8 il quinto album dei Digital Underground."}
{"id": "1762463", "revid": "767487", "url": "https://it.wikipedia.org/wiki?curid=1762463", "title": "Songs and Music from &quot;She's the One&quot;", "text": "Songs and Music from \"She's the One\" \u00e8 il nono album del gruppo rock statunitense Tom Petty and the Heartbreakers, pubblicato nell'agosto del 1996. L'album \u00e8 anche la colonna sonora del film dello stesso anno, \"Il senso dell'amore\" (in originale \"She's the One\") scritto e diretto da Edward Burns.\nL'album raggiunse la posizione numero 15 della classifica statunitense \"Billboard 200\" dove fu riconosciuto disco d'oro (500,000 copie vendute) dalla RIAA nel dicembre del 1996.\nLa canzone \"Walls (Circus)\" raggiunse la posizione numero 69 nella \"Billboard Hot 100\" mentre raggiunse la posizione numero 6 nella classifica \"Mainstream Rock Tracks\". Anche la canzone \"Climb That Hill\" raggiunse la stessa posizione nella \"Mainstream Rock Tracks\" mentre \"Change The Locks\" arriv\u00f2 al massimo fino alla posizione numero 20.\nTracce.\nTutte le tracce scritte da Tom Petty, salvo dove diversamente indicato."}
{"id": "1762465", "revid": "599013", "url": "https://it.wikipedia.org/wiki?curid=1762465", "title": "Des Walker", "text": "Biografia.\nI suoi figli Lewis e Tyler, nati rispettivamente nel 1996 e nel 1999, hanno seguito le sue orme diventando entrambi calciatori.\nCaratteristiche tecniche.\nDi ruolo difensore centrale, era un buon marcatore, oltre a essere veloce e aggressivo.\nCarriera.\nClub.\nHa iniziato la sua carriera con il Nottingham Forest, con cui ha esordito a 18 anni sotto la guida dello storico allenatore del club Brian Clough. Dopo 8 anni buoni a Nottingham (dove ha segnato l'unica rete di tutta la sua carriera in occasione di un 1-1 contro il Luton Town il 1\u00ba gennaio 1992) nel 1992 si trasferisce in Italia, alla Sampdoria (dov'era arrivato con grandi aspettative), dove tuttavia non brilla. Dopo una sola stagione torna in patria firmando per lo Sheffield Wednesday, dove torna ad avere un discreto rendimento. Vi rimane per 8 anni prima di firmare con il Burton Albion, con cui tuttavia non ha giocato neppure un minuto a causa di un infortunio. Nel 2002 fa ritorno al Nottingham Forest con cui ha successivamente concluso la carriera nel 2004 dopo 56 presenze in 2 anni. Ha giocato la sua ultima gara il 7 agosto 2004 in occasione di un 1-1 contro il Wigan Athletic.\nNazionale.\nDopo avere giocato 7 gare con la Nazionale Under-21 inglese, il 14 settembre 1988 esordisce con la Nazionale maggiore in amichevole contro la Danimarca subentrando al 65' a Tony Adams. Dall'anno successivo diventa titolare nella difesa inglese risultando tale anche ai Mondiali di Italia '90 e a Euro '92, dove ha ben figurato.\nTuttavia le cose peggiorano successivamente per lui in quanto dopo Euro 1992 e l'esperienza negativa alla Sampdoria, nelle qualificazioni ai Mondiali di USA 1994 commette 2 errori decisivi che condizionano la qualificazione degli inglesi ai Mondiali nelle sfide contro Paesi Bassi (2-2, con rigore causato da lui per un fallo di mano su cross di Marc Overmars) e Norvegia (gara persa per 2-0 dagli inglesi). Dopo questi errori ha giocato poche partite in Nazionale (tutte nel 1993), con cui conta 59 presenze senza reti all'attivo."}
{"id": "1762467", "revid": "125870653", "url": "https://it.wikipedia.org/wiki?curid=1762467", "title": "Piper Alpha", "text": "La Piper Alpha era una piattaforma petrolifera che operava nel Mare del Nord, installata a circa 200 chilometri dalla cittadina scozzese di Aberdeen, di propriet\u00e0 della compagnia petrolifera americana Occidental Petroleum (caledonia) ltd.\nIl 6 luglio del 1988 la piattaforma prese fuoco in seguito alla fuga di una notevole quantit\u00e0 di gas, che innesc\u00f2 innumerevoli esplosioni.\nLe fiamme avvolsero l'impianto per ore, generando temperature tali da rendere impossibile l'avvicinamento dei mezzi di soccorso.\nDelle 226 persone che erano a bordo della Piper Alpha, 165 morirono. Anche una delle navi di salvataggio si incendi\u00f2, causando la morte di altre due persone e portando il bilancio a 167 vittime.\n Tra le cause dei decessi, oltre al calore e alle esalazioni, anche il tentativo di cercare la salvezza gettandosi in mare, da un'altezza di circa 30 metri e con l'acqua ghiacciata.\nQuesto disastro \u00e8 tra i peggiori che si siano mai verificati nel campo petrolifero marino.\nIn seguito all'incidente della Piper Alpha, le compagnie petrolifere decisero di modificare gli standard di sicurezza delle piattaforme petrolifere.\nCostruzione.\nLa piattaforma, di tipo fisso, si trovava sul campo petrolifero Piper, a poco meno di 200\u00a0km nord-est di Aberdeen. Era stata costruita per l'estrazione di greggio; comprendeva quattro moduli separati da paratie tagliafuoco. Ai fini della sicurezza, i sistemi di controllo erano stati posti a distanza dalle operazioni pi\u00f9 pericolose. Ventiquattro pozzi sotto la Piper riversavano greggio in tre oleodotti fino al Terminal Flotta, a Orkney.\nDopo qualche anno la piattaforma fu convertita per estrarre anche il gas naturale; la carenza di spazio provoc\u00f2 un affastellamento degli impianti in totale inosservanza della sicurezza. Accanto alla sala di controllo principale fu posta l'area di compressione del gas.\nSi dice che all'epoca la Piper Alpha fosse la piattaforma pi\u00f9 pesante in servizio nel Mare del Nord. Il giorno del disastro ospitava 226 persone; solo 61 ne uscirono vive.\nL'incidente.\nNelle settimane precedenti all'esplosione, era in pieno svolgimento la costruzione di un nuovo gasdotto; nonostante questo, la piattaforma operava ai regimi consueti. L'eventuale scoperta di piccole perdite di gas era un avvenimento comune, che ormai non destava pi\u00f9 alcuna preoccupazione. Poich\u00e9 la piattaforma \u00e8 andata completamente distrutta, con la morte di quasi tutti gli uomini coinvolti, la sequenza di eventi successiva \u00e8 solo un'ipotesi basata sull'evidenza fattuale. Come tale, viene contestata da alcuni testimoni\n12:00 p.m.\nIl gas veniva compresso e inviato al terminal sulla costa tramite due pompe del condensato (indicate con A e B). La mattina del 6 luglio, la valvola di sicurezza della Pompa A (PSV #504) venne rimossa per la manutenzione ordinaria. L'apertura nel tubo venne chiusa con una flangia cieca. I lavori si protrassero oltre le 6:00 p.m. e la flangia non venne sostituita. L'ingegnere di turno scrisse una nota in cui affermava che la Pompa A non era riparata e non doveva essere attivata per nessun motivo.\n6:00 p.m.\nCambio di turni. Sessantadue uomini si avvicendarono al controllo della piattaforma. L'ingegnere vide che il sorvegliante di turno era molto occupato; anzich\u00e9 informarlo immediatamente delle condizioni della pompa, l'uomo lasci\u00f2 la nota nel centro di controllo e stacc\u00f2 dal turno. Questa nota spar\u00ec e non venne pi\u00f9 ritrovata; casualmente qui si trovava una seconda nota, che riguardava la manutenzione generale della Pompa A (programmata ogni quattordici giorni). Tale manutenzione non \u00e8 ancora avvenuta.\n7:00 p.m.\nCome ogni piattaforma petrolifera esistente, la Piper Alpha era dotata di un sistema antincendio automatico. Pompe elettriche, supportate in emergenza da pompe diesel, risucchiano grandi quantit\u00e0 d'acqua dal mare e la gettano sulle fiamme. Tuttavia, per evitare che i sommozzatori della piattaforma vengano risucchiati assieme all'acqua, i controlli automatici vengono disattivati con uomini in mare (cosa che in quel periodo si verificava per 12 ore al giorno). A differenza dello standard, che prevede lo spegnimento con sommozzatori vicino all'imbocco delle pompe, il regolamento della Piper Alpha prevedeva il controllo manuale in ogni situazione con uomini in mare.\n9:45 p.m.\nLa Pompa del condensato B si ferm\u00f2 all'improvviso. Fallirono tutti i tentativi di farla ripartire.\nL'energia della piattaforma venne interamente ricavata dalle due pompe del condensato; l'ingegnere di bordo aveva pochi minuti per farle funzionare di nuovo. Inizia una ricerca dei permessi per accendere la Pompa A.\n9:52 p.m.\nViene trovata la nota della revisione, ma non quella relativa alla rimozione della valvola. Essendo la valvola in un posto diverso rispetto alla pompa, la nota si trovava con ogni probabilit\u00e0 in un diverso classificatore (le note erano divise per luogo). La flangia oltretutto si trovava a molti metri d'altezza ed \u00e8 parzialmente oscurata da altri macchinari.\nIl manager ordina l'accensione.\n9:55 p.m.\nLa Pompa A viene attivata. La pressione del gas fece saltare la flangia.\nGli uomini sentirono distintamente il fischio del gas pressurizzato che usciva dal foro, seguito da sei allarmi di perdita e da una tremenda esplosione.\nLe paratie tagliafuoco, non progettate per un simile evento, vennero spazzate via. Un pannello volante apr\u00ec una falla in un secondo tubo del condensato, creando un secondo incendio. Il custode riusc\u00ec per\u00f2 a premere il pulsante di blocco d'emergenza, chiudendo tutte le valvole della piattaforma e cessando la produzione di greggio e gas.\n10:04 p.m.\nLa sala di controllo viene abbandonata. La piattaforma non era progettata per un evento simile: ogni catena organizzativa e di comando si disintegr\u00f2.\nGli uomini cercarono di raggiungere le scialuppe, ma il fuoco glielo imped\u00ec. Decisero cosi di rifugiarsi nel centro accoglienza sotto l'eliporto, costruito a prova di fuoco, e di attendere altre istruzioni. Il fumo, il vento e il calore impedirono per\u00f2 a ogni elicottero di avvicinarsi.\nDue coraggiosi indossarono abiti protettivi, tentando di raggiungere le pompe diesel sotto la struttura e di accendere gli impianti antincendio. Non saranno pi\u00f9 rivisti.\nTeoricamente il fuoco avrebbe dovuto estinguersi da solo, per mancanza di combustibile. Ma la Piper era collegata ad altre due piattaforme gemelle (Claymore e Tartan), con tubazioni del greggio e gasdotti larghi quasi un metro e mezzo; e i manager delle due gemelle non avevano l'autorit\u00e0 per ordinare la sospensione del pompaggio. La distruzione dei tubi sulla Piper cre\u00f2 un gradiente di pressione che risucchi\u00f2 il greggio dalle condotte e continu\u00f2 ad alimentare l'incendio.\n10:20 p.m.\nIl gasdotto della Tartan (pressurizzato a 120 atmosfere), rammollito dal calore, si distrusse. Trenta tonnellate di gas al secondo raggiunsero l'incendio, scagliando sulla piattaforma una palla di fuoco di 150 metri di diametro. Due soccorritori lanciati dalla nave appoggio Sandhaven e sei sopravvissuti caduti in mare morirono all'istante. Da questo momento, nulla pu\u00f2 salvare la piattaforma.\n10:30 p.m.\nLa Tharos, una grossa nave da soccorso dotata di impianti antincendio, si accosta alla Piper Alpha. I suoi marinai devono fare attenzione: il getto del loro cannone ad acqua \u00e8 cos\u00ec potente da ferire gravemente chiunque venga accidentalmente colpito.\n10:50 p.m.\nIl secondo gasdotto si rompe, aggiungendo milioni di litri di gas nell'inferno. Fiamme alte pi\u00f9 di cento metri si levano verso il cielo. Il caldo inizia a fondere l'acciaio della piattaforma; la Tharos fu costretta a staccarsi in tutta fretta. Il manager della Claymore, vista la situazione, scavalca la catena di comando e disattiva la sua piattaforma.\nTutti gli uomini ancora vivi sono intrappolati nel centro accoglienza, ormai rovente e invaso dal fumo, o sono saltati gi\u00f9 nel mare gelato.\n11:20 p.m.\nL'oleodotto che viene dalla Claymore cede.\n11:50 p.m.\nIl Modulo D, che comprende il centro accoglienza, si stacca dalla piattaforma e crolla in mare. Il resto della struttura lo segue.\n12:45 a.m., 7 luglio\nDella Piper Alpha rimangono solo i resti del Modulo A. L'incendio non accenna a fermarsi.\n28 luglio\nLa squadra specialistica di Red Adair riesce a spegnere l'incendio; per farlo sono costretti a intasare il pozzo di cemento."}
{"id": "1762469", "revid": "986213", "url": "https://it.wikipedia.org/wiki?curid=1762469", "title": "Flavio Chigi (1810-1885)", "text": "Biografia.\nFiglio di Agostino Chigi e di Carlotta Amalia Colonna Barberini, Flavio Chigi apparteneva alla nobile famiglia romana originaria di Siena dei Chigi, che annoverava tra i propri illustri antenati anche un papa, Alessandro VII, e diversi cardinali come due suoi omonimi (Flavio Chigi (1631-1693), Flavio Chigi (1711-1771)) e Sigismondo Chigi.\nStudi\u00f2 con precettori privati e successivamente studi\u00f2 teologia presso i gesuiti a Tivoli.\nDapprima avviato alla carriera militare, venne inquadrato nella Guardia nobile pontificia sino al 1848 per poi venire ordinato sacerdote il 17 dicembre 1853 e divenne canonico della Basilica di San Pietro in Vaticano, acquisendo il titolo di cameriere segreto di Sua Santit\u00e0.\nIl 19 giugno 1856 fu nominato arcivescovo titolare di Mira; ricevette la consacrazione episcopale il 6 luglio dello stesso anno da papa Pio IX nella Cappella Paolina del Palazzo del Quirinale a Roma, assistito da Alessandro Macioti, arcivescovo titolare di Colossi, assessore della Suprema Sacra Congregazione del Sant'Uffizio, e da Giuseppe Palermo, O.S.A., vescovo titolare di Porfireone, sacrestano papale. Nella medesima cerimonia vennero consacrati anche due futuri cardinali, Alessandro Franchi e Salvatore Nobili Vitelleschi.\nDal 1856 al 1861 fu nunzio apostolico per la Baviera e dal 1861 al 1873 fu nunzio apostolico per la Francia. Nel medesimo anno, il 12 novembre, divenne assistente al Soglio Pontificio.\nDurante il periodo della sua nunziatura in Baviera ebbe anche l'incarico di amministrare il vicariato apostolico di Anhalt; fu lui ad organizzare il territorio del piccolo vicariato apostolico in quattro parrocchie.\nPapa Pio IX lo elev\u00f2 al rango di cardinale nel concistoro del 22 dicembre 1873 e il 15 giugno 1874 ricevette il titolo di Santa Maria del Popolo. Gran priore commendatario a Roma del Sovrano Militare Ordine di San Giovanni di Gerusalemme dal 21 dicembre 1876, nel medesimo periodo divenne arciprete della Basilica di San Giovanni in Laterano. Prese parte al conclave del 1878 che elesse papa Leone XIII e nel 1881 divenne camerlengo del Sacro Collegio dal 13 maggio 1881 al 27 marzo 1882. Segretario dei Memoriali dal 10 novembre 1881, divenne segretario dei Brevi Apostolici il 24 marzo 1884 e poi gran cancelliere degli Ordini Equestri Pontifici.\nMor\u00ec a Roma il 15 febbraio 1885 e venne esposto nella sua chiesa titolare di Santa Maria del Popolo nella capitale. La sua salma venne temporaneamente sepolta nel Cimitero del Verano, sepoltura che poi divenne definitiva.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1762471", "revid": "15976317", "url": "https://it.wikipedia.org/wiki?curid=1762471", "title": "Desmond Walker", "text": ""}
{"id": "1762474", "revid": "1543377", "url": "https://it.wikipedia.org/wiki?curid=1762474", "title": "Nouna", "text": "Nouna \u00e8 un dipartimento del Burkina Faso classificato come citt\u00e0, capoluogo della provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 59 villaggi: Aour\u00e8ma, Babekolon, Bagala, Bankoumani, Bare, Bisso, Bonkuy, Boron, Damandigui, Danti\u00e9ra, Dara, Dembelela, Dembo, Digani, Dina, Diondougou, Dionkongo, Farakuy, Kaki, Kansara, Karekuy, Kalfadougou, Kemena, Kerena, Kombara, Konankoira, Konkuini, Kononiba, Koredougou, Koro, Lei, Mani, Moinsi, Mourdie, Niankuy, Ouette, Pa, Patiarakuy, Saint-Jean, Saint-Louis, Sampopo, Ser\u00e9, Seriba, Sien, Simbadougou, Soa, Sobon, Soin, Sokoro, Solimana, T\u00e9b\u00e9r\u00e9, Tenou, Thia, Tissi, Tombodougou, Toni, Tonkoroni, Tonser\u00e9 e Zoun."}
{"id": "1762475", "revid": "15976325", "url": "https://it.wikipedia.org/wiki?curid=1762475", "title": "Desmond Sinclair Walker", "text": ""}
{"id": "1762482", "revid": "981123", "url": "https://it.wikipedia.org/wiki?curid=1762482", "title": "Tom Petty and the Heartbreakers (album)", "text": "Tom Petty and the Heartbreakers \u00e8 il primo album della band omonima, uscito nel novembre del 1976.\nDopo che la pubblicazione dell'album ottenne uno scarso successo negli Stati Uniti, il gruppo inizi\u00f2 un tour in Inghilterra, grazie al quale l'album entr\u00f2 in classifica in quel paese. Il successo oltreoceano lo aiut\u00f2 e inizi\u00f2 a vendere bene anche in patria.\n\"Anything That's Rock &amp; Roll\" divenne un hit nel Regno Unito, mentre \"Breakdown\" e \"American Girl\", divennero successi radiofonici."}
{"id": "1762487", "revid": "6923", "url": "https://it.wikipedia.org/wiki?curid=1762487", "title": "Damn the Torpedoes", "text": "Damn the Torpedoes \u00e8 il terzo album di Tom Petty and the Heartbreakers, pubblicato nell'ottobre del 1979, primo album per l'etichetta discografica Backstreet Records.\nIl disco.\nL'album ha ottenuto all'uscita un notevole successo commerciale, raggiungendo il 2\u00ba posto nella classifica di Billboard, dove \u00e8 rimasto per 7 settimane dietro a \"The Wall\" dei Pink Floyd. \u00c8 considerato tra i pi\u00f9 significati lavori di Tom Petty. Nel 2003, il disco si classific\u00f2 alla posizione numero 313 su Rolling Stone nella lista dei 500 migliori album di tutti i tempi. \nIl titolo \u00e8 una citazione dell'ammiraglio statunitense della guerra di secessione David Farragut:\nNel 2010 \u00e8 stata pubblicata una versione deluxe in 3 formati: doppio CD, doppio LP e BluRay.\nTracce.\nBrani composti da Tom Petty, eccetto dove indicato.\nFormazione.\nHanno partecipato alle registrazioni secondo le note dell'album:"}
{"id": "1762488", "revid": "1684799", "url": "https://it.wikipedia.org/wiki?curid=1762488", "title": "Distretto di Batrun", "text": "Il distretto di Batrun () \u00e8 un distretto amministrativo del Libano, che fa parte del governatorato del Nord Libano. Il capoluogo del distretto \u00e8 Batrun.\nNei pressi di Tannourine si trova la cascata delle gole del Baatara."}
{"id": "1762491", "revid": "124123", "url": "https://it.wikipedia.org/wiki?curid=1762491", "title": "\u00c6thelwold dell'Anglia orientale", "text": "Era probabilmente il quarto figlio di Eni, fratello di R\u00e6dwald. Il suo regno copr\u00ec l'ultimo decennio in cui coesistettero in Inghilterra il rito cristiano romano e quello celtico, il primo con centro a Canterbury nel Kent ed il secondo a Lindisfarne in Northumbria, dove era vescovo Finan, il successore di Aidan.\n654: Egemonia di Northumbria e Mercia.\nA seguito della Battaglia di Winwaed (presso Leeds, Yorkshire), 655, nella quale il fratello di \u00c6thelwold, re \u00c6thelhere dell'Anglia orientale fu ucciso combattendo a fianco di re Penda di Mercia, si cre\u00f2 una nuova situazione politica. Peada di Mercia, figlio di Penda, aveva governato la provincia di Mercia detta Middle Angles, proponendosi come re cristiano durante la vita di suo padre, ed ora divenne Re di Mercia. Ma sua moglie Alhfl\u00e6d, figlia del Re Oswiu di Northumbria, lo avvelen\u00f2 il giorno di Pasqua del 656 e le aspirazioni di dominio della Mercia subirono un arresto. Il figlio di Oswiu, Alhfrith, un vice-re in Northumbria, era sposato con Cyneburga, una sorella di Peada. A questo punto, l'autorit\u00e0 di Oswiu rimase superiore in Mercia. Il suo recente matrimonio con Eanfled (figlia di Edwin di Northumbria e \u00c6thelburga) forn\u00ec un importante connessione con la casata reale del Kent.\nA quel tempo una violenta pestilenza dilag\u00f2 in Europa ed Inghilterra. Tra le sue vittime vi furono il vescovo Cedd, l'arcivescovo Deusdedit di Canterbury e Re Eorconbert di Kent. Anche \u00c6thelwold dell'Anglia orientale mor\u00ec nel 664."}
{"id": "1762494", "revid": "1543377", "url": "https://it.wikipedia.org/wiki?curid=1762494", "title": "Southern Accents", "text": "Southern Accents \u00e8 il sesto album di Tom Petty and the Heartbreakers, pubblicato nel marzo del 1985 per l'Etichetta discografica MCA.\nL'album si piazz\u00f2 in settima posizione della classifica statunitense e fu certificato sia disco d'oro il 24 maggio 1985, che divent\u00f2 disco di platino il 20 settembre 1985.\nFormazione.\nAltri musicisti\nNote aggiuntive:"}
{"id": "1762497", "revid": "122496417", "url": "https://it.wikipedia.org/wiki?curid=1762497", "title": "Punti pi\u00f9 elevati delle regioni italiane", "text": "La presente Lista dei punti pi\u00f9 elevati delle regioni italiane presenta una tabella dei punti pi\u00f9 elevati delle singole regioni italiane.\nPrecisazioni.\nSi tenga presente che non sempre il \"punto pi\u00f9 elevato\" coincide con la montagna pi\u00f9 alta: infatti il punto pi\u00f9 alto pu\u00f2 essere costituito dal fianco oppure dall'anticima di una montagna che si trova in un'altra regione. \nSi osservi inoltre che non \u00e8 del tutto chiaro quale sia il punto pi\u00f9 alto dell'Italia. Infatti la storia della frontiera sul Monte Bianco \u00e8 stata lunga e non ancora del tutto risolta. Sembra ormai prevalente il fatto di considerare il Monte Bianco transfrontaliero e di considerarlo come il punto pi\u00f9 elevato dell'Italia."}
{"id": "1762498", "revid": "1543377", "url": "https://it.wikipedia.org/wiki?curid=1762498", "title": "Barani", "text": "Barani \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 41 villaggi: Babakuy, Bangassi-Koro, Bangassi Kourou, Berma, Bogo, Boul\u00e9, Boulemporo, Ciss\u00e9, Diamahoun, Djallo, Dienwely, Dour\u00e9, Illa, Kamandadougou, Karekuy, Kessekuy, Kinser\u00e9, Kolonkan Goure Ba, Kolonkan Goure Diall, Konkoro, Koroni, Koub\u00e9, Koulerou, Manekuy, Mantamou, Medougou, Nabasso, Niako, Niemini-Peulh, Gnimanou, Ouemboye, Oueress\u00e9, Pampakuy, Sekuy, Sekuy-Ira, Sokoura, Soudogo, Tira, Torokoto, Warib\u00e8r\u00e8 e Yalankoro."}
{"id": "1762503", "revid": "124123", "url": "https://it.wikipedia.org/wiki?curid=1762503", "title": "Emiel Puttemans", "text": "Biografia.\nIn carriera ha stabilito i record mondiali dei 3000 m (7'37\"6) nel 1972, 2 miglia (8'17\"8) nel 1971 e 5000 m (13'13\"0) nel 1972.\nHa partecipato a quattro edizioni dei Giochi olimpici. Nel 1968, non ancora ventunenne, ottenne l'accesso alla finale dei 5000 m, che concluse al dodicesimo e ultimo posto. Quattro anni dopo conquist\u00f2 la medaglia d'argento sui 10000 m e giunse quinto nella gara dei 5000 m. Non riusc\u00ec a riconfermarsi nelle due successive edizioni.\nAl suo palmar\u00e8s vanno aggiunti due titoli di campione europeo indoor sui 3000 metri. Nel 1982 ha vinto la prima edizione della Maratona di Roma."}
{"id": "1762519", "revid": "1305772", "url": "https://it.wikipedia.org/wiki?curid=1762519", "title": "Flavio Chigi", "text": "Flavio Chigi \u00e8 il nome di tre cardinali:"}
{"id": "1762523", "revid": "1543377", "url": "https://it.wikipedia.org/wiki?curid=1762523", "title": "Bomborokuy", "text": "Bomborokuy \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 15 villaggi: Banakoro, Bogo, Borekuy, Danekuy, Gomb\u00e8l\u00e9, Komonkuy, Mariasso, Niankouini, Sadigan, Sako, Souankuy, Tirakuy, Yabana, Yallo e Yevedougou."}
{"id": "1762524", "revid": "89577", "url": "https://it.wikipedia.org/wiki?curid=1762524", "title": "Godspeed You Black Emperor", "text": ""}
{"id": "1762525", "revid": "120573166", "url": "https://it.wikipedia.org/wiki?curid=1762525", "title": "Oasi di Castelvolturno", "text": "Nel comune di Castel Volturno alla sinistra del fiume Volturno ed in prossimit\u00e0 della sua foce, sorge l'oasi di Castel Volturno, detta anche Riserva naturale dei Variconi, uno stagno salmastro habitat naturale di alcune specie di uccelli. \u00c8 una zona umida di notevole valore naturalistico secondo il WWF, proprio per questo motivo dalla met\u00e0 degli anni ottanta \u00e8 stata istituita la Riserva naturale foce del Volturno. Negli anni novanta \u00e8 entrata a far parte della Riserva naturale Foce Volturno - Costa di Licola che ha accorpato diversi territori e riserve con l'obiettivo di garantire in forma coordinata la conservazione e la valorizzazione del patrimonio naturale.\nFauna.\nTra gli uccelli presenti nell'oasi ricordiamo il beccamoschino, la capinera, il forapaglie castagnolo, il lu\u00ec piccolo, l'occhiocotto, il pettirosso, il saltimpalo, lo stiaccino e l'usignolo di fiume."}
{"id": "1762550", "revid": "1543377", "url": "https://it.wikipedia.org/wiki?curid=1762550", "title": "Bourasso", "text": "Bourasso \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 14 villaggi: Barakuy, Biron-Bobo, Biron-Marka, Bouni, Diamasso, Kamiankoro, Kodougou, Labarani, Lekuy, Lemini, Nokuy, Sikoro, Sirakoro e Zonakuy."}
{"id": "1762551", "revid": "767487", "url": "https://it.wikipedia.org/wiki?curid=1762551", "title": "Mudcrutch", "text": "I Mudcrutch sono stati un gruppo musicale fondato a Gainesville (Florida), conosciuto per essere uno dei primi gruppi di Tom Petty.\nStoria.\nSi formarono nel 1970 sulla base della prima \"band\" di Petty, i Sundowners, poi chiamati The Epics, e quindi Mudcrutch.\nIl gruppo era originariamente formato da Petty (basso e voce), Tom Leadon (chitarra e voce), Randall Marsh (batteria) e Mike Campbell (chitarra). Leadon abbandon\u00f2 la band nel 1972 e venne rimpiazzato dal chitarrista\\cantante Danny Roberts. Si aggiunse alla formazione anche un tastierista, Benmont Tench. Prendendo spunto dai Beatles al Cavern Club di Liverpool, i Mudcrutch furono la band del Dub's Diner nella loro citt\u00e0 natia, Gainesville.\nNel 1974, i Mudcrutch firmarono un contratto con la Shelter Records e si spostarono a Los Angeles. La band pubblic\u00f2 un singolo, \"Depot Street\", nel 1975, che non entr\u00f2 mai nelle classifiche ufficiali. La band si sciolse definitivamente poco pi\u00f9 tardi nello stesso anno. Petty, Campbell e Tench proseguirono insieme, formando gli Heartbreakers nel 1976 con Stan Lynch e Ron Blair, anche loro di Gainesville.\nIl ritorno del 2008.\nNell'agosto del 2007, i membri originali dei Mudcrutch si riunirono e registrarono un album, \"Mudcrutch\", che usc\u00ec il 29 aprile 2008, per la Reprise Records. Contiene 14 canzoni fra vecchie e nuove (fra le altre la hit \"Scare Easy\", inserita nella colonna sonora del film \"Appaloosa\"). La band ha poi promosso l'album con una breve tourn\u00e9e in California.\nNell'ottobre del 2017, Tom Petty muore di un attacco al cuore, e il gruppo si scioglie di nuovo."}
{"id": "1762553", "revid": "121763846", "url": "https://it.wikipedia.org/wiki?curid=1762553", "title": "Ezekiel Kemboi", "text": "Biografia.\nKemboi non aveva mai praticato l'atletica fino al 2001 all'et\u00e0 di 19 anni, quando abbandon\u00f2 la scuola e vinse i Campionati africani juniores nonostante una caduta.\nNel 2002 Kemboi arriv\u00f2 secondo ai Giochi del Commonwealth dietro al compatriota Stephen Cherono. Lo stesso anno Kemboi si piazz\u00f2 al quarto posto durante i Campionati africani, ma fu successivamente premiato con la medaglia di bronzo dopo che il vincitore, il marocchino Brahim Boulami, fu sospeso per doping.\nAi Mondiali 2003 Kemboi fu protagonista di un'entusiasmante lotta contro l'ex compagno Saif Saaeed Shaheen (gi\u00e0 Stephen Cherono) il quale aveva ceduto all'offerta della federazione del Qatar per rappresentare lo stato asiatico, cambiando anche il proprio nome. Alla fine della corsa Shaheen precedette Kemboi di poco meno di un secondo, ma questi si rifece parzialmente quello stesso anno vincendo l'oro ai Giochi panafricani.\nAlla vigilia dei Giochi olimpici di Atene 2004 Kemboi era considerato il favorito numero uno, soprattutto a causa dell'assenza forzata di Shaheen, dal momento che secondo le regole del Comitato Olimpico Nazionale del Kenya un atleta che cambia nazionalit\u00e0 non pu\u00f2 prendere parte alla manifestazione olimpica prima che siano trascorsi 3 anni dall'avvenuto cambiamento.\nLa corsa rispett\u00f2 subito i pronostici con i tre kenioti, Kemboi, Brimin Kipruto e Paul Kipsiele Koech che comandano la gara dall'inizio alla fine, vincendo rispettivamente la medaglia d'oro, d'argento e di bronzo.\nNell'agosto 2005 vinse la medaglia d'argento ai Mondiali di Helsinki ripetendosi due anni dopo ad Osaka 2007, mentre nel marzo 2006 conquist\u00f2 l'oro ai Giochi del Commonwealth.\nIl 1\u00ba settembre 2011 a Taegu (Corea del Sud) vince la medaglia d'oro nei 3000 metri siepi grazie ad una grande progressione negli ultimi 200 m con la quale riesce a lasciarsi dietro il favorito Brimin Kipruto."}
{"id": "1762555", "revid": "111433", "url": "https://it.wikipedia.org/wiki?curid=1762555", "title": "Compendio", "text": ""}
{"id": "1762556", "revid": "858648", "url": "https://it.wikipedia.org/wiki?curid=1762556", "title": "Giovanni Mazzonetto", "text": "Biografia.\n\u00c8 stato presidente della Provincia di Treviso dal 7 maggio 1995 al 7 giugno 1998, sostenuto da una coalizione che comprendeva Popolari, Lega Nord, Patto dei Democratici e Nuova Italia Autonomia Veneta.\n\u00c8 fratello di Alberto Mazzonetto, gi\u00e0 capogruppo al Consiglio provinciale e candidato a Sindaco di Venezia per la Lega, che nell'estate 2008 ha organizzato una protesta contro il sindaco Massimo Cacciari che intendeva costruire un nuovo campo per le popolazioni di etnia Sinti nella frazione di Favaro Veneto.\n\u00c8 anche docente presso la facolt\u00e0 di agraria dell'Universit\u00e0 degli Studi di Padova e di Geometria per Design Industriale dell'Universit\u00e0 IUAV di Venezia."}
{"id": "1762557", "revid": "69985078", "url": "https://it.wikipedia.org/wiki?curid=1762557", "title": "Sequenza consonantica", "text": ""}
{"id": "1762566", "revid": "1543377", "url": "https://it.wikipedia.org/wiki?curid=1762566", "title": "Djibasso", "text": "Djibasso \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 45 villaggi: Ba, Banana, Bankoumana, Bara, Berkou\u00e9, Bida, Bokoro, Bonoua, Bouakuy, Di\u00e9kan, Diekuini, Diena, Donkoro, Foni-Boronkin, Gnimini, Ira, Kansara, Kienekuy, Kira, Kolonkan, Kolonkani-Sirakoro, Kolonzo, Kombori, Maoulena, Mandara, Massakuy, Mouna, Nairena, Ouarokuy, Oura, Parakuy, Paranzo, Pia n\u00b0 1, Saba, Sadignakono, Sakuy, Samekuy, Sarakoro, Senoulo, Siedougou, Soumoukuy, Soun\u00e8, Soye, Tiem\u00e8 e Voro."}
{"id": "1762568", "revid": "1305772", "url": "https://it.wikipedia.org/wiki?curid=1762568", "title": "Baro (disambigua)", "text": ""}
{"id": "1762569", "revid": "834", "url": "https://it.wikipedia.org/wiki?curid=1762569", "title": "Baro (Nigeria)", "text": "Baro \u00e8 una citt\u00e0 della Nigeria, situata sul fiume Niger, a circa 650\u00a0km dalla foce del corso d'acqua. Essa \u00e8 anche il capolinea della ferrovia collegata al sistema ferroviario della Nigeria."}
{"id": "1762576", "revid": "123177113", "url": "https://it.wikipedia.org/wiki?curid=1762576", "title": "Domenico da Brindisi", "text": "Biografia.\nRivest\u00ec nel XII secolo la carica di \"arciprete\" dei Greci a Brindisi (\"archipresbyter Graecorum de Brundusio\"). Fu teologo, grecista e diplomatico.\nNel 1199 fu apocrisario (nunzio o rappresentante) di papa Innocenzo III presso lo tzar di Bulgaria, Kalojan, con il mandato di riportarne le genti alla comunione con la Chiesa romana."}
{"id": "1762580", "revid": "933835", "url": "https://it.wikipedia.org/wiki?curid=1762580", "title": "\u1e62awm", "text": "La parola \u1e63awm () indica il digiuno canonico (cio\u00e8 obbligatorio) che ogni musulmano pubere e in buone condizioni psicofisiche deve compiere lungo tutto l'arco dei 30 giorni del mese lunare di Ramadan. Esso costituisce il quarto dei cosiddetti \"ark\u0101n al-d\u012bn\", i \"pilastri della religione islamica\".\nL'obbligo va dal primo sorgere apparente del Sole al momento del suo totale tramonto. Quando non sia pi\u00f9 visibile la luce solare si ha allora il diritto d'interrompere il digiuno e di assumere ogni sorta di bevanda o cibo fino ad allora interdetto. Tale pasto prende il nome di If\u1e6d\u0101r.\nSi pensa che serva a ricordare al credente le privazioni dei poveri, in modo da invogliarlo a versare la zakat (elemosina religiosa annuale) alla fine del mese di ramadan."}
{"id": "1762581", "revid": "1318658", "url": "https://it.wikipedia.org/wiki?curid=1762581", "title": "Landolfo I di Benevento", "text": "Biografia.\nAssociato al trono dal padre Atenolfo I nel 901, nel 909 si rec\u00f2 a Costantinopoli per ottenere un aiuto contro i Saraceni, ricevendo il titolo di patrizio. Nel 910 successe al padre assieme al fratello Atenolfo II, sconfiggendo nel 915 i Saraceni nella battaglia del Garigliano. In seguito tent\u00f2 di estendere i propri domini anche in Puglia, senza per\u00f2 riuscirci. Mor\u00ec nel 943. Dalla moglie Gemma, figlia di Atanasio II di Napoli, ebbe due figli, Atenolfo e Landolfo, che gli succedette."}
{"id": "1762583", "revid": "121763723", "url": "https://it.wikipedia.org/wiki?curid=1762583", "title": "Brimin Kipruto", "text": "Biografia.\nNonostante la sua giovane et\u00e0 Kipruto ha gi\u00e0 un palmar\u00e8s piuttosto invidiabile con un oro olimpico conquistato ai Giochi di ed un argento olimpico vinto ad (in una gara in cui sia l'oro che il bronzo furono vinti dai suoi connazionali Ezekiel Kemboi e Paul Kipsiele Koech).\nA queste vanno ad aggiungersi quattro medaglie mondiali, l'oro di , l'argento di ed i bronzi di e , ottenuti sempre nella prova dei 3000 m siepi.\nNel luglio del 2011 a Monaco, corre i 3000 m siepi in 7'53\"64, stabilendo il nuovo record africano e arrivando ad un solo centesimo di secondo dal record mondiale del qatariota Saif Saaeed Shaheen."}
{"id": "1762586", "revid": "767487", "url": "https://it.wikipedia.org/wiki?curid=1762586", "title": "Porky's - Questi pazzi pazzi porcelloni!", "text": "Porky's - Questi pazzi pazzi porcelloni! (\"Porky's\") \u00e8 un film del 1981 diretto da Bob Clark e prodotta dalla 20th Century Fox. In due anni furono prodotti tre seguiti: \"Porky's II - Il giorno dopo\", \"Porky's III - La rivincita!\" e \"Pimpin' Pee Wee\"; in quest'ultimo ricompare il personaggio di \"Porky\".\nTrama.\nGoliardia spassosa e sboccata di un gruppo di studenti liceali in un istituto della Florida nella seconda met\u00e0 degli anni cinquanta, con la complicit\u00e0 di alcuni loro docenti, non ultima un'istruttrice soprannominata \"Lassie\".\nPur di far vivere al protagonista Edward Morris soprannominato \"Pipino\" la sua prima esperienza sessuale, un gruppo di ragazzi suoi amici giunge in un malfamato locale, sala da gioco e bordello, di una vicina contea, il \"Porky's\", dal soprannome del grasso ed odioso proprietario: l'uomo si prende gioco dei ragazzi derubandoli dei loro risparmi, con la complicit\u00e0 di un ambiguo \"sceriffo\" che si rivela essere suo fratello. La vendetta dei ragazzi per\u00f2 arriva puntuale e \"Pipino\" compie il suo passo mentre scorrono i titoli di coda.\nProduzione.\nBob Clark ebbe l'idea per il film nel 1972, basandosi sulle proprie esperienze da studente delle superiori insieme a cinque compagni di scuola nella Florida degli anni cinquanta.\nSuccessivamente, nel 1979 mentre Clark stava lavorando insieme a Roger Swaybill sul film \"Breaking Point\", Clark si ammal\u00f2 di mononucleosi. Mentre era in convalescenza, raccont\u00f2 la storia di \"Porky's\" a Swaybill che ci scrisse su una sceneggiatura. Ogni studio di Hollywood rifiut\u00f2 il progetto. Alla fine Clark ottenne i finanziamenti dalla Melvin Simon Productions e dalla canadese Astro Bellevue Pathe. Per godere dei vantaggi fiscali, il film dovette essere girato in Canada.\nAccoglienza.\nIl film ebbe grande successo al botteghino canadese e discreto in Italia, nonostante l'iniziale divieto ai minori di 14 anni; ha incassato complessivamente 105 milioni di dollari, a fronte di un budget di appena 4 milioni."}
{"id": "1762587", "revid": "1543377", "url": "https://it.wikipedia.org/wiki?curid=1762587", "title": "Dokuy", "text": "Dokuy \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 24 villaggi: Ayoubakolon, Bonikuy, Dar-Es-Salam, Dassi, Denissa-Marka, Denissa-Mossi, Dokoura, Doubal\u00e9, Gassingo, Goni, Ilabekolon, Kamadena, Kanadougou, Karasso, Kemenso, Kenekuy, Kolonidara, Kolonkoura, Makuy, Nereko, Sokoura, Soumakoro, Soum e Tomikoroni."}
{"id": "1762590", "revid": "486946", "url": "https://it.wikipedia.org/wiki?curid=1762590", "title": "Porky's", "text": ""}
{"id": "1762592", "revid": "2014155", "url": "https://it.wikipedia.org/wiki?curid=1762592", "title": "Landolfo III di Benevento", "text": "Biografia.\nFiglio cadetto del principe longobardo Landolfo II, regn\u00f2 assieme al fratello Pandolfo Testadiferro. Dal 959 (dal 943 Pandolfo) al 961 furono co-reggenti di Landolfo II; dal 961 rimasero co-reggenti solo i due fratelli Landolfo e Pandolfo. \nIl potere effettivo rest\u00f2 per\u00f2 nelle mani di Pandolfo, il maggiore, anche se il \"Chronicon Salernitanum\" parla comunque di co-reggenza e riporta il principio dell'indivisibilit\u00e0 del dominio unito di Benevento e Capua:\nBench\u00e9 pi\u00f9 giovane, Landolfo mor\u00ec prima del fratello, nel 968 o nel 969.\nLasci\u00f2 due figli, Pandolfo e Landolfo."}
{"id": "1762599", "revid": "104458", "url": "https://it.wikipedia.org/wiki?curid=1762599", "title": "Karaim", "text": ""}
{"id": "1762602", "revid": "104458", "url": "https://it.wikipedia.org/wiki?curid=1762602", "title": "Lingua karaima", "text": ""}
{"id": "1762603", "revid": "179980", "url": "https://it.wikipedia.org/wiki?curid=1762603", "title": "Roberto Carlos Palacios", "text": ""}
{"id": "1762608", "revid": "648716", "url": "https://it.wikipedia.org/wiki?curid=1762608", "title": "L\u00c9 Setanta", "text": "La L\u00c9 Setanta (A15) fu una nave da addestramento e supporto che oper\u00f2 col Seirbh\u00eds Chabhlaigh na h\u00c9ireann. Il suo nome in gaelico \u00e8 in onore di C\u00fachulainn, un eroe del ciclo dell'Ulster, conosciuto anche come Setanta.\nIl Seirbh\u00eds l'acquist\u00f2 nel 1976 dalla Commissioners of Irish Lights, dove operava come mercantile. Rimase in servizio come nave ausiliaria e per l'addestramento dei marinai fino al 1984, quando fu venduta alle Haulbowline Industries per la demolizione, avvenuta dopo otto anni di servizio."}
{"id": "1762609", "revid": "1543377", "url": "https://it.wikipedia.org/wiki?curid=1762609", "title": "Doumbala", "text": "Doumbala \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 35 villaggi: Bamperla, Bangassi-Bobo, Bangassi-Illa, Bangassi-Mamoudoud, Bankuy, Bassam, Boanekuy, Bokuy, Boukuy, Dakuy, Henlekuy, Karekuy, Kimba, Kini-Kini, Koa, Kodara, Kolonzo, Konkuy-Boho, Konkuy-Koro, Kourkuy, Lanfiera, Montionkuy, Mounakoro, Nian, Porokuy, Saint-Camille, Saint-Martin, Saint-Paul, Saworokuy, Simbora, Teni, Teni-Peulh, Tiourkuy, Wanzan, Zekuy."}
{"id": "1762611", "revid": "3831", "url": "https://it.wikipedia.org/wiki?curid=1762611", "title": "Oasi dei Variconi", "text": ""}
{"id": "1762613", "revid": "533647", "url": "https://it.wikipedia.org/wiki?curid=1762613", "title": "Barrafranca", "text": "Barrafranca (IPA: ) \u00e8 un comune italiano di abitanti del libero consorzio comunale di Enna in Sicilia.\nGeografia fisica.\n\u00c8 situata su un territorio collinare a sud-ovest del capoluogo, sul versante sud-ovest dei monti Erei, fra i fiumi Tardara e Braemi (37\u00b023' di latitudine e 1\u00b045' di longitudine dal meridiano di Roma). Ha un'estensione di circa 53,64\u00a0km\u00b2 e un'elevazione dal livello marino di 448\u00a0m.\nNella carta topografica edita dall'I.G.M. ricade tra le tavolette Barrafranca 268 III SE e Monte Navone 268 II SO.\nStoria.\n In epoca normanna l'abitato si chiam\u00f2 Convicino e divenne feudo della famiglia Barresi, intorno al 1330. Duecento anni dopo, nel 1529, Convicino assunse l'attuale nome di Barrafranca. Il nome del comune, molto probabilmente, deriva da Francesco Barresi che, nel XIII secolo, propizi\u00f2 la costruzione delle prime case del comune. Secondo altri, invece, da \"barriera franca\" in quanto, per far incrementare la popolazione e i commerci, Matteo III Barresi, marchese di Barrafranca, aveva esentato dalle franchigie che si dovevano pagare per attraversare il paese ai nuovi arrivati e ai commercianti di passaggio.\nIn seguito, grazie a un clima di pace e di libert\u00e0 garantita ai cittadini, Barrafranca incominci\u00f2 un periodo di costante aumento della popolazione residente, sia per l'ottima accessibilit\u00e0 del paese, sia per l'ampia possibilit\u00e0 di trovare un lavoro nelle miniere di sale. Il paese cominci\u00f2 a espandersi attorno al castello dei Barresi, estendendosi prima a ovest verso il quartiere Sopra Canale poi verso le terre del monastero a est e successivamente a nord.\nStemma comunale.\nIl primo stemma ufficiale di Barrafranca, anche se non approvato dal Governo, fu ideato dal signor Santo Scarpulla, mastro muratore, alla fine degli anni venti quando fu restaurata la facciata del Palazzo Municipale. Esso era costituito: Scudo ovale, celeste, all'aquila al naturale, poggiata su una fascia di verde caricata dalla scritta in nero \u201cBarrafranca\u201d, e una torre bianca, merlata alla guelfa, poggiata a sinistra sulla fascia sotto l'ala dell'aquila; corona marchionale e scritta in oro.\nIl 10 febbraio 1953 il Consiglio comunale, con propria deliberazione, ritenendo non confacente alle origini di Barrafranca lo Stemma comunale sino a quel momento adottato, propone di adottare lo stemma preparato dal dottor Angelo Ligotti, cos\u00ec costituito: Scudo inquartato, sormontato dalla corona argentea dei Comuni e circondato in basso da due fronde d'albero, una di ulivo e una di alloro, tenute insieme da un nastro tricolore. Il I quarto, di azzurro, all'aquila al naturale, dal volo semiabbassato, poggiata su di una trangla convessa di argento, caricata della divisa in nero \u201cBARRAFRANCA OLIM CONVICINUM\u201d, ad una torre di argento, merlata alla guelfa e finestrata, poggiata sulla sinistra della trangla e sotto l'ala dell'aquila; il II di argento, al leone rampante di rosso, sostenente un guidone di azzurro, ondeggiante in fascia, manicato di legno (Branciforti); il III fasciato in nebulosa, di sei pezzi di oro e di rosso (Barresi); il IV di rosso, alla banda doppio scaccata, di oro e di argento (Altavilla). Il gonfalone doveva essere costituito da un drappo rettangolare dai colori bianco e rosso ugualmente ripartiti in senso perpendicolare, caricato dell'arma civica.\nIl 15 luglio 1986, la Giunta municipale, presieduta dal sindaco Giovanni Nicolosi, con propria delibera, d\u00e0 incarico al dottor Salvatore Licata di riprendere lo studio per l'adozione dello Stemma civico che avesse riconoscimento ufficiale. Ma quando tutto era pronto e occorreva la sola delibera di adozione da parte del Consiglio comunale, il progetto si aren\u00f2.\nNel 1996, sotto la spinta del sindaco Gaetano Giunta venne ripreso con maggior successo il progetto incominciato dal dottor Licata e finalmente, l'11 settembre 1996, il Presidente della Repubblica firma il decreto di approvazione dello Stemma comunale. Il 10 ottobre viene trascritto nel Registro Araldico dell'Archivio Centrale dello Stato e il 25 dello stesso mese nel Registro dell'Ufficio Araldico.\nIl Comune di Barrafranca finalmente ha lo stemma civico ufficiale, che \u00e8 cos\u00ec rappresentato: nel I, di azzurro, all'aquila con il volo abbassato, d'oro, afferrante la lista svolazzante, dello stesso, caricata dal motto, in lettere maiuscole, OLIM CONVICINUM, essa aquila sormontata dalla corona marchionale d'oro; Nel II, d'oro, alla torre di rosso, mattonata di nero, chiusa dello stesso, finestrata di due in fascia, di nero, merlata alla guelfa di quattro, fondata sulla pianura di verde.\nNel febbraio 1997 il nuovo stemma viene adottato ufficialmente.\nEmittenti Radio.\nLa nascita delle emittenti radio a Barrafranca risale a circa 40 anni fa, la prima \u00e8 stata la R.C.S. (Radio Centro Sicilia), che ebbe un lungo periodo di grande successo, con un ripetitore abbastanza potente raggiungeva numerosi comuni del circondario barrese, in seguito, per un breve periodo, nella stessa sede nacque un'emittente televisiva privata.\nLa seconda emittente privata \u00e8 stata Radio Luce, con sede presso i locali della Madonna delle Divine Grazie, questa \u00e8 l'unica Radio che ha resistito nel tempo, perch\u00e9 ancora oggi trasmette coprendo un vasto raggio di trasmissione.\nInfine la R.B.3 (Radio Barrafranca 3), perch\u00e9 \u00e8 stata la terza emittente privata a nascere, ma anche questa dopo il periodo in cui andarono di moda le emittenti private, scomparve.\nOnorificenze.\nMEDAGLIA DI BRONZO AL MERITO CIVILE\n\"La cittadina durante il secondo conflitto mondiale sub\u00ec i bombardamenti aerei, prima americani e poi tedeschi, che provocarono numerosi morti e feriti e la distruzione quasi totale delle abitazioni. La popolazione sopport\u00f2 gli avvenimenti bellici con coraggiosa determinazione e generosa solidariet\u00e0, prodigandosi in aiuto dei superstiti. Chiaro esempio di spirito di sacrificio ed elette virt\u00f9 civiche. Luglio 1943 - Barrafranca (EN)\"\nCultura e tradizioni.\nL'ultima domenica d'Agosto \u00e8 la festa di Maria Madre della Divina Grazia, i festeggiamenti iniziano tre giorni prima con la sfilata di cavalli e stendardi, che dalla piazza principale, sfilano verso la chiesa della Grazia dove, all'arrivo tra il clamore e l'emozione dei fedeli, si assiste alla \"scinnuta\" della Vergine dal suo altare in mezzo alla gente. Il sabato dopo, i solenni vespri viene rappresentata la sacra rappresentazione di Maria di Nazareth, opera teatrale recitata in dialetto barrese. La domenica verso le 9, inizia la processione della Vergine per le vie cittadine, che rientrer\u00e0 in chiesa dopo 4 ore circa. Durante il tragitto, si susseguono degli eventi scenici come, il saluto dei tre arcangeli alla Vergine, e il canto del Magnificat in piazza Regina Margherita.\nRiti della Settimana Santa.\nIl Venerd\u00ec Santo \u00e8 il giorno in cui si commemora la morte di Ges\u00f9 sulla Croce. La mattina c'\u00e8 la \"Processione della Addolorata\": dalla chiesa della Madonna delle Grazie esce la processione dell'Addolorata, tutta vestita di nero in segno di lutto, che percorre le principali vie cittadine in cerca del Figlio, accompagnata per tutto l'itinerario dall'apostolo S. Giovanni. Il simulacro della Addolorata \u00e8 collocato su un fercolo portato a spalla da ragazze, mentre S. Giovanni \u00e8 rappresentato da un gigantesco pupazzo in cartapesta, rivestito di raso celeste, trasportato da un portatore. L'uomo all'interno di questo \"santone\" regge tutta la sovrastruttura lignea (chiamata \"siggitedda\", piccola sedia), che ben si adatta alle spalle dello stesso portatore, e lo fa muovere andando incontro alla Madonna, disperata per il figlio condannato a morte, per confortarla.\nPartecipano alla processione le \"monachelle\", bambine vestite con abito di raso nero e mantello trapuntato di stelle argentate che rappresentano l'Addolorata. La processione \u00e8 seguita dalla banda musicale \"Corpo bandistico Citt\u00e0 di Barrafranca\" che suona marce funebri, e da un gruppo di cantori locali che intonano caratteristici e lugubri \"lamenti\".\nLa sera la \"Processione del Crocifisso\" (\"U Trunu\", il Trono) \u00e8 il momento pi\u00f9 atteso del Venerd\u00ec Santo. Si tramanda che il Crocifisso sia stato rinvenuto in contrada Rastrello, in circostanze ritenute miracolose, da un contadino mentre arava il podere; questi si accorse che il vomero dell'aratro non riusciva ad andare avanti, poich\u00e9 aveva incontrato un ostacolo. Volendo liberarlo, scopr\u00ec che si trattava di una lastra di pietra con un grosso anello di ferro al centro. Con stupore, dopo averla rimossa, si trov\u00f2 davanti un Crocifisso al centro di una raggiera con lucerne incredibilmente accese.\n\u00c8 difficile stabilire in quale data collocare tale ritrovamento; le prime notizie si riferiscono ad un atto del 1662 e quindi si ipotizza che il ritrovamento sia avvenuto in data antecedente.\nOffrire oggetti d'oro in segno di ringraziamento per una grazia ricevuta \u00e8 una caratteristica diffusa nel Meridione, e in particolar modo in Sicilia. Tra gli ex-voto, particolare attenzione merita una pallottola: si narra infatti che durante una delle processioni, sia avvenuta una sparatoria ma che miracolosamente nessuno sia rimasto ferito e che una pallottola sia stata ritrovata nella tasca del \"giubbino\" di uno dei portatori. Gli ex-voto tipici di questa festa sono le cosiddette \"scocche\". Esse rappresentano grandi fiori rispettivamente la struttura ovale e sferica posta sul palo centrale del fercolo. La sera, al termine di tutte le celebrazioni liturgiche nelle chiese della citt\u00e0, inizia la processione del SS. Crocifisso, chiamato dalla gente del luogo \"U Trunu\", in virt\u00f9 di una macchina detta appunto \"U Trunu\" (il trono) che incorpora i meccanismi che consentono il sollevamento dell'asta centrale subito dopo l'uscita dalla chiesa. Il fercolo \u00e8 sorretto da due \"baiarde\", numerate da 1 a 100 in relazione al posto di ciascun portatore.\nLa statua del Crocifisso viene ricoperta interamente di ori ex-voto donati dai fedeli nel corso degli anni, e viene sistemata al centro della \"Sfera\", una struttura lignea ovale che subito prima della processione viene incastonata sul \"Mondo\", una grande sfera che simboleggia il mondo posta in cima ad un tronco alto circa due metri. La Sfera e il Mondo sono interamente ricoperte da variopinte coccarde di stoffa e fiori chiamate \"Scocche\", le quali vengono donate ogni anno dai fedeli come voto al Crocifisso.\nLa Madonna Addolorata e l'Urna del Cristo Morto escono dalle loro chiese di appartenenza e si avviano verso la Chiesa Madre per unirsi alla processione del Crocifisso. Una volta raggiunto \"U Trunu\" inizia la processione, con a capo l'Urna del Cristo Morto, seguita dai \"lamentatori\", dall'Addolorata con S. Giovanni, dalla banda musicale e infine dal Trunu. La processione del SS. Crocifisso non assume i caratteri di una processione funebre e silenziosa, come la giornata di grande lutto richiederebbe, ma \u00e8 i molto movimentata e chiassosa, perch\u00e9 la gente a volte litiga per portare a spalla il SS. Crocifisso e la processione avanza per le strette viuzze mentre i portatori, attorniati da una grande calca, cantano e urlano il motto \"Je Ammisiricordia\" (e misericordia) per chiedere misericordia e perdono a Cristo per i peccati commessi. La benedizione con il simulacro del Crocifisso conclude la processione, poco prima del rientro in chiesa a notte inoltrata.\nIl giorno di Pasqua, intorno a mezzogiorno, avviene il tradizionale Incontro tra Maria e Ges\u00f9 Risorto, popolarmente detto \"La Giunta\" . La tradizione popolare vuole che la Madonna inviti gli apostoli alla ricerca del figlio; conseguentemente S. Pietro si muove correndo e S. Tommaso con passo strascicato, tutti gli altri portano la buona notizia a Maria che si spoglia del manto nero.\nGli Apostoli, detti \"Santuna\" , sono undici giganteschi pupazzi in cartapesta, rivestiti con abiti di stoffa, all'interno di ognuno dei quali vi \u00e8 una persona, come nel caso del S. Giovanni che due giorni prima accompagnava l'Addolorata in processione\nLa loro identit\u00e0 di evince dal volto e da ci\u00f2 che portano in mano; sono alti tre metri e vestiti a vesta con tuniche e ornati di fasce, \"scocche\" con ornamenti luccicanti e fiori, soprattutto violacciocche (\"balacu\"). \nUna anomalia rispetto ai testi evangelici \u00e8 la presenza di S. Paolo, mentre mancano S. Filippo e S. Giacomo.\nIl Cristo Risorto, con alcuni apostoli, esce di mattina dalla Chiesa di S. Maria la Stella e gira per le vie della citt\u00e0.\nDopo la S. Messa di mezzogiorno, sempre dalla Chiesa di S. Maria la Stella, esce la Madre con i rimanenti apostoli.\nI due gruppi di simulacri si ritrovano presso la piazza Fratelli Messina dove ha luogo la sacra rappresentazione del Sepolcro vuoto e dell'Incontro.\nI simulacri si portano in due parti opposte della piazza: da un lato Cristo Risorto e dall'altro Maria e gli apostoli.\nAl rullo dei tamburi Maria invia Pietro a cercare il Cristo, il quale correndo per tre volte tra la folla, lo cerca in direzioni diverse e non lo trova se non alla fine, quindi corre a dare l'annunzio a Maria che per\u00f2 lo rimanda altre due volte per accertarsi ulteriormente.\nLo stesso si ripete per S. Giovanni che corre con passo svelto, secondo i riferimenti evangelici; poi \u00e8 la volta di S. Tommaso che, al contrario, \u00e8 lentissimo per via della sua incredulit\u00e0. Quindi seguono tutti gli altri apostoli che fanno i tre viaggi rituali.\nAlla fine la Madre e il Figlio Risorto corrono l'una verso l'altro, per ben tre volte, fino ad incontrarsi; Maria a questo punto perde il manto nero in segno di gioia.\nLa sera poi, in un clima di festa gioiosa, si svolge la processione per le vie del centro abitato con tutti i simulacri.\nEconomia.\nL'economia \u00e8 prevalentemente agricola (con produzione di ortaggi (particolarmente apprezzate le cipolle), frumento, mandorle, olio d'oliva, uva, agrumi) con allevamenti. Sono presenti cinque frantoi ed uno stabilimento di lavorazione della mandorle (quest'ultimo non pi\u00f9 operativo). \u00c8 sviluppato anche l'artigianato (lavorazione del marmo e consimili, ceramica, ferro e alluminio, legno, cornici in gesso, statue in cementizio ecc.), il comparto sartoriale e il commercio. Sono presenti miniere di zolfo (ormai in disuso) e farine fossili.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nLa squadra di calcio locale \u00e8 la \"Barrese\", che partecipa al campionato di Promozione e disputa le partite interne allo stadio comunale. Inoltre vi sono una squadra dilettantistica di running, l'associazione ciclistica \"Associazione Ciclistica Barrese\", l'associazione equestre \"tutti in sella\" e l'associazione automobilistica dilettantistica \"ASD Ayrton Senna\"\u2026\nBarrafranca nel cinema.\nDall'esperienza di Giuseppe Guido Lo Schiavo come magistrato a Barrafranca nasce il romanzo \"Piccola pretura\", che verr\u00e0 trasposto cinematograficamente in \"In nome della legge\", uno dei primi film sulla mafia, diretto da Pietro Germi e vincitore di tre Nastri d'argento. Giovani sceneggiatori del film, Mario Monicelli e Federico Fellini."}
{"id": "1762614", "revid": "228587", "url": "https://it.wikipedia.org/wiki?curid=1762614", "title": "Fundamental", "text": ""}
{"id": "1762615", "revid": "1855113", "url": "https://it.wikipedia.org/wiki?curid=1762615", "title": "Ykk\u00f6nen", "text": "La Ykk\u00f6nen (in italiano \"Numero Uno\") \u00e8 la prima divisione del campionato finlandese di calcio, gestita dalla Federcalcio finlandese. Si tratta del secondo livello del calcio finlandese e come la Veikkausliiga, divisione principale, \u00e8 gestito indipendentemente dalla Federcalcio. Venne istituita nel 1973 con il nome di I Divisioona, per poi assumere l'attuale denominazione nel 1995.\nCome tutti i campionati finlandesi, la prima divisione \u00e8 giocata dalla primavera all'autunno. Il campionato \u00e8 composto da 10 squadre che si affrontano in un girone all'italiana con partite di andata, ritorno e andata, per un totale di 27 incontri. La prima classificata viene promossa in Veikkausliiga, mentre la seconda guadagna l'accesso allo spareggio promozione contro la penultima classificata della massima serie. Le ultime due classificate retrocedono nel campionato di Kakkonen, la terza divisione finlandese."}
{"id": "1762617", "revid": "1543377", "url": "https://it.wikipedia.org/wiki?curid=1762617", "title": "Kombori", "text": "Kombori \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 16 villaggi: Abaye, Aour\u00e8ma, Ba-Peulh, Daga, Gani, Kolonkani-Ba, Konna, Lonani, Magadian, Ouori, Sanakadougou, Sassambari, Siekoro, Siewali, Siguid\u00e9 e Yaran."}
{"id": "1762626", "revid": "729019", "url": "https://it.wikipedia.org/wiki?curid=1762626", "title": "Stazione di Canosa di Puglia", "text": "La stazione di Canosa di Puglia \u00e8 una stazione a servizio della citt\u00e0 di Canosa di Puglia che si trova sulla linea Barletta-Spinazzola.\nStrutture e impianti.\nLa stazione era dotata fino agli anni novanta di un fabbricato viaggiatori che al suo interno ospitava biglietteria, sala d'attesa, servizi igienici e dirigenza del movimento. Considerato un \"ramo secco\", c'\u00e8 stata negli ultimi anni una drastica riduzione del fascio binari e l'impresenziamento. Infatti, attualmente il locale \u00e8 sede di un'attivit\u00e0 commerciale gestita da privati.\nAll'interno si contano 2 binari passanti per il servizio passeggeri muniti di 2 banchine e collegati tra loro tramite una passerella sui binari."}
{"id": "1762627", "revid": "1543377", "url": "https://it.wikipedia.org/wiki?curid=1762627", "title": "Madouba", "text": "Madouba \u00e8 un dipartimento del Burkina Faso classificato come comune, situato nella provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 9 villaggi: Bankoumani, Bokuy, Dina, Kiko, Kolokan, Pia n\u00b02, Poro, Touba e Yourouna."}
{"id": "1762632", "revid": "125842353", "url": "https://it.wikipedia.org/wiki?curid=1762632", "title": "Episodi di H2O (prima stagione)", "text": "La prima stagione di \"H2O\" \u00e8 stata trasmessa in Italia dal 22 aprile al 28 maggio 2008. I primi quattro episodi sono stati anche rimontati a formare un film televisivo da 90 minuti.\nLa prima parte della stagione \u00e8 stata diretta da Colin Budds, la seconda da Jeffrey Walker.\nMetamorfosi.\nTrama.\nZane convince Cleo a salire sul suo gommone, a cui manca la candela, e spinge il mezzo lontano dal molo. Interviene Rikki, che aveva rubato la candela, e le due ragazze fanno un giro in mare, al quale si aggiunge anche Emma. Quando sono in mare aperto finisce il carburante e le tre arrivano remando fino alla disabitata isola Mako. L\u00ec cadono in una grotta con una piscina naturale e, mentre sono immerse per uscire in mare aperto e cercare aiuto, vengono irradiate dalla Luna piena. Appena fuori dalla piscina vengono salvate dalla guardia costiera. Il giorno dopo le tre scoprono di essere delle sirene con poteri magici, Cleo di poter dare vita all'acqua, Emma di poter ghiacciarla e Rikki (che scoprir\u00e0 pi\u00f9 avanti i suoi poteri) di poter scaldarla, bollire e farla evaporare.\nPiscina-party.\nTrama.\nMiriam organizza un piscina-party per Byron e invita Cleo ed Emma, ma non Rikki. Cleo vuole andarci insieme a Lewis, ma le amiche le fanno notare che non \u00e8 il caso perch\u00e9 potrebbe bagnarsi e trasformarsi in sirena. Dopo aver cambiato idea varie volte, la ragazza decide di andarci vestita con abiti pesanti che le coprano tutto il corpo, limitando la zona di pelle esposta all'acqua, ma Zane la butta in piscina. Lewis arriva e scopre il segreto delle ragazze; dopo un primo momento di esitazione, aiuta Cleo a uscire dalla piscina. Intanto arrivano Emma e Rikki, che ha appena scoperto di avere il potere di far evaporare l'acqua. Emma chiude in casa le altre persone congelando la serratura, mentre Rikki asciuga Cleo.\nLa pesca del giorno.\nTrama.\nCleo non \u00e8 contenta di essere una sirena perch\u00e9 non sa nuotare e n\u00e9 le amiche n\u00e9 Lewis riescono a farle cambiare idea. Inoltre, \u00e8 pi\u00f9 preoccupata per le tartarughe marine vengano intrappolate nelle reti dei pescatori. Rikki accusa il padre di Cleo di intrappolare tartarughe nelle sue reti. Durante una nuotata, Emma e Rikki vedono il peschereccio del padre di Cleo e liberano una tartaruga intrappolata nella rete, per poi raccontare a Cleo che il padre usa reti da pesca illegali e pesca in zone protette. Cleo scopre che in quel momento suo padre era su un'altra barca e segue l'altro peschereccio, concludendo che chi compie azioni illegali \u00e8 un uomo che lavora con suo padre. Prima di poter tornare indietro, la sirena resta intrappolata in una rete, ma Rikki ed Emma la salvano. Cleo si rende conto che le doti da sirena sono migliori di quanto pensasse.\nPigiama-party.\nTrama.\nEmma \u00e8 indecisa se fare o meno il suo annuale pigiama-party perch\u00e9 ha paura che il loro segreto possa essere scoperto. L'insistenza dei suoi amici la convince a fare la festa, alla quale tutte le ragazze sono invitate, tranne Miriam. La festa procede bene finch\u00e9 non si imbucano Miriam e Zane. Mentre Rikki ed Emma discutono con Zane, Cleo viene bagnata e si rifugia nel suo sacco a pelo. Per evitare di essere scoperta fa scoppiare tutte le bottiglie, rovinando cos\u00ec il vestito nuovo di Miriam. Intanto, Rikki riesce a cacciare Zane fuori di casa ed Emma mostra alle ragazze il nuovo ciondolo che ha trovato sul fondo della piscina naturale dell'isola Mako. Miriam, infuriata, approfittando della distrazione di tutti, ruba il ciondolo di Emma. Rikki riesce a recuperarlo ed Emma decide di regalarlo a Cleo.\nQualcosa di sospetto.\nTrama.\nMentre Cleo \u00e8 assente, sua sorella Kim legge il suo diario, che parla della sua trasformazione in sirena: decide, quindi, di mostrare a tutti l'identit\u00e0 segreta della sorella, approfittando del concorso \"Reginetta del mare\", al quale Cleo partecipa. Al concorso, Kim, convinta che anche Miriam sia una sirena, cerca di svelare il loro segreto, ma non ci riesce. Cleo convince la sorellina che il diario \u00e8 solo un compito scolastico, e, per evitare che tale fatto si ripeta, lo butta sul fondo della piscina naturale dell'isola Mako.\nAmore giovanile.\nTrama.\nRikki salva il fratellino di Emma, Elliot, che si innamora di lei. Rikki inizia a trattarlo male per allontanarlo, cos\u00ec il ragazzino scappa e si nasconde nella serra del fratello di Lewis, dove la ragazza lo insegue per chiedergli scusa, ma rischia di farsi scoprire a causa dell'accensione degli irrigatori automatici installati da Lewis. Emma e Cleo salvano Rikki con i loro poteri, senza farsi scoprire da Elliot.\nL'incantesimo della luna piena.\nTrama.\nEmma decide di organizzare un party per il compleanno del padre. Le cose vanno per il meglio, finch\u00e9 la luce lunare colpisce la ragazza facendole perdere ogni inibizione, tanto da comportarsi in modo impertinente con gli ospiti e baciare Byron. La ragazza, non riesce a tornare umana anche se la sua pelle \u00e8 asciutta. Le sue amiche e Lewis sono costretti a tenerla nascosta fino al calare della Luna, portandola a dormire al Juicenet caf\u00e9. La mattina dopo, Emma ritorna a casa e si scusa con suo padre, leggendogli poi il discorso che aveva preparato in suo onore.\nIl caso Denman.\nTrama.\nArriva una biologa marina di fama mondiale, la dottoressa Linda Denman, per la quale Lewis inizia a lavorare, per poter avere accesso al suo laboratorio e agli strumenti presenti in esso, per capire cosa sia successo alle ragazze. Chiesto a Cleo un campione di unghia da analizzare, Lewis lo dimentica accidentalmente nel microscopio. La dottoressa lo esamina e capisce che il ragazzo ha trovato qualcosa di straordinario: del tessuto che muta al contatto con l'acqua. Inizia quindi a scrivere una tesi sul suo portatile, chiede a Lewis di portarle altri campioni come il precedente e di lasciare la citt\u00e0 per seguirla nelle sue ricerche. Scoperta la tesi della dottoressa sul computer e che si era tenuta un pezzettino dell'unghia, Lewis decide di non partire, cancella tutti i file dal computer della dottoressa e si riprende il campione.\nAcque pericolose.\nTrama.\nIl pesce di Cleo muore e la ragazza si offende perch\u00e9 Rikki rimane impassibile. Per farsi perdonare, l'amica cerca un pesce simile. Un uomo che lavora per l'acquario, incontrandola, le offre 100 dollari in cambio dei pesci, cos\u00ec Rikki inizia a catturarli e glieli vende. Dopo aver scoperto che l'uomo ha mentito, Rikki lo affronta e, insieme alle sue amiche e grazie ai loro poteri, riescono a mandare lui e i suoi complici in prigione.\nLa verit\u00e0 della videocamera.\nTrama.\nIn occasione di un concorso per il miglior video, Zane si fa aiutare da Lewis a riprenderlo mentre batte un record di suo padre con il surf, ma gli squali intralciano il percorso. Rikki lo salva, ma quando il ragazzo racconta cosa gli \u00e8 successo e di come l'acqua abbia cominciato a ribollire intorno a lui, allontanando gli squali, nessuno gli crede, a parte la ragazza, con cui si inizia a creare un legame. Lewis vince il premio. \nLa gara di nuoto.\nTrama.\nByron vuole battere Zane ad una gara di nuoto, cos\u00ec chiede a Emma di fargli da istruttore, ma tra i due si sviluppano alcune divergenze, soprattutto a causa dell'indolenza di Byron. Emma all'inizio \u00e8 molto severa e Byron si stanca, ma lei decide di cambiare atteggiamento perch\u00e9 per lei \u00e8 meglio concentrarsi sulle sensazioni positive, ma Byron non migliora. Arriva Zane e propone una sfida, Emma dice a Byron di non accettarla, lui l'accetta lo stesso ma perde e lei si arrabbia e dice di non voler fare pi\u00f9 l'allenatrice e si mettono a litigare. Il giorno della gara Emma non si presenta, ma dopo una discussione con Cleo decide di andarci. Byron vince la gara e i due fanno pace. Alla fine dell'episodio lei va al mare per fare una nuotata, pensando a tutto quello che ha provato quando era nella squadra. \nIl canto delle sirene.\nTrama.\nDopo aver subito una pubblica umiliazione al karaoke del JuiceNet Caf\u00e9 perch\u00e9 molto stonata, Cleo invita le amiche da lei per la notte nel tentativo di scongiurare l'effetto che la Luna piena ha su di loro. Involontariamente la ragazza viene inondata dalla luce lunare e inizia a cantare come una delle sirene mitologiche, ammaliando i ragazzi che l'ascoltano, ma il giorno dopo, quando la ragazza fa un concerto al JuiceNet Caf\u00e8, la Luna piena scompare e lei torna ad essere stonata come prima.\nNaufragio.\nTrama.\nEmma invita a stare da lei la signora Chatham in quanto la sua abitazione, una barca, \u00e8 sotto sequestro perch\u00e9 non a norma. Ma la donna fugge e la barca affonda, con Zane intrappolato al suo interno mentre cerca il tesoro della signora. Il ragazzo viene salvato da Emma, della quale intravede la coda. Cerca di dire a tutti che le sirene esistono, ma la gente non gli crede. Emma recupera il tesoro della signora Chatham, un ciondolo identico a quello di Cleo, dalla barca.\nSorpresa.\nTrama.\n\u00c8 il compleanno di Cleo e la ragazza spera che il padre non le organizzi un'altra festa per bambini. L'uomo, per\u00f2, disillude le sue aspettative e Cleo si arrabbia. Cos\u00ec Lewis organizza una nuova festa a sorpresa al JuiceNet, rendendo la ragazza felicissima. Cleo si chiarisce con il padre, che capisce che la figlia non \u00e8 pi\u00f9 una bambina.\nIl grande freddo.\nTrama.\nEmma ha nelle sue mani il JuiceNet Caf\u00e8 per il fine settimana e assume Rikki, che ha bisogno di soldi. Rikki non si comporta in modo molto gentile con i clienti e Miriam, per farle un dispetto, spegne la cella frigorifera. Emma sistema tutto con i propri poteri, ma congela anche Miriam, nascosta dietro uno scaffale. Per scongelarla, Rikki e Cleo utilizzano i loro poteri.\nFebbre d'amore.\nTrama.\nZane vuole accedere alla biblioteca del parco marino per ottenere informazioni sulle sirene, cos\u00ec si inventa una scusa e convince Cleo a fargli avere il permesso. Intanto un delfino sta male e Cleo cerca di aiutarlo. Kim fraintende il comportamento di Cleo e Zane e pensa che si vogliano sposare in segreto, allarmando i genitori, Emma e Rikki.\nBrutto tempo.\nTrama.\nCleo e Rikki sono a casa di Emma e stanno facendo colazione parlando del compito di biologia per il quale Cleo e Rikki non sono preparate.Improvvisamente inizia a piovere e le ragazze per paura di trasformarsi non vogliono uscire di casa, cos\u00ec la madre di Emma si offre di accompagnarle con la sua auto. Cleo in quel momento improvvisa uno svenimento. Rikki per aiutarla fa aumentare la temperatura del termometro. La madre di Emma vuole che Rikki ed Emma vadano a scuola, cos\u00ec si improvvisano malate anche loro. Pensando che sia a causa dello yogurt la mamma pensa che sia malato anche Elliot. Chiamano poi la dottoressa che informa la famiglia che si potrebbe trattare di una forma di malattia tropicale e isola cos\u00ec la casa. Lewis arriva in soccorso alle ragazze. Nel momento in cui le ragazze vogliono uscire per andare a scuola, si presenta una squadra di medici speciali per approfondire le analisi e portarle in una struttura apposita. Emma a quel punto confessa di aver finto per evitare il test di Biologia. Arrivano le risposte delle analisi che confermano che le ragazze stanno bene, ma solo Elliot \u00e8 malato per aver preso il morbillo. Kim inoltre viene contagiata dopo aver bevuto dal suo bicchiere.\nLa luna cattiva.\nTrama.\nEmma, Cleo e Rikki si barricano in casa per sfuggire alla luce della Luna piena, ma Rikki viene colpita da un raggio di Luna riflesso in un bicchiere d'acqua e perde il controllo dei suoi poteri. Rikki non potendo restare chiusa a casa di Emma, fugge e si rifugia all'isola Mako dove incontra Zane. Le ragazze decidono di seguirla. Aprendo la porta arriva la signora Chatman che gli dice che l'unico luogo sicuro \u00e8 la piscina naturale di Mako. Nel frattempo Rikki e Zane si baciano, ma il calore delle labbra di Rikki \u00e8 talmente forte da disidratare e far perdere i sensi a Zane. Grazie ai consigli della signora Chatman, Emma e Cleo portano Rikki nella piscina naturale e i suoi poteri tornano normali. Il giorno dopo Zane incontra Rikki al JuiceNet caf\u00e8 e chiede spiegazioni per il bacio ricevuto la notte scorsa, ma Rikki risponde in modo freddo dando pochissima importanza a cosa \u00e8 successo a causa della dimenticanza. Emma viene messa in punizione per aver disordinato la casa.\nUragano Angela.\nTrama.\nKim bisticcia con Cleo e si rifiuta di lavare i piatti dopo che Cleo l'aveva pagata, cos\u00ec Kim gli tira la spugna bagnata addosso e Cleo \u00e8 costretta a chiudersi in camera per asciugarsi. A casa di Cleo arriva la cugina Angela che gi\u00e0 dall'inizio cerca di mettere zizzania tra le due, pi\u00f9 di quanto non ce ne sia di gi\u00e0. Cleo deve controllare sia lei che Kim, ma mentre stanno studiando Angela fa sparire un libro di Kim e quest'ultima accusa Cleo di averglielo rubato. Il padre di Cleo gli dice di portarle fuori casa per occuparsi di loro. Al parco marino, Angela vuole fare giochi d'acque e cos\u00ec Cleo costringe Lewis ad andare con loro, lui stufato alla fine se ne va e lascia le ragazze da sole. Angela alla fine ruba un pellicano e lo porta a casa di Cleo, facendo ricadere la colpa su quest'ultima.\nGara di pesca.\nTrama.\nLewis inventa un nuovo tipo di amo e per testarlo si iscrive a una gara di pesca. Cleo cerca di aiutarlo a prendere un pesce grosso, ma Lewis, accusato di aver barato, viene squalificato; tuttavia, Cleo ed Emma riescono a farlo riammettere. Nel frattempo, Rikki partecipa ad un seminario dove incontra Zane. I due restano bloccati su un balcone e hanno l'occasione di conoscersi meglio. Quando il padre di Zane li libera, Rikki e Zane si baciano.\nAringa rossa.\nTrama.\nA causa di un commento di Byron, Emma decide di cambiare colore ai capelli, tingendoli di rosso. La tinta, per\u00f2, attacca solo i capelli nella versione sirena. Zane incontra Rikki sulla spiaggia e le chiede di uscire con lui, ma lei rifiuta. Il ragazzo \u00e8 ancora ossessionato dall'essere che l'ha salvato vicino all'isola Mako, cos\u00ec effettua un'altra immersione nella zona del relitto della barca della signora Chatman e da questa vede uscire una sirena dai capelli rossi: Emma, che non viene riconosciuta grazie alla tinta. Le ragazze, per\u00f2, sono preoccupate perch\u00e9 Zane potrebbe scoprire il loro segreto. Allora Rikki, senza dirlo a Cleo e a Emma, va da Zane e gli dice di voler uscire con lui, a patto che lui lasci stare la faccenda delle sirene.\nPesce fuor d'acqua.\nTrama.\nZane regala un abito a Rikki e a lei piace molto. Il padre di Zane organizza un pranzo per proporre a noti imprenditori il progetto di trasformare l'isola Mako in una localit\u00e0 turistica; Zane invita Rikki che, sentito il progetto, si ribella, convincendo gli investitori a non aderire. \nAcqua alta.\nTrama.\nRikki vede dalla vetrina di un negozio un ciondolo uguale a quello di Cleo e pensa di comprarlo perch\u00e9 in passato era appartenuto a una amica della signora Chatham; Miriam, per\u00f2, scopre tutto e nonostante il ciondolo non le piaccia decide di comprarlo per far dispetto a Rikki. Zane, sapendo che quel medaglione piaceva a Rikki, decide di accettare le condizioni di Miriam, cio\u00e8 di darle un bacio sulle labbra in cambio del medaglione, inconsapevole del fatto che Rikki lo sta guardando. Dopo il bacio, Miriam butta il medaglione in mare ed Emma si tuffa per recuperarlo. Anche Zane, per farsi perdonare dell'accaduto, si tuffa, ma non vede Emma. La signora Chatham regala il medaglione a Rikki e il suo a Emma.\nPozione d'amore.\nTrama.\nLewis cerca di creare una sostanza che renda le ragazze impermeabili. Impegnato nella ricerca non si accorge che Cleo aspetta un suo invito al ballo scolastico, cos\u00ec la ragazza decide di andare con Nate. Le ragazze lasciano la festa perch\u00e9 scoprono di essere allergiche alla sostanza, ma Lewis le segue e le informa che Byron e Zane stanno ancora aspettando Rikki ed Emma. Mentre loro ritornano alla festa, Cleo rivela i suoi sentimenti a Lewis e si baciano.\nLe sirene.\nTrama.\nIl ritorno della dottoressa Denman mette in agitazione le ragazze; intanto i genitori di Emma insistono affinch\u00e9 la ragazza partecipi alla vacanza estiva. La dottoressa riesce a fotografare le sirene grazie a una telecamera subacquea e il padre di Zane, che ha pagato le ricerche, riconosce le tre ragazze.\nColpo di coda.\nTrama.\nAttirate con l'inganno alla piscina naturale, le sirene vengono imprigionate. La dottoressa Denman vuole effettuare esperimenti su di loro, ma Zane, con l'aiuto di Lewis, le libera, permettendo loro di scappare. Sotto consiglio di Lewis e della signora Chatham , le ragazze decidono di perdere per sempre i loro poteri con l'eclissi di Luna. La dottoressa Denman cerca di convincerle a non farlo, ma Emma, Cleo e Rikki si tuffano nella piscina naturale, tornando a essere delle ragazze normali, e cos\u00ec la donna, avendo perso interesse per loro, se ne va. Il giorno seguente, dopo aver lasciato Zane perch\u00e9 sono troppo diversi, Rikki scopre, insieme alle altre, di essere ancora una sirena. Chiedendo spiegazioni a Lewis, il ragazzo confessa che l'eclissi toglieva i poteri solo per 12 ore, ma che non lo aveva detto loro per rendere la rinuncia pi\u00f9 convincente davanti agli occhi della Denman."}
{"id": "1762633", "revid": "1543377", "url": "https://it.wikipedia.org/wiki?curid=1762633", "title": "Sono (Burkina Faso)", "text": "Sono \u00e8 un dipartimento del Burkina Faso classificato come comune, situato nella Provincia di Kossi, facente parte della Regione di Boucle du Mouhoun.\nIl dipartimento si compone del capoluogo e di altri 9 villaggi: Bantombo, Botte, Dankoumana, Kall\u00e9, Koury, Lanfiera-koura, Si\u00e9la, Soro e Zampana."}
{"id": "1762638", "revid": "158286", "url": "https://it.wikipedia.org/wiki?curid=1762638", "title": "Chiesa Madre (San Vito dei Normanni)", "text": ""}
{"id": "1762640", "revid": "287204", "url": "https://it.wikipedia.org/wiki?curid=1762640", "title": "Coppa Italia di pallacanestro maschile 1968-1969", "text": "La Coppa Italia di pallacanestro maschile 1968-1969 \u00e8 stata la seconda edizione della manifestazione. La finale si \u00e8 disputata al Palazzo dello Sport di Roma ed il trofeo \u00e8 stato vinto dalla Pallacanestro Varese.\nPrima fase.\nQualificazioni.\n6 ottobre 1968\nPrimo turno.\n13 ottobre 1968\nSecondo turno.\n20 ottobre 1968\nSeconda fase.\n27 ottobre 1968"}
{"id": "1762643", "revid": "104576", "url": "https://it.wikipedia.org/wiki?curid=1762643", "title": "I Am Trap", "text": ""}
{"id": "1762651", "revid": "1543377", "url": "https://it.wikipedia.org/wiki?curid=1762651", "title": "Anchiceratops", "text": "Anchiceratops () \u00e8 un genere estinto di dinosauro ceratopside della sottofamiglia dei chasmosaurine, vissuto circa 72-71 milioni di anni fa, durante il Cretacico superiore, in quello che oggi \u00e8 l'Alberta, Canada. L\"Anchiceratops\" era un animale di medie dimensioni, di costituzione robusta e ben adattato a vivere sulla terra e forse anche in acqua. Il suo cranio era caratterizzato da due lunghe corna frontali e un breve corno sul naso. Il collare osseo sul retro del cranio aveva una forma allungata e vagamente rettangolare, i cui bordi erano ornati da piccoli fronzoli vagamente triangolari. L\"Anchiceratops\" \u00e8 anche uno dei dinosauri meglio conosciuti grazie al ritrovamento di una dozzina di crani dell'animale.\nEtimologia.\nIl nome \"Anchiceratops\", significa letteralmente \"vicino al viso con le corna\", e deriva dal greco antico, le parole significano: \u03b1\u03b3\u03c7\u03b9/\"Anchi\" che significa \"vicino\", \u03ba\u03b5\u03c1\u03b1\u03c2/\"Keras\" che significa \"corno\" e \u03c9\u03c8/\"ops\" che significa \"faccia\". Il genere fu descritto per la prima volta dal paleontologo statunitense Barnum Brown, nel 1914, tuttavia Brown credeva erroneamente che \"Anchiceratops\" fosse una sorta di \"forma di transizione\" tra dinosauri come \"Monoclonius\" e Triceratops, ma strettamente pi\u00f9 correlato a dinosauri come il \"Ceratops\", da cui prende anche il nome che significa appunto \"vicino \"Ceratops\"\". L'unica specie compresa in questo genere \u00e8 \"A. ornatus\", il cui nome specifico fa riferimento al margine del suo collare, che era appunto ornato da piccoli fronzoli ossei.\nDescrizione.\nCome tutti gli altri ceratopsidi, l\"Anchiceratops\" era un quadrupede erbivoro, provvisto di tre corna sul cranio, un becco simile a quello dei moderni pappagalli e un grosso collare osseo sul retro del cranio di forma vagamente rettangolare e ornato da fronzoli ossei. Le due corna frontali poste pi\u00f9 o meno sopra gli occhi, erano pi\u00f9 lunghe rispetto al corno nasale, come negli altri chasmosauridi.\nL \"Anchiceratops\" era un dinosauro di media taglia. Grazie al ritrovamento del campione NMC 8547 i paleontologi hanno potuto stimare l'esatta lunghezza dell'animale. Prima della scoperta di tale esemplare i libri di testo parlavano di una lunghezza vicino ai 6 metri (20\u00a0ft). Solo nel 2010, misurando il campione NMC 8547, il paleontologo Gregory S. Paul, ha stimato una lunghezza, esatta, di circa 4,3 metri, per un peso di 1,2 tonnellate.\nI fronzoli presenti sul margine del collare osseo dell\"Anchiceratops\" sono molto particolari. Di forma vagamente rettangolare, il collare \u00e8 contornata da grandi \"epoccipitali\", ossia piccoli osteodermi, di forma vagamente triangolare, tuttavia i fronzoli dell\"Anchiceratops\" erano piuttosto ampi e allargati. Alcune di queste epoccipitali si trovano sul lato del collare, e sono formati da un prolungamento dell'osso squamoso; questi episquamosali, variano in numero da cinque a nove. L'ultimo episquamosale \u00e8 molto grande, a cui si aggiungono tre osteodermi per lato sul bordo posteriore del collare, gli epiparietali. Un'altra caratteristica \u00e8 la coppia di \"manopole\" ossee situate su entrambi i lati della linea mediana, verso la fine del collare. Questi sono rivolte lateralmente e possono variare per forma e dimensione, da individuo ad individuo. L'osso parietale, che forma il bordo posteriore e la met\u00e0 del collare, possiede una coppia di Fenestrae, ossia due piccole aperture parallele, molto simili ma molto pi\u00f9 piccole di quelle di altri chasmosauridi come \"Pentaceratops\" e \"Torosaurus\". Il collare presenta, inoltre, delle profonde scanalature di arterie sia sul lato superiore sia in quello inferiore.\nL'esemplare NMC 8547, su cui tradizionalmente si basano le descrizioni di \"Anchiceratops\", ha alcuni tratti unici tra i Chasmosaurinae. La colonna vertebrale contiene settantaquattro vertebre: dieci nel collo, tredici dorsali, dodici sacrali e trentanove caudali. Tipicamente, invece, i chasmosauridi possiedono: dodici vertebre dorsali, dieci sacrali e fino a quarantasei vertebre caudali. Il paleontologo Mallon, sostiene che il synsacrum, ossia le vertebre fuse a sostenere il bacino, si fossero spostate verso la parte posteriore. Il collo dell'esemplare NMC 8547, \u00e8 eccezionalmente lungo, con quattro vertebre syncervicali, fuso anteriore vertebre. La coda invece era insolitamente corta per chasmosauridae. Gli arti anteriori erano molto robusti, con un grande stemma deltopettorale sull'omero, il che indica una sviluppata muscolatura.\nPaleobiologia.\nRispetto ad altri ceratopsidi, l\"Anchiceratops\" risulta essere pi\u00f9 raro all'interno del suo habitat, che oggi sono la Formazione Horseshoe Canyon, una formazione di sedimenti marini, e la Formazione Dinosaur Park. Ci\u00f2 potrebbe indicare che l\"Anchiceratops\" vivesse in estuari di fiumi, dove altri ceratopsidi non vivevano. All'interno di questo habitat, la flora predominante era costituita da piante da fiore (sempre pi\u00f9 comuni nel Cretaceo), conifere, cicadi e felci, che probabilmente costituivano la maggior parte della dieta dei ceratopsidi del luogo.\nNel 1914, Brown sugger\u00ec che la forma distintiva del collare e delle corna dell\"Anchiceratops\" fossero una selezione sessuale per distinguere gli individui della propria specie dalle altre specie di ceratopsidi che vivevano negli stessi luoghi, infatti Brown non si spiegava il perch\u00e9 di cos\u00ec tante forme diverse di collare, se il loro scopo era unicamente difensivo. Nel 1959, il paleontologo Wann Langston Jr. sugger\u00ec l'idea che l\"Anchiceratops\" praticasse uno stile di vita semi-acquatico. I lungo muso e il collo allungato avrebbe permesso all'animale di vivere in acque basse, toccando il fondale con le zampe, mentre il cranio rimaneva fuori dall'acqua, inoltre, il suo collare avrebbe creato un contrappeso per aiutare l'animale a tenere le narici fuori dall'acqua. Tuttavia, alcuni paleontologi hanno screditato tale ipotesi, sottolineando il fatto che i dinosauri erano animali prettamente terrestri. Nonostante ci\u00f2 nel 2012, il paleontologo Mallon, sugger\u00ec nuovamente l'idea che l\"Anchiceratops\" fosse un animale semi-acquatico, con uno stile di vita molto simile a quello degli ippopotami. Ci\u00f2 spiegherebbe anche l'estrema robustezza della muscolatura degli arti. Tuttavia, Mallon stesso ha ammesso che la coda dei ceratopsidi non era adatta alla propulsione del moto, quindi l'animale probabilmente, \"passeggiava\" sul fondale con le robuste zampe tenendo la testa fuori dall'acqua. La nuova scoperta di resti di \"Spinosaurus\" indicano che anche questo grande teropode, vivesse per lunghi periodi in acqua, quindi si pu\u00f2 supporre che anche alcune specie di ceratopsidi si fossero adattati ad uno stile di vita semi-acquatico.\nNel 1990, il paleontologo Thomas Lehman propose l'idea che le due specie di \"Anchiceratops\" (\"A. ornatus\" e \"A. longirostris\", che si \u00e8 poi scoperto essere un sinonimo della prima) fossero in realt\u00e0, rispettivamente, maschio e femmina della stessa specie e che le caratteristiche anatomiche che li differenziavano non fossero altro che dimorfismo sessuale. I crani di \"A. ornatus\" sono pi\u00f9 grandi e robusti, e hanno corna molto pi\u00f9 lunghe che puntano verso l'alto, e per questo sono stati indicati come esemplari maschi. Tuttavia questa distinzione, sebbene provi che la specie \"A. longirosris\" fosse solo un sinonimo della specie tipo, potrebbe rappresentare una variazione individuale e non per forza un dimorfismo sessuale.\nNel 2012, il paleontologo Jordan Cole Mallon, ha sottolineato il fatto che animali come \"Anchicertops\" erano specie eccezionalmente longeve; le altre specie di ceratopsidi duravano poco meno di poche centinaia di migliaia anni. Sono state avanzate diverse possibili spiegazioni: una diminuzione della concorrenza, specie affini, un habitat stabile non soggetto a cambiamenti o uno stile di vita pi\u00f9 generalista.\nPaleoecologia.\nLa Formazione Horseshoe Canyon \u00e8 stata radiometricamente datata a circa 74-67 milioni di anni fa. I fossili presenti in questa formazioni si sono depositati durante il graduale ritiro del Mare interno occidentale, tra il Campaniano ed il Maastrichtiano, durante il periodo Cretaceo. La Formazione Horseshoe Canyon \u00e8 una unit\u00e0 terrestre, che fa parte del gruppo di Edmonton che comprende anche la Formazione Battle. L'habitat in cui vivevano i dinosauri era costituito da valli solcate da fiumi serpeggianti e delta di fiumi poco profondi. A causa delle variazioni dei livelli del mare, molti ambienti erano mutabili nel corso del tempo, come ad esempio le lagune che si venivano a formare durante le maree. Il clima era caldo e umido, in stile subtropicale. Poco prima del confine Campaniano-Maastrichtiano, la temperatura media annuale e le precipitazioni subirono una forte regressione.\nGli esemplari di \"Anchiceratops\" sono stati ritrovati in strati della formazioni, datati a circa 72-71 milioni di anni fa. L\"Anchiceratops\" condivideva il suo habitat con altri dinosauri di varie famiglie, tra cui: il maniraptora \"Epichirostenotes\", l'ornithomimide \"Ornithomimus edmontonicus\", il pachycephalosauride \"Sphaerotholus edmontonensis\", l'hadrosauride \"Edmontosaurus regalis\", il ceratopside \"Pachyrhinosaurus canadensis\" e un tirannosauride non ancora identificato, che doveva essere il predatore all'apice. Tra questi dinosauri, i pi\u00f9 numerosi erano gli adrosauri, che surclassavano in numero praticamente tutti i generi del loro habitat. Il resto della fauna era composta da vertebrati pi\u00f9 piccoli come rettili e anfibi. Squali, razze, storioni, amie e lepisosteidi come l' \"Aspidorhynchus\" costituivano la fauna ittica. Rettili, come tartarughe e coccodrilli sono rari nella Formazione Horseshoe Canyon, e questo ha fatto pensare agli scienziati che il clima fosse pi\u00f9 rigido e non adatto alla proliferzione di animali a sangue freddo. Tuttavia uno studio condotto dal paleontologo Quinney \"et al.\" (2013), ha dimostrato che il declino della diversit\u00e0 delle tartaruga, che in precedenza era attribuita al clima rigido, ha, invece, coinciso con i cambiamenti delle condizioni di drenaggio del suolo, che \u00e8 stata limitata dall'aridit\u00e0 e dall'instabilit\u00e0 del paesaggio, e dalle barriere migratorie. Le acque marine erano invece popolate da rettili acquatici come il plesiosauro \"Leurospondylus\", mentre le acque dolci dei fiumi erano popolati da tartarughe, champsosauri e alcuni coccodrilli come il \"Leidyosuchus\" e lo \"Stangerochampsa\". Erano presenti anche alcuni mammiferi multituberculati e i primi marsupiali come il \"Didelphodon coyi\"."}
{"id": "1762655", "revid": "1573940", "url": "https://it.wikipedia.org/wiki?curid=1762655", "title": "Ciklon", "text": "Ciklon (\u0426\u0438\u043a\u043b\u043e\u0301\u043d in russo, traslitterato anche \"tsikl\u00f2n\". Indice GRAU 11F617) \u00e8 stato il primo sistema di navigazione satellitare dell'Unione Sovietica. Venne sviluppato a partire dai primi anni sessanta, e fu immesso in servizio agli inizi del decennio successivo come soluzione temporanea in attesa del definitivo Parus. Fu ufficialmente ritirato alla fine degli anni settanta.\nStoria.\nSviluppo.\nL'esigenza per un sistema di navigazione satellitare si manifest\u00f2 in Unione Sovietica alla fine degli anni cinquanta, quando emerse la necessit\u00e0 di determinare con accuratezza la posizione degli SSBN (e dei relativi missili).\nIl primo progetto venne presentato nel 1962 dall'istituto di ricerca NII-695, seguendo le specifiche dettate poco prima dalla Voenno Morskoj Flot SSSR e dalle forze spaziali. Il primo esemplare venne immesso in orbita con un lanciatore Kosmos-3M il 15 maggio 1967, con il nome di Kosmos 158.\nLo sviluppo, tuttavia, fu piuttosto lento, a causa di problemi con il software e della carenza di dati geodetici. In particolare, le prove condotte su navi Progetto 680 della Flotta del Mar Nero dimostrarono che il margine di errore era di 3 000 m.\nDopo le opportune modifiche, l'errore fu ridotto a soli 100 m, ed infine le autorit\u00e0 militari accettarono il sistema in servizio nel 1972, come soluzione provvisoria in attesa del definitivo Parus (chiamato anche Ciklon-B).\nImpiego operativo.\nLa VMF sovietica tenne in servizio il sistema Ciklon fino alla fine del decennio, quando fu definitivamente sostituito dal pi\u00f9 performante Parus (del quale venne anche realizzata una versione per la marina mercantile civile, chiamata Cikada). Complessivamente, furono lanciati 31 satelliti, tutti con lanciatori Kosmos-3M da Kapustin Yar o dal cosmodromo di Plesetsk. L'ultimo esemplare fu lanciato il 27 luglio 1978 (missione Kosmos 1027).\nI fallimenti furono due: il 27 settembre 1967 per l'esplosione del vettore ed il 25 maggio 1973, quando per ragioni sconosciute il satellite non raggiunse l'orbita.\nDescrizione tecnica.\nI satelliti del sistema Ciklon erano basati sulla carrozza KAUR-1, di forma cilindrica, con un diametro di 2,035 m ed una lunghezza di 3. L'alimentazione elettrica, della potenza di 0,2 kW, era assicurata da celle solari sistemate sulla superficie esterna del cilindro.\nLa strumentazione di missione consisteva nel cosiddetto \"sistema Tsunami\", che era composto da una radio Sirio e tre antenne (una per la stabilizzazione della piattaforma, una omnidirezionale del tipo Konus-4 ed una Kvant-L). Il metodo di navigazione utilizzato era di tipo doppler. Il payload di missione era sistemato in una sezione interna sigillata, intorno alla quale erano montate le batterie chimiche in modo da aumentare la protezione.\nIl peso complessivo di questi satelliti era di 800 kg, ed erano posti ad orbite di altitudine variabile tra 800 e 1 000 km.\nDella sua struttura fanno parte tre insiemi di strumenti: \"Cunami-AM\" su satelliti artificiali, \"Cunami-BM\" (R-790) su navi e \"Cunami-VM\" presso impianti costieri.\nSi \u00e8 accertato che la maggiore componente nell'errore della definizione \u00e8 data da imprecisioni dei dati effemeridi trasmessi ai realtivi satelliti, che si calcolano e impostano a bordo di essi attraverso il sistema di gestione a terra (NKU). Furono proprio i problemi legati alle effemeridi a determinare in gran parte gli errori di 3 000 m di cui si \u00e8 precedentemente riferito."}
{"id": "1762658", "revid": "610517", "url": "https://it.wikipedia.org/wiki?curid=1762658", "title": "Va' e vedi", "text": "Va' e vedi (russo: \u0418\u0434\u0438 \u0438 \u0441\u043c\u043e\u0442\u0440\u0438, \"Id\u00ed i smotr\u00ed\"; bielorusso: \u0406\u0434\u0437\u0456\u0301 \u0456 \u0433\u043b\u044f\u0434\u0437\u0456\u0301, \"Idz\u00ed i hljadz\u00ed\") \u00e8 un film del 1985 diretto da Elem Germanovi\u010d Klimov, presentato fuori concorso al Festival di Cannes e premiato in Unione Sovietica per la colonna sonora scritta da Oleg Grigor'evi\u010d Jan\u010denko. \u00abIl titolo \u00e8 una citazione dell\"'Apocalisse\" []\u00bb. Nel 2017, alla 74\u00aa Mostra internazionale d'arte cinematografica di Venezia, il film ha vinto il premio Venezia Classici per il miglior film restaurato.\nTrama.\n1943, nella Bielorussia occupata dalle truppe tedesche, tra i villaggi circondati dalle foreste di betulle, ai margini delle grandi paludi. Fljora \u00e8 un adolescente. A dispetto delle preoccupazioni della madre, intende aggregarsi ai partigiani. Scavando nella palude, in una trincea abbandonata ormai sepolta dalla sabbia, si procura finalmente un fucile e si unisce alle brigate nella foresta, dove per\u00f2 viene deriso e sfruttato per lavori di corv\u00e9. Incontra anche Gla\u0161a, una coetanea sfuggita alla deportazione: la ragazza \u00e8 fermamente decisa a vivere e ad assaporare le gioie dell'amore e della crescita.\nMentre i partigiani si avviano ad affrontare il nemico, Fljora viene lasciato indietro, a causa della sua inesperienza, ritrovandosi solo e sbandato nella foresta con Gla\u0161a. La ragazza tenta un approccio con lui, che la respinge, sentendosi imbarazzato e frustrato dal rifiuto ottenuto dai partigiani. Vengono interrotti dall'inizio dei combattimenti: il passaggio di un ricognitore tedesco precede la discesa di un plotone di paracadutisti e contemporaneamente inizia un intenso fuoco di sbarramento da parte dell'artiglieria. Traumatizzati dalle esplosioni, riescono a non farsi trovare dai paracadutisti appena atterrati e riparano in una capanna di fortuna dove, durante la notte, Fljora invita Gla\u0161a dalla sua famiglia, che sta l\u00ec vicino.\nArrivati al villaggio, lo trovano vuoto e tragicamente scoprono che i tedeschi vi sono gi\u00e0 passati, uccidendo molta gente. Fljora, sconvolto e delirante per il senso di colpa, si getta nella palude alla ricerca della madre e delle piccole sorelle, mentre Gla\u0161a cerca vanamente di farlo riprendere. Raggiunti i sopravvissuti, rifugiatisi in mezzo alle paludi, Fljora scopre che i suoi familiari sono morti e viene abbandonato anche da Gla\u0161a, spaventata da lui. Fljora, per redimersi, si avventura nelle campagne costantemente sorvolate dal bombardiere tedesco, alla ricerca di cibo per i rifugiati, insieme a tre sbandati muniti di un fucile ciascuno. Dopo che due di loro muoiono in un campo minato, i superstiti requisiscono una mucca, ma sono impossibilitati a muoversi a causa del fuoco martellante di una postazione tedesca: l'ultimo uomo e la mucca muoiono colpiti dai traccianti. All'alba Fljora, rimasto solo e sperduto nella nebbia, incontra un vecchio contadino che lo invita a nascondere il fucile e a seguirlo nella sua casa, mentre dalla nebbia emerge una colonna di camion tedeschi.\nI soldati tedeschi, appoggiati da un reparto di SS, rastrellano il villaggio, catturano gli uomini abili al lavoro, violentano le ragazze giovani, rinchiudono gli anziani, le donne ed i bambini in un fienile e vi danno fuoco. Fljora assiste terrorizzato ed impotente a questi eventi, udendo le grida degli abitanti del villaggio che vengono bruciati vivi, finch\u00e9 non sviene in preda al dolore. Cos\u00ec facendo scampa al rastrellamento, perch\u00e9 creduto morto, quindi scopre che il reparto tedesco \u00e8 stato attaccato lungo la strada e i superstiti fatti prigionieri dai partigiani. Fljora recupera il suo fucile e tra i feriti vede una ragazza che rievoca la figura di Gla\u0161a (che nel film non ricomparir\u00e0) ancora sotto shock dopo essere stata violentata dai soldati.\nI tedeschi e i loro collaborazionisti vengono passati per le armi dopo un processo sommario. I partigiani ripartono mentre Fljora, in un impeto di rabbia, riesce finalmente a sparare e lo fa con odio e accanimento assoluto contro un ritratto di Hitler. A ogni colpo di fucile, vengono mostrate le atrocit\u00e0 e le conquiste del dittatore nella guerra, che si riavvolgono all'indietro. L'ultima immagine mostra un Hitler neonato in braccio alla madre. Fljora in un primo momento sembra sul punto di sparare, ma poi abbassa lentamente il fucile e la sua espressione da feroce, diventa triste e commiserevole. Liberatosi dallo shock dell'orrore cui ha assistito e recuperato il discernimento, Fljora corre per unirsi alla colonna di partigiani.\nProduzione.\nSceneggiatura.\nIl massacro compiuto dai tedeschi nel film richiama quello compiuto dalla Brigata Dirlewanger nel villaggio di Chatyn'."}
{"id": "1762663", "revid": "767487", "url": "https://it.wikipedia.org/wiki?curid=1762663", "title": "Laureano Figuerola", "text": "Biografia.\nLaureano Figuerola y Ballesteros, liberale repubblicano, laureato in giurisprudenza all'Universit\u00e0 Centrale di Barcellona, fu il fondatore della \"Societ\u00e0 Libera di Economia Politica\" insieme a Pastor, Rodr\u00edguez, Colmeiro, Echegaray, Moret e altri. Questa istituzione propugnava, attraverso il suo organo di stampa \"El Economista\", l'abbattimento dei dazi, la libera circolazione delle merci e l'abolizione della schiavit\u00f9 la cui legge sar\u00e0 approvata solo durante la Prima Repubblica spagnola.\nTenne le cattedre di economia politica, diritto politico e amministrativo e legislazione mercantile all'Universit\u00e0 di Barcellona nel 1851 e in quella Centrale di Madrid nel 1853.\nEra amico personale di Juan Prim. Fece parte del Governo provvisorio del 1868 presieduto da Francisco Serrano.\nFu il primo presidente eletto della \"Instituci\u00f3n Libre de Ense\u00f1anza\" (ILE) nel 1876 di cui fece anche parte del Consiglio facoltativo insieme a Nicol\u00e1s Salmer\u00f3n, Joaqu\u00edn Costa, Francisco Giner de los R\u00edos e altri.\nFu accademico di Scienze morali e politiche dal 1898 fino alla sua morte. Oltre che un importante economista del suo tempo fu anche un letterato e saggista.\nIl 22 gennaio del 1903 gli fu conferita la Gran Croce dell'Ordine di Alfonso XII "}
{"id": "1762665", "revid": "404449", "url": "https://it.wikipedia.org/wiki?curid=1762665", "title": "Ponte della Pia", "text": "Il Ponte della Pia \u00e8 un ponte di origine romana, ricostruito in epoca medievale, che sorge lungo la Strada statale 73 Senese Aretina poco dopo l'abitato di Rosia nel comune di Sovicille, subito prima del Castello di Montarrenti. \nFu l'unico ponte risparmiato dalle demolizioni tedesche nel Padule di Stigliano nel 1944, e perci\u00f2 utilizzato dalle truppe alleate.\nStoria e descrizione.\nIl ponte, costituito da un'unica arcata e la cui struttura attuale risale ai primi anni del XIII secolo, collega le due rive del torrente Rosia ed in passato ha svolto un ruolo importante lungo il percorso della antica Via Massetana che collegava Siena alla Maremma, ed in particolare alle Colline Metallifere e Massa Marittima, da cui deriva il nome della strada.\nUna volta attraversato il ponte ci ritroviamo dall'altro lato della gola dove scorre il torrente e dove si trova la strada, detta \u201cmanliana\u201d, ricostruita del corso del XV secolo, che conduce all'Eremo di Santa Lucia a Rosia.\nSecondo la tradizione, forse deliberatamente diffusa dai primi commentatori fiorentini di Dante Alighieri, il suo nome deriverebbe da un misterioso personaggio chiamato Pia nel canto V del Purgatorio(130-136) nella Divina Commedia. La giovane aristocratica senese, che si insinua fosse una Tolomei, e della cui sorte, sicuramente cruenta, ancora al tempo di Dante ci si doveva interrogare con scandalo, \u00e8 messa in relazione con Nello d'Inghiramo Pannocchieschi, che vantava la titolarit\u00e0 di Castel di Pietra. Costui, manifestamente legato a Siena, come dimostra il suo testamento, per poter sposare Margherita Aldobrandeschi, si disse che avrebbe gettato dalla rupe detta \"salto della contessa\" del suo castello in Maremma la nostra Pia. Nessuna evidenza supporta per\u00f2 questa tesi, suggerita piuttosto per confondere le acque, e lungamente seguita, anche nel XIX secolo, quando si credette di individuare in una Pia Guastelloni, vedova, nel 1290, di Baldo d'Aldobrandino dei Tolomei l'identit\u00e0 della protagonista della storia. \nLa realt\u00e0, venuta fuori recentemente, stabilisce invece che in realt\u00e0 la Pia provenisse dai Malavolti, e fosse andata in sposa al signore di Prata, un piccolo vassallo degli Aldobrandeschi, di nome Tollo, forse proprio per suggellare un legame con Siena, che stava cercando, come poi riusc\u00ec, di espandersi in Maremma. Costui fu assassinato nel 1285 all'uscita della messa sul sagrato della chiesa dai suoi tre nipoti, mandando all'aria i piani senesi, e cos\u00ec segnando anche il destino della consorte. \nUn'antica abilissima opera di disinformazione, che per\u00f2 costituisce il cuore di molte leggende, sia in Maremma, che qua: si vuole che il fantasma di Pia de' Tolomei appaia sul ponte nelle notti di luna piena, completamente vestito di bianco, e che lo attraversi senza toccare terra.\nCitazioni.\nIl ponte della Pia \u00e8 stato scenario del celebre film di Mario Monicelli, Brancaleone alle crociate con Vittorio Gassman."}
{"id": "1762669", "revid": "120729350", "url": "https://it.wikipedia.org/wiki?curid=1762669", "title": "\u0116lem Germanovi\u010d Klimov", "text": "Ha studiato al VGIK ed \u00e8 stato sposato con la regista Larisa \u0160epit'ko. \u00c8 noto principalmente per i film \"Agonia\" (1981), \"L'addio\" (1983) e soprattutto \"Va' e vedi\" (1985), la storia di un adolescente nella Bielorussia occupata dall'esercito nazista durante la Seconda guerra mondiale. Ha diretto anche commedie satiriche e film per ragazzi. \u00c8 stato membro della giuria al Festival di Berlino nel 1983, al Festival di Venezia nel 1985 e al Festival di Cannes nel 1987.\nBiografia.\n\u0116lem Klimov \u00e8 nato a Stalingrado (oggi Volgograd) nel luglio 1933. I suoi genitori, ferventi comunisti, lo chiamano con un acronimo derivato dai nomi di Engels, Lenin e Marx. Durante la Battaglia di Stalingrado Klimov, la madre e il fratello neonato vengono evacuati e attraversano il Volga su una zattera di fortuna. Anni dopo, Klimov trarr\u00e0 spunto dell'esperienza per il film \"Va' e vedi\".\nNel 1957 si diploma all'istituto di aviazione di Mosca e prende in considerazione una carriera come giornalista prima di dedicarsi al cinema. Si iscrive alla scuola nazionale di cinema, il VGIK, dove studia con Efim Dzigan. Durante gli studi incontra Larisa \u0160epit'ko, che in seguito sposa. \u00c8 stato membro della giuria al Festival di Berlino nel 1983, al Festival di Venezia nel 1985 e al Festival di Cannes nel 1987.\nMuore nell'ottobre 2003, dopo sei mesi di coma causato da un ictus.\nCarriera cinematografica.\nIl primo lungometraggio di Klimov, \"Benvenuti, vietato l'accesso\" (1964), \u00e8 una satira della burocrazia ambientata in un campo estivo per ragazzi. Il film viene brevemente bloccato dalla censura, che viene revocata quando Nikita Chru\u0161\u010d\u00ebv ne autorizza personalmente la distribuzione.\nIl secondo film, \"Avventura di un dentista\" (1965), \u00e8 una commedia nera su un dentista che viene emarginato (e alla fine rovinato) dai colleghi per il suo talento naturale nell'estrarre i denti senza dolore. Il contrasto tra il protagonista di talento e la burocrazia viene considerato un tema problematico dai censori, che chiedono al regista di modificare il film; in seguito al rifiuto di Klimov, il film viene distribuito nel circuito delle sale culturali (78 cinema in tutta l'URSS).\nIn seguito, Klimov comincia a lavorare a un film su Grigorij Rasputin dal titolo \"Agonia\". Dopo una complicata lavorazione, che richiede nove anni e numerose stesure della sceneggiatura, il film \u00e8 completato nel 1975, ma la versione definitiva sar\u00e0 presentata al Festival di Venezia nel 1981 e distribuita in URSS solo nel 1985, a causa di alcune scene giudicate scandalose e della caratterizzazione ambigua di Nicola II. Nel frattempo Klimov gira \"Sport, sport, sport\" (1970), un'umoristica celebrazione delle virt\u00f9 sportive che mischia documentario e finzione. Nel 1974, dopo la morte di Michail Romm, termina con Marlen Chuciev il film documentario \"Eppure credo...\".\nNel 1979 Larisa \u0160epit'ko muore in un incidente stradale mentre \u00e8 impegnata nell'adattamento del romanzo di Valentin Rasputin \"Addio a Mat\u00ebra\". Un anno dopo la morte della moglie Klimov filma un cortometraggio-tributo a lei dedicato, \"Larisa\" (1980), e termina il film che lei aveva iniziato. \"L'addio\" esce nelle sale nel 1983.\nLa morte della moglie ha un profondo impatto su Klimov, che abbandona definitivamente le commedie satiriche. Il suo film successivo, \"Va' e vedi\" (1985) viene lodato dalla critica internazionale e vince il primo premio al Festival di Mosca. Il film racconta la storia di un quindicenne che si unisce alla resistenza durante l'occupazione nazista della Bielorussia nel 1943.\nNel 1986, dopo il successo di \"Va' e vedi\" e con i cambiamenti politici introdotti dalla perestrojka, Klimov viene nominato primo segretario della rinnovata Unione del cineasti. Durante il congresso i precedenti capi dell'Unione (tra i quali Lev Kulid\u017eanov, Sergej Bondar\u010duk e Stanislav Rostockij) vengono deposti a favore di cineasti \"liberali\" pi\u00f9 vicini a Gorba\u010d\u00ebv. Secondo alcuni registi presenti, il congresso sarebbe stato influenzato da Aleksandr Jakovlev, uno dei grandi architetti della \"perestrojka\" e uomo di fiducia di Gorba\u010d\u00ebv presente solo in veste non ufficiale. Durante l'amministrazione di Klimov vengono distribuiti numerosi film precedentemente bloccati dalla censura. Si dimette dalla carica nel 1988, lasciando il posto all'attore Andrej Smirnov, con l'intenzione di girare nuovi film. Klimov non completer\u00e0 altri film dopo \"Va' e vedi\" a causa dei violenti cambiamenti politici in Russia.\nNel 2000 ha dichiarato: \"Ho perso interesse nel fare film. Sento di aver gi\u00e0 fatto tutto quello che era possibile\"."}
{"id": "1762674", "revid": "125857360", "url": "https://it.wikipedia.org/wiki?curid=1762674", "title": "Inerte", "text": "Un inerte (o anche aggregato o mistone ), indica una larga categoria di materiali minerali granulari particellari grezzi usati nelle costruzioni e possono essere naturali, artificiali o riciclati da materiali precedentemente usati nelle costruzioni.\nComprendono in via esemplificativa: sabbia, ghiaia, argilla espansa, vermiculite e perlite.\nDescrizione ed utilizzo.\nGli inerti sono utilizzati in edilizia principalmente come componenti di materiali compositi, come ad esempio i conglomerati cementizi, i conglomerati bituminosi e gli intonaci.\nCostituiscono l'ossatura del conglomerato, la cui coesione \u00e8 garantita dalla pasta cementizia o dal bitume o dalla calce.\nNel caso dei conglomerati cementizi, gli inerti non partecipano all'indurimento del cemento, ma svolgono un ruolo molto importante sulle caratteristiche meccaniche dei calcestruzzi, in funzione della loro qualit\u00e0.\nAnche dal punto di vista quantitativo gli inerti sono molto importanti, poich\u00e9 nella massa di un calcestruzzo ordinario rappresentano circa l'80% del peso.\nPer la buona riuscita di un conglomerato \u00e8 fondamentale, oltre che la qualit\u00e0 degli inerti (determinata tra l'altro dalla loro durezza e dalla loro purezza), anche la composizione granulometrica (curva granulometrica degli inerti).\nPer quanto sopra il termine inerte, pur essendo oramai consolidato nella terminologia tecnica, \u00e8 improprio poich\u00e9 in realt\u00e0 questo materiale svolge un'attivit\u00e0 di primaria importanza specialmente nel comportamento dei conglomerati, pertanto sarebbe pi\u00f9 corretto utilizzare il termine aggregati.\nClassificazione granulometrica.\nSecondo letteratura per quanto riguarda la loro granulometria, gli aggregati possono essere suddivisi in:\nAggregati per il confezionamento dei calcestruzzi e cemento armato.\nProvenienza degli aggregati naturali.\nGli inerti naturali impiegati per la confezione dei calcestruzzi ordinari sono costituiti da:\nLa forma degli inerti naturali dipende dalla loro origine:\nLa qualit\u00e0 di un aggregato dipende in buona misura dalla sua natura petrografica e quindi dalla composizione mineralogica e dalle propriet\u00e0 fisiche e chimiche che ne derivano.\nTra le sabbie sono da preferire quelle silicee a quelle calcaree.\nQualit\u00e0 degli inerti.\nA un inerte comune viene richiesta un'adeguata resistenza, infatti gli inerti naturali hanno in genere una resistenza superiore a quella della pasta cementizia pertanto \u00e8 necessario che siano assenti elementi friabili.\nGli aggregati non devono essere gelivi, cio\u00e8 non devono sfaldarsi quando, saturati di acqua, sono portati a temperature tali da comportare la formazione di ghiaccio.\nLa gelivit\u00e0 degli inerti \u00e8 legata alla porosit\u00e0 degli stessi.\nIn questo caso \u00e8 importante la dimensione dei pori, i pi\u00f9 pericolosi sembrerebbero essere quelli pari a 3-5 \u00b5m perch\u00e9 consentirebbero all'acqua di penetrare al loro interno e di gelare senza consentirne una rapida fuoriuscita.\nQuesto tipo di inerti non pu\u00f2 essere utilizzato per manufatti soggetti a cicli di gelo e disgelo anche in presenza di additivi areanti la cui azione protegge la matrice cementizia ma non l'inerte.\nGli inerti non devono contenere solfati causa della formazione dell'ettringite.\nGli aggregati non devono contenere forme di silice amorfa alcali - reattiva causa della reazione alcali aggregati.\nGli aggregati non devono contenere cloruri che comportano il rischio di corrosione delle armature. \nNormalmente ci\u00f2 accade quando si utilizzano sabbie di origine marina che possono essere utilizzate previo preliminare trattamento di lavaggio da effettuare in appositi impianti. \nLa presenza di sabbie inquinate da cloruri \u00e8 stata riscontrata in diversi edifici in calcestruzzo armato danneggiati dal sisma in Abruzzo del 2009.\nNel caso di calcestruzzi non armati la presenza di cloruri non \u00e8 cos\u00ec dannosa, ma determina solo un problema di carattere estetico nei manufatti soggetti a cicli di bagnatura e asciugamento che determinano l'insorgere di depositi salini superficiali.\nGli inerti devono essere privi inoltre di impurit\u00e0 quali ad esempio:\nInoltre va verificato il potere di assorbimento di acqua.\nIn merito al contenuto di sostanze nocive la norma UNI 8520-2 impone i requisiti minimi che gli aggregati devono rispettare. In particolare:\nAggregati riciclati.\nLe NTC 2008 (p.to 11.2.9.2) ammettono l'utilizzo per i calcestruzzi strutturali anche di inerti grossi provenienti da riciclo - \"Recycled Concrete Aggregate \"o RCA (demolizioni di interi edifici, demolizioni di solo calcestruzzo semplice o armato, scarti del ciclo di produzione di elementi prefabbricati in calcestruzzo armato, ecc.).\nLe stesse NTC fissano in base alla provenienza dell'inerte e alla classe di resistenza del calcestruzzo da produrre la percentuale massima di inerte riciclato da utilizzare.\nAd esempio per inerti provenienti dalla demolizione di solo calcestruzzo si pu\u00f2 utilizzare una percentuale di riciclato non superiore al 15% per classi di resistenza \u2264 C45/55 (Rck 55).\nQuesto utilizzo garantisce notevoli vantaggi ambientali quali:\nHanno inoltre un costo inferiore rispetto a quelli di origine naturale.\nLa miscela confezionata con aggregati riciclati deve essere sottoposta a prove preventive di cui alla norma europea armonizzata UNI EN 12620.\nPer l'individuazione dei requisiti chimico - fisici degli aggregati riciclati, aggiuntivi rispetto a quelli naturali (UNI EN 12620), si pu\u00f2 far riferimento alle norme UNI 8520 parte 1 e 2.\nClassi granulometriche.\nLa norma UNI 8520-1 definisce gli aggregati da utilizzare per il confezionamento del calcestruzzo in relazione alla loro granulometria nel seguente modo:\nla norma UNI EN 12620 invece differisce dalla precedente norma italiana definendo gli aggregati in base al diametro minimo (d) e massimo (D) di una frazione di aggregato, secondo la seguenti classi:\nSerie di setacci.\nLe serie di setacci entro i quali scegliere le coppie necessarie ad individuare la classe granulometrica degli aggregati sono le seguenti:\ni numeri esprimono l'apertura degli setacci in mm mentre i numeri fra parentesi rappresentano detta dimensione arrotondata, al fine di semplificare le classi granulometriche: cio\u00e8 invece di ghiaietto 6/12,5 si pu\u00f2 scrivere ghiaietto 6/12.\nNon si possono utilizzare setacci appartenenti a serie diverse cio\u00e8:\nClassificazione in base alla massa volumica.\nIn base al peso specifico secondo le UNI EN 206-1:2006 gli aggregati per il confezionamento dei conglomerati cementizi si suddividono in:\nAssortimento granulometrico.\nPer il confezionamento di un calcestruzzo a struttura chiusa \u00e8 importante l'assortimento granulometrico.\nQuesto consiste nell'utilizzare aggregati contenenti le varie frazioni granulometriche. da quelle pi\u00f9 fini a quelle pi\u00f9 grossolane.\nLo scopo \u00e8 quello di garantire che gli aggregati pi\u00f9 fini vadano a riempire gli spazi vuoti lasciati dagli aggregati pi\u00f9 grossi per garantire uno scheletro lapideo con la minor percentuale di vuoti interstiziali.\nLo stesso cemento ha la funzione, oltre che di legante, di inerte finissimo che va a riempire gli spazi vuoti lasciati dall'inerte pi\u00f9 fino.\nIn questo modo si ottiene un calcestruzzo denso ed impermeabile all'ingresso di agenti aggressivi esterni.\nNella produzione di calcestruzzi con struttura aperta volontariamente viene eliminata la frazione fine.\nAnalisi granulometrica.\nPer la determinazione dell'assortimento granulometrico si ricorre a un'operazione meccanica di vagliatura detta anche stacciatura.\nPer effettuare tale operazione si fa ricorso a vagli che hanno forma e dimensioni standardizzate.\nQuesti vengono definiti:\nle dimensioni e le tolleranze dei vagli sono definiti dalla norma UNI 2332-1.\nPrima di questa operazione gli aggregati devono essere essiccati in forno a una temperatura di 110 \u00b0C.\nIl campione da esaminare viene fatto passare attraverso una serie di vagli sovrapposti a formare una pila chiusa a diametro decrescente dall'alto verso il basso, con il fondo chiuso da un coperchio per evitare la fuoriuscita dei materiale.\nFissato il coperchio superiore si provvede ad agitare la pila meccanicamente (con tavolo vibrante) o manualmente per facilitare il passaggio del materiale attraverso gli stacci.\nSuccessivamente si pesa la frazione di materiale trattenuta da ogni singolo vaglio e si determina il peso del materiale passante attraverso ogni singolo staccio e lo si rapporta al peso totale del campione.\nIl tutto viene posto in un diagramma riportante in ascissa l'apertura dello staccio in mm e il ordinata la percentuale in peso dell'inerte passante, ottenendo cos\u00ec la curva granulometrica del campione.\nPer realizzare un calcestruzzo avente la massima densit\u00e0 sono state proposte diverse formule teoriche che prendono il nome dai loro ideatori come Bolomey, Faury, Vallette, Dreux, ecc.; ma la pi\u00f9 usata in Italia \u00e8 quella di Fuller e Thompson:\ndove \nBolomey ha modificato la formula di Fuller che prende in considerazione solo la granulometria degli aggregati aggiungendo un coefficiente A che tiene conto anche della lavorabilit\u00e0 richiesta e dalla tipo di aggregato (alluvionale o frantumato):\nA assume i seguenti valori:\nPi\u00f9 la curva reale si avvicina a quella teorica pi\u00f9 il calcestruzzo risulter\u00e0 compatto.\nIn letteratura esistono diagrammi, variabili in funzione del diametro massimo dell'inerte, riportanti un fuso granulometrico (costituito da due curve granulometriche ideali che fissano il limite superiore e quello inferiore); la curva reale risulta idonea se ricade all'interno del fuso di riferimento.\nDiametro massimo dell'inerte.\nLe dimensioni massime dell'aggregato sono in relazione con lo spessore del copriferro e con l'interferro minimo delle armature metalliche.\nLa dimensione massima dell'aggregato deve essere scelta in modo che il calcestruzzo possa essere gettato e compattato attorno alle barre d'armatura senza pericolo di segregazione del calcestruzzo.\nSecondo quanto stabilito dalle NTC e dalla relativa Circolare esplicativa delle NTC, in accordo anche con quanto stabilito dagli Eurocodici, il diametro massimo dell'inerte deve essere tale che:\nDesignazione.\nSecondo la UNI EN 12620 e la UNI 8520-1 gli inerti devono essere definiti nel seguente modo:\nUn esempio di marcatura \u00e8 il seguente:\nLa designazione cos\u00ec come su descritta deve essere riportata dal produttore di aggregati sul documento di accompagnamento del prodotto.\nMarcatura CE.\nLa marcatura CE non rappresenta un marchio di qualit\u00e0 del prodotto ma sta a significare che il prodotto soddisfa i requisiti essenziali previsti per quel prodotto e per l'impiego previsto\nGli aggregati utilizzabili ai fini del confezionamento del calcestruzzo strutturale, devono possedere marcatura CE secondo il DPR n.246/93 e successivi decreti attuativi, inoltre devono essere conformi ai requisiti della normativa europea armonizzata UNI EN 12620; mentre per gli aggregati leggeri si deve far riferimento alla norma europea armonizzata UNI EN 13055-1.\nLe norme UNI 8520 parte 1 e 2 possono essere utilizzate per l'individuazione dei limiti di accettabilit\u00e0 delle caratteristiche tecniche degli aggregati.\nPer la marcatura degli aggregati sono previsti due soli sistemi di attestazione di conformit\u00e0 CE:\nNelle dichiarazioni di conformit\u00e0 spesso sono riportate le seguenti sigle:\nGeneralmente la marcatura CE avviene mediante l'apposizione di un'etichetta direttamente sui prodotti, o sull'imballaggio ovvero mediante stampa dell'etichetta sul Documento di Trasporto (DDT).\nIl lay-out ed il contenuto di informazioni dell'etichetta viene descritto nei punti successivi\nDocumentazione di accompagnamento.\nOgni fornitura deve essere accompagnato dalla seguente documentazione che:\nEtichetta CE.\nL'etichetta con il simbolo di marcatura CE, nella versione semplificata deve riportare almeno le seguenti informazioni:\nNella forma estesa (metodo 3) l'etichetta pu\u00f2 contenere:\nAggregati per il confezionamento dei conglomerati bituminosi.\nNel confezionamento di conglomerati bituminosi vengono impiegati inerti di origine naturale oppure provenienti dalla frantumazione delle rocce, aventi granulometria variabile.\nQuelli naturali sono la ghiaia e la sabbia provenienti da depositi naturali mentre quelli artificiali sono pietrischi e graniglie che si ottengono per estrazione dalle cave e successiva frantumazione.\nSi parla inoltre di:\nI materiali molto fini che hanno il compito di riempire gli spazi lasciati liberi dagli aggregati pi\u00f9 grossi vengono chiamati \"filler o additivi\".\nPer gli aggregati per conglomerati bituminosi \u00e8 prevista la marcatura CE.\nL'aggregato in geologia.\nIn geologia l'aggregato rappresenta un complesso di materiale detritico, sciolto oppure cementato, prodotto dalla disgregazione e dall'alterazione delle rocce, con tessitura clastica determinata dalle dimensioni, dalla forma e dalla disposizione delle particelle nell'aggregato."}
{"id": "1762675", "revid": "71433", "url": "https://it.wikipedia.org/wiki?curid=1762675", "title": "Va e vedi", "text": ""}
{"id": "1762676", "revid": "60136492", "url": "https://it.wikipedia.org/wiki?curid=1762676", "title": "Rete telefonica pubblica", "text": ""}
{"id": "1762677", "revid": "80339", "url": "https://it.wikipedia.org/wiki?curid=1762677", "title": "Aleksei Oktyabrinovich Balabanov", "text": ""}
{"id": "1762679", "revid": "119829487", "url": "https://it.wikipedia.org/wiki?curid=1762679", "title": "SMPTE 292M", "text": "Lo SMPTE 292M \u00e8 uno standard pubblicato dalla SMPTE che estende gli standard SMPTE 259M e 344M, permettendo bitrate di 1,485 Gbit/s e 1,485/1.001 Gbit/s, sufficienti per segnali ad alta definizione.\nQuesto standard viene spesso chiamato HD-SDI ed fa parte del gruppo di standard che definiscono un'interfaccia digitale seriale su cavo coassiale, per il trasporto di flussi audio e video non compressi in ambienti di produzione.\nAspetti tecnici.\nLo standard SMPTE 292M \u00e8 nominalmente un'interfaccia a 1,5 Gbit/s: in realt\u00e0 i bitrate esattamente definiti sono due: 1,485 Gbit/s e 1.485/1.001 Gbit/s, il cui fattore 1/1.001 permette di supportare i formati con una cadenza di ripresa di 59.94, 29.97 e 23.98\u00a0Hz, per compatibilit\u00e0 con i sistemi NTSC gi\u00e0 esistenti. La versione a 1,485 Gbit/s supporta invece altre frequenza di largo uso, come 60, 50, 30, 25 e 24\u00a0Hz. \nLo standard definisce anche bitrate nominali di 3\u00a0Gbit/s per applicazioni 1080p. Questa versione dell'interfaccia per\u00f2 non \u00e8 utilizzata in pratica. Per questo genere di applicazioni, sono state in seguito definite le estensioni SMPTE 372M (Dual Link) e SMPTE 424M (3G).\nInterfaccia elettrica.\nIn fase di definizione, lo standard prevedeva l'implementazione sia di un'interfaccia elettrica su cavo coassiale che di una ottica, dal momento che si presupponeva che l'elevato bitrate potesse porre problemi tecnici di progettazione e affidabilit\u00e0 nella versione su cavo. In realt\u00e0, il progresso dei materiali ha permesso la produzione di cavi adatti allo scopo e l'implementazione coassiale dell'interfaccia, pi\u00f9 economica e affidabile rispetto alla fibra ottica.\nSi utilizza un cavo coassiale con un'impedenza nominale di 75 \u03a9. I dati sono codificati come NRZ, usando un registro a scorrimento a retroazione lineare per evitare la formazione di lunghe sequenze di zero o uno.\nL'interfaccia \u00e8 autosincrona, sul segnale \u00e8 presente uno schema di sincronizzazione composto da una sequenza di venti uno seguita da quaranta zero, sequenza univoca e riservata a questo scopo, e che non \u00e8 presente in nessun altro posto nel video attivo.\nUn'interfaccia SMPTE 292M su cavo coassiale non richiede ripetitori di segnale fino a distanze di circa 100 metri."}
{"id": "1762681", "revid": "52945", "url": "https://it.wikipedia.org/wiki?curid=1762681", "title": "HD-SDI", "text": ""}
{"id": "1762686", "revid": "767487", "url": "https://it.wikipedia.org/wiki?curid=1762686", "title": "Adam Gontier", "text": "Il 9 gennaio 2013 ha abbandonato il gruppo per motivi di salute come riportato sul sito ufficiale e sulla loro pagina Facebook, ed \u00e8 stato sostituito da Matt Walst dei My Darkest Days nonch\u00e9 fratello del bassista dei 3DG Brad Walst. Gontier \u00e8 molto noto per le sue capacit\u00e0 canore ed \u00e8 stato coinvolto in progetti di altre band come gli Apocalyptica, i Breaking Benjamin e gli Art of Dying.\nBiografia.\nInizia la sua carriera nel mondo della musica dopo aver fondato i Groundswell nel 1992. Pubblica l'album \"Wave of Popular Feeling\" nel 1995 che riusc\u00ec a vendere solo 150 copie. Pi\u00f9 tardi, il gruppo cambi\u00f2 nome in Three Days Grace e pubblic\u00f2 l'omonimo album nel 2003. Il disco ebbe un discreto successo in particolare in Canada e negli Stati Uniti e fu utile a far conoscere la potenza del gruppo che produsse singoli importanti come \"I Hate Everything About You\", \"Just Like You\" e \"Home\".\nNel 2005, Adam \u00e8 stato in riabilitazione per una dipendenza da Ossicodone al centro di riabilitazione di Toronto chiamato CAMH (Centre for Addiction and Mental Health). Da quella esperienza Adam scrisse alcuni tra i pezzi pi\u00f9 conosciuti dell'album One-X tra cui \"Pain\", \"Animal I have become\", \"Over and Over\" e \"Gone Forever\".\nIl 22 settembre 2009 i Three Days Grace hanno pubblicato il loro terzo album \"Life Starts Now\", da cui furono estratti 4 singoli iniziali: \"Break\", \"The Good Life\", \"World So Cold\" e \"Lost In You\".\nIl 2 ottobre 2012 i Three Days Grace hanno pubblicato il loro quarto album intitolato \"Transit of Venus\" con un nuovo produttore discografico, Don Gilmore. Il 14 agosto 2012 \u00e8 stato pubblicato dalla band il primo brano dell'album, intitolato \"Chalk Outline\".\nPochi mesi dopo Adam lascia la band per continuare la sua carriera da solista. Il suo primo album \u00e8 in fase di registrazione presso il Groovemaster Studio di Chicago.\nNel 2015 fonda, assieme a Mike Mushok, Rich Beddoe e Corey Lowery, il gruppo Saint Asonia che pubblica il 15 maggio 2015 il singolo \"Better Place\". Il primo album, che prende il titolo dal nome della band, \u00e8 uscito il 31 luglio 2015.\nIl 24 luglio 2019 esce il nuovo singolo \"The Hunted\" che precede l\u2019uscita del secondo disco intitolato \"Flawed Design\". Il disco esce il 25 ottobre 2019 e il 25 aprile 2020 la traccia \"Blind\" viene rilasciata come singolo.\nVita privata.\nAdam \u00e8 stato sposato con Naomi Faith Brewer, ragazza conosciuta ai tempi del liceo; insieme a sua moglie Naomi, Adam ha co-scritto il testo di \"Never Too Late\", e sempre insieme hanno avuto l'idea sul videoclip. In seguito Adam ha divorziato nel 2013. Si \u00e8 sposato con Jeanie Gontier Marie nel 2015. Suo cugino Cale Gontier \u00e8 il bassista della band canadese Art of Dying."}
{"id": "1762688", "revid": "767487", "url": "https://it.wikipedia.org/wiki?curid=1762688", "title": "Doris Fuakuputu", "text": "Carriera.\nClub.\nFuakuputu ha iniziato a giocare nel 2001 in patria con il Sodigraf, con cui ha disputato 66 partite realizzando 47 gol in 3 stagioni nella massima serie della Repubblica Democratica del Congo.\nGiunto in Italia il 23 settembre 2003 per seguire il padre, ex campione di judo, ha iniziato a giocare in Prima Categoria Marchigiana nel Castelplanio, dove ha disputato solo la parte finale della stagione per problemi con il permesso di soggiorno, realizzando 8 gol in 8 partite. In estate \u00e8 stato seguito dalla (che al tempo giocava in Eccellenza Marche) ma tuttavia non lo ha potuto tesserare avendo gi\u00e0 in rosa un extracomunitario. Il giocatore allora ha firmato per la Cingolana in Promozione marchigiana che per\u00f2, a causa di nuovi problemi burocaratici, ha pottuto schierarlo solo a partire dalla sesta giornata di campionato. Con la Cingolana ha giocato 24 partite nelle quali ha segnato 20 reti che gli hanno valso il titolo di capocannoniere del girone B della Promozione marchigiana e grazie alle quali la Cingolana ha guadagnato la promozione in Eccellenza.\nL'anno seguente il suo cartellino \u00e8 stato acquistato dal , in Serie B, con cui ha disputato solo il precampionato poich\u00e9 i romagnoli non hanno potuto tesseralo in quanto extracomunitario. \u00c8 cos\u00ec approdato alla , squadra di Eccellenza Marche, con cui ha disputato 16 partite realizzando 9 reti. Nel 2006 \u00e8 passato all'Avezzano, in Serie D, con cui \u00e8 sceso in campo in 20 occasioni siglando 17 reti e con cui ha raggiunto i play-off, non riuscendo per\u00f2 a conquistare la promozione in Serie C2.\nNel 2007 ha firmato per il , dove ha siglato 16 reti in 32 partite di campionato, contribuendo alla vittoria del girone B e conseguente ritorno dei lombardi tra i professionisti della Lega Pro Seconda Divisione. Fuakuputu ha iniziato la preparazione per la stagione 2008/2009 con i lariani ma a met\u00e0 agosto, quasi a sorpresa, ha lasciato la societ\u00e0 lombarda.\nIl 5 settembre 2008 il Neapolis Mugnano, squadra campana militante in Serie D, ha annunciato l'acquisto del giocatore, ma, dopo un'annata non molto fortunata, il congolese \u00e8 tornato nelle Marche passando alla . Con la squadra di Civitanova Marche ha disputato 30 gare segnando 12 gol e la gara dei play-off persa per 5-3 conto la Santegidiese, dove ha segnato una doppietta.\nNell'estate 2010 Fuakuputu si \u00e8 trasferito in Arabia Saudita, all'Al-Fateh. Nella prima stagione con la squadra saudita \u00e8 sceso in campo 25 volte in campionato e ha realizzato 8 gol, risultando il miglior marcatore della propria squadra. Nella seconda e terza stagione con l'Al-Fateh si \u00e8 confermato come miglior marcatore della squadra, andando sempre in doppia cifra (prima 10 e poi 17 reti) e vincendo la Saudi Professional League 2012-2013. Nell'agosto 2013 ha vinto anche la Supercoppa dell'Arabia Saudita grazie al 3-2 ottenuto dopo i supplementari contro l'Al-Ittihad; Fuakuputu nel corso della partita ha segnato una doppietta realizzando i 2 gol dell'Al-Fateh nei tempi regolamentari.\nNazionale.\nNel marzo 2008 il nuovo CT della Nazionale della Repubblica Democratica del Congo Patrice Neveu ha convocato Fuakuputu per la due amichevoli in Francia contro il Gabon (25 marzo) e l'Algeria (26 marzo). Fuakuputu ha giocato la prima delle due partite terminata 0-0."}
{"id": "1762697", "revid": "1522738", "url": "https://it.wikipedia.org/wiki?curid=1762697", "title": "Totally Circus", "text": "Totally Circus \u00e8 una serie di 30 minuti per ragazzi che venne trasmessa su Disney Channel per la prima volta il 16 giugno 2000 per finire il 24 settembre del medesimo anno."}
{"id": "1762698", "revid": "76963", "url": "https://it.wikipedia.org/wiki?curid=1762698", "title": "Ludovico Chigi Albani della Rovere", "text": "Biografia.\nDiscendente dalla famiglia Chigi dell'aristocrazia romana, nacque da Mario Chigi della Rovere Albani, principe del Sacro Romano Impero, e dalla principessa Antoinette zu Sayn-Wittgenstein-Sayn.\nNel 1893 spos\u00f2 donna Anna Aldobrandini, figlia di Pietro, principe di Sarsina, e di Fran\u00e7oise Charlotte Victorine Marie de La Rochefoucauld. Dall'unione nacquero due figli:\nDonna Anna venne a mancare il 17 settembre 1898. In seguito a ci\u00f2 Ludovico decise di abbracciare la vocazione religiosa ed entrare nell'Ordine di Malta, di cui divenne cavaliere di giustizia. Come tale pronunzi\u00f2 i tre voti di castit\u00e0, povert\u00e0 ed obbedienza, che, secondo il diritto canonico facevano di lui un monaco; ci\u00f2 nonostante continu\u00f2 a vivere a palazzo Chigi, conducendo una normale vita da signore.\nIl 4 novembre 1914, alla scomparsa del padre Mario, Ludovico Chigi gli successe nei titoli di principe del Sacro Romano Impero, 8\u00ba principe di Farnese e Campagnano, 4\u00ba principe di Soriano, 8\u00ba duca di Ariccia e di Formello, marchese di Magliano Pecorareccio, maresciallo ereditario di Santa Romana Chiesa e guardiano del Conclave; in virt\u00f9 di tali ultimi incarichi partecip\u00f2 a ben tre elezioni papali. Il principe fu anche nominato componente onorario della Pontificia Accademia delle Scienze e fu il quarto comandante del Corpo militare E.I.-S.M.O.M.\nIl 30 maggio 1931 venne eletto 76\u00ba Principe e Gran Maestro del Sovrano militare ordine di Malta. Il nuovo principe regn\u00f2 in anni difficili, durante i quali i cavalieri subirono vasti atti di persecuzione da parte del regime hitleriano, prima in Germania e poi anche negli altri territori occupati dai nazisti.\nSotto la sua guida l'Ordine conobbe una mobilitazione su larga scala volta ad alleviare le sofferenze delle vittime della guerra, ma, pi\u00f9 tardi, diretta anche in favore dei profughi provenienti dall'Europa orientale a causa dell'estendersi del totalitarismo stalinista, evento quest'ultimo che priv\u00f2 l'Ordine di numerose propriet\u00e0 che aveva sempre posseduto nei paesi ora governati dai regimi comunisti, da cui venne espulso e nei quali i cavalieri autoctoni vennero sistematicamente perseguitati.\nNel 1947 fu nominato presidente di una commissione internazionale che doveva sovrintendere alla ricostruzione dell'abbazia di Montecassino, orribilmente devastata durante il conflitto.\nMor\u00ec a Roma a causa di un attacco di cuore all'et\u00e0 di 85 anni.\nMatrimonio e figli.\nLudovico Chigi Albani della Rovere spos\u00f2 a Roma il 5 giugno 1893, la nobildonna Anna Aldobrandini dei principi di Sarsina (8 dicembre 1874 - 17 settembre 1898), dalla quale ebbe i seguenti eredi:"}
{"id": "1762700", "revid": "80339", "url": "https://it.wikipedia.org/wiki?curid=1762700", "title": "Aleksei Oktjabrinovi\u010d Balabanov", "text": ""}
{"id": "1762704", "revid": "729019", "url": "https://it.wikipedia.org/wiki?curid=1762704", "title": "Stazione di Canne della Battaglia", "text": "La stazione di Canne della Battaglia \u00e8 una fermata ferroviaria a servizio del sito archeologico di Canne della Battaglia che si trova sulla linea Barletta-Spinazzola.\nStoria.\nLa fermata, in origine denominata \"Canne Scavi\", venne attivata il 1\u00ba gennaio 1939.\nLa sua inaugurazione avvenne tra grossi festeggiamenti, considerando che essa costituiva una semplice quanto importante porta di accesso all'area archeologica. Per questo essa \u00e8 stata sede di fermata di diversi convogli. Ha avuto un destino altalenante finendo per essere chiusa nel 1999.\nNel 2003 la fermata venne ripristinata grazie agli sforzi del Comitato Italiano Pro Canne della Battaglia e di diversi enti. Nel 2004 la stazione fu al centro di diverse importanti iniziative per il 110\u00ba anniversario della ferrovia, ospitando anche una mostra sulla linea.\nDa allora \u00e8 stata sede di altre iniziative come la fermata del \"Treno dell'archeologia\". Negli ultimi anni la sospensione del\nservizio ferroviario nel periodo estivo con la sostituzione dei convogli con autobus, determinava il fatto che la fermata restasse esclusa dai collegamenti con grave disagio per i turisti. Dall'estate 2010, invece, anche gli autobus sostitutivi raggiungono questa fermata.\nStrutture e impianti.\nLa stazione \u00e8 dotata di un fabbricato viaggiatori."}
{"id": "1762706", "revid": "6923", "url": "https://it.wikipedia.org/wiki?curid=1762706", "title": "Totally Hoops", "text": "Totally Hoops \u00e8 una serie televisiva prodotta e curata da Disney Channel.\nTrama.\n\"Totally Hoops\" \u00e8 una serie documentario che segue le avventure di undici ragazze che fanno parte di una squadra di basket, durante la loro vita e i loro momenti pi\u00f9 duri.\nLe Hoopstars:"}
{"id": "1762714", "revid": "486946", "url": "https://it.wikipedia.org/wiki?curid=1762714", "title": "Comunit\u00e0 Montana Valli del Luinese", "text": ""}
{"id": "1762717", "revid": "287204", "url": "https://it.wikipedia.org/wiki?curid=1762717", "title": "Exodus (romanzo)", "text": "Exodus \u00e8 un romanzo scritto nel 1958 dall'americano Leon Uris e descrive la nascita dello Stato di Israele. Il titolo deriva dal nome della nave che nel 1947 portava in Israele un numeroso gruppo di immigranti.\nIl libro narra la storia di Ari Ben Canaan, che progetta un piano per trasferire un gruppo di rifugiati ebrei dal campo britannico dove si trovavano detenuti a Cipro verso la Palestina; l'operazione viene realizzata con l'aiuto del Mossad. La storia di Ari Ben Canaan si intreccia con quella di due ragazzi ebrei che si trovavano nel campo britannico a Cipro, e con la storia della nascita dello Stato di Israele.\nNel 1956, Uris era corrispondente nella guerra arabo-israeliana. Il libro fu pubblicato due anni dopo. Il romanzo divenne rapidamente un best seller internazionale secondo solo a \"Via col vento\". Viene comunemente ritenuto che Leon Uris per descrivere la vita e la storia del protagonista di \"Exodus\", Ari Ben Canaan, si sia ispirato alla vita e alla storia di Yitzhak Rabin. Dal romanzo fu tratto un film, diretto da Otto Preminger nel 1960 in cui Paul Newman recitava la parte di Ari Ben Canaan."}
{"id": "1762719", "revid": "1522738", "url": "https://it.wikipedia.org/wiki?curid=1762719", "title": "Totally in Tune", "text": "Totally in Tune \u00e8 un reality show andato in onda su Disney Channel. Il programma seguiva le avventure di otto studenti che frequentavano l'Accademia Musicale della Alexander Hamilton, a Los Angeles in California. Durante ottobre 2007, Disney Channel trasmise, dopo le numerose richieste, il meglio del programma in 7 minuti.\n\u00c8 stato trasmesso dal 23 giugno al 18 agosto 2002."}
{"id": "1762723", "revid": "965226", "url": "https://it.wikipedia.org/wiki?curid=1762723", "title": "Ministri delle infrastrutture e dei trasporti della Repubblica Italiana", "text": "I ministri delle infrastrutture e dei trasporti della Repubblica Italiana si sono avvicendati dal 2001 in poi."}
{"id": "1762729", "revid": "599013", "url": "https://it.wikipedia.org/wiki?curid=1762729", "title": "Joe Smith", "text": "Carriera.\nGolden State Warriors (1995-1998).\nSmith frequent\u00f2 la Maury High School e ha giocato nella University of Maryland. \u00c8 stato prima scelta assoluta dei Golden State Warriors nel draft NBA 1995, prima di giocatori come Antonio McDyess, Rasheed Wallace, Jerry Stackhouse e Kevin Garnett.\nSmith \u00e8 stato inserito nel primo quintetto dei migliori Rookie nella stagione 1995-96.\nI vari cambi di squadra (1998-2009).\nIn carriera gioc\u00f2 per due anni a Oakland con gli Warriors, poi inizi\u00f2 un lungo pellegrinare che lo ha portato a giocare per i Philadelphia 76ers, i Minnesota Timberwolves (due volte), i Denver Nuggets, i Milwaukee Bucks (due volte), i Detroit Pistons e i Chicago Bulls. A met\u00e0 stagione 2007-08 pass\u00f2 ai Cleveland Cavaliers, in cerca di un lungo con punti e esperienza in vista dei playoffs, persi per\u00f2 al secondo turno contro i Boston Celtics, poi campioni NBA. Nell'estate 2008 \u00e8 stato ceduto agli Oklahoma City Thunder in uno scambio che comprendeva tre squadre. Il 1\u00ba marzo 2009 ha chiesto e ottenuto di essere tagliato dai Thunder, accordandosi alcuni giorni dopo con i Cavaliers per tornare a giocare a Cleveland, in vista dei play-off.\nAlla prima partita in casa al suo ritorno ai Cleveland Cavaliers \u00e8 stato accolto da un applauso generale da parte di tutta la Quicken Loans Arena che ha voluto dimostrare il proprio attaccamento a questo giocatore.\nUltimi anni (2009-2013).\nAtlanta Hawks (2009-2010).\nIl 14 agosto 2009 passa agli Atlanta Hawks come free agent. Ad Atlanta Smith mostr\u00f2 di essere in netto calo, giocando poco e tenendo di media 3,0 punti a partita. Il 18 marzo 2011 Joe Smith gioc\u00f2 la sua millesima partita in NBA.\nNew Jersey Nets, Los Angeles Lakers e ritiro (2010-2011).\nIl 10 settembre 2010, nuovamente free agent, firm\u00f2 un contratto con i New Jersey Nets.\nDopo aver disputato solo 4 partite con i Nets, il 15 dicembre 2010 venne coinvolto in uno scambio a tre che lo port\u00f2 a vestire la canotta dei Los Angeles Lakers, mentre ai Nets venne ceduto Sa\u0161a Vuja\u010di\u0107 insieme a una scelta del primo giro nel Draft 2011, con Terrence Williams che invece pass\u00f2 agli Houston Rockets. Andando ai Lakers Smith and\u00f2 in una contender (oltre che nella squadra campione NBA in carica al tempo), dove gioc\u00f2 solo 17 partite tra playoffs e regular season (5 nei PO) essendo quindi in fondo alle rotazioni. In post-season i gialloviola, dopo aver superato i New Orleans Hornets per 4-2, vennero eliminati per 4-0 nelle Western Conference Semifinals dai Dallas Mavericks futuri campioni NBA che spensero cos\u00ec tutte le chance di vedere un three-peat da parte dei losangelini oltre che le chance di Smith di vincere l'anello. \nAlla fine della stagione Smith si ritir\u00f2 dal basket professionistico."}
{"id": "1762730", "revid": "120542981", "url": "https://it.wikipedia.org/wiki?curid=1762730", "title": "New Universe", "text": "New Universe \u00e8 stato un marchio editoriale di fumetti della casa editrice statunitense Marvel Comics nel 1986, in occasione del suo venticinquesimo anniversario. In tale data l'editore, in risposta al rinnovamento della concorrente DC Comics, esord\u00ec con un universo narrativo completamente slegato dall'universo Marvel classico. Questo universo, battezzato appunto New Universe, si basava sull'idea di ricominciare ponendo maggiore attenzione al realismo. A differenza di quello classico, il New Universe era ambientato in un mondo coerente con quello in cui viveva il lettore, senza stati fittizi e isole immaginarie. Il mondo del 1986 con la sua cultura, i suoi eventi politici e soprattutto senza superesseri di nessun tipo. Almeno fino al 22 luglio 1986, giorno in cui un misterioso evento astronomico chiamato \"Evento Bianco\" (\"White Event\") illumin\u00f2 il cielo, trasformando centinaia di persone in essere dotati di superpoteri che vennero definiti paranormali.\nMa il nuovo universo non ebbe il successo sperato. Quattro delle otto serie proposte furono chiuse dopo poco e l'intero universo ebbe solo 3 anni di vita editoriale, finendo nel 1989 con la saga \"The War\". Alcuni personaggi hanno poi fatto una sfuggente apparizione anni dopo sulle pagine dedicate a Quasar.\nSerie.\nL'iniziativa si dipanava su 8 diverse serie delle quali solo due (\"Star Brand\" e \"D.P. 7\") furono tradotte in lingua italiana.\nRevival.\nNel 2006, in occasione del ventennale di questo progetto, la Marvel ha deciso di ricordare i suoi personaggi con una serie di special dedicati pubblicati sotto il titolo \"Untold Tales of the New Universe\". Sempre in occasione del ventennale, il New Universe ha fatto da sfondo ad un'avventura degli Exiles, una lunga saga intitolata \"World Tour\". Inoltre, nel 2007 \u00e8 stata prodotta la serie \"New Universal\" ad opera di Warren Ellis e Salvador Larroca, con cui si intende rilanciare il progetto.\nUntold Tales of the New Universe.\nLinea di speciali dedicati ai personaggi maggiori ambientati nella \"continuity\" originale in un momento precedente all'Evento Nero.\nLa miniserie include i seguenti titoli:"}
{"id": "1762736", "revid": "124792138", "url": "https://it.wikipedia.org/wiki?curid=1762736", "title": "Lower Manhattan", "text": "Lower Manhattan (anche \"Downtown Manhattan\") \u00e8 un quartiere del borough centrale di New York, che tradotto in italiano significa \"Bassa Manhattan\", riferendosi alla punta meridionale dell'omonima isola. \u00c8 famoso per essere il centro finanziario maggiore della citt\u00e0. Infatti in questo quartiere si trova Wall Street, con la New York Stock Exchange, la pi\u00f9 grande borsa valori del mondo. In questa zona sorge il One World Trade Center. All'interno del quartiere c'\u00e8 inoltre la zona di TriBeCa e Battery Park City, prevalentemente residenziale.\nStoria.\nI primi a colonizzare New York furono gli olandesi verso gli inizi del Cinquecento, ma allora la citt\u00e0 non era ancora stata suddivisa in quartieri; con l'arrivo degli inglesi l'assetto della citt\u00e0 cominci\u00f2 a cambiare e la parte a sud dell'isola venne chiamata appunto \"Lower Manhattan\". Fu proprio qui che i primi abitanti di New York mossero i primi passi e fu anche qui che si svilupparono le prime forme di commercio, quando l'olandese Peter Minuit fece uno dei pi\u00f9 famosi investimenti terrieri della storia, acquistando l'isola di \"Man-a-hatt-ta\" (cos\u00ec allora veniva chiamata dagli olandesi) dagli indiani Algochini per doni (perline e bigiotteria) del valore di 24 dollari odierni\nLe prime costruzioni e grattacieli.\nLower Manhattan \u00e8 considerato il quartiere nel quale le chiese coloniali e gli antichi monumenti si ergono all'ombra dei grattacieli, dove gli edifici ospitano il cuore finanziario della citt\u00e0 (vedi la borsa di Wall Street). In questo quartiere vi si trova inoltre il Federal Hall National Monument, famosissimo perch\u00e9 fu il luogo nel quale George Washington giur\u00f2 per diventare il primo presidente della storia degli Stati Uniti. Ma Lower Manhattan conobbe il suo definitivo splendore nel 1973, anno in cui venne inaugurato il World Trade Center, con le sue due torri gemelle che svettavano su tutta l'isola e gli altri cinque edifici minori che contribuirono al rafforzamento economico della citt\u00e0 e dell'intera nazione in generale, divenendo il cuore pulsante di tutte le attivit\u00e0 economiche e finanziarie del paese. Senza dimenticare il World Financial Center, che con i suoi quattro grattacieli a forme geometriche, complet\u00f2 l'idilliaco panorama della Lower. Dopo l'attacco terroristico dell'11 settembre 2001 che, come gi\u00e0 detto in precedenza, distrusse il World Trade Center, sembr\u00f2 in un primo momento che il quartiere avesse perso tutto il suo lustro precedente, perch\u00e9 l'attentato aveva anche determinato parecchie difficolt\u00e0 alla borsa, tanto da far tornare alla mente gli incubi del crack del 1929, ma in seguito le attivit\u00e0 si sono progressivamente normalizzate. Lower Manhattan \u00e8 diventato ora anche un luogo di memoria, perch\u00e9 subito dopo la rimozione delle macerie del World Trade Center, venne costruita un'area chiamata Ground Zero, diventato luogo di preghiera in memoria delle vittime e divenuto anche teatro della visita nel 2008 di papa Benedetto XVI. Tra gli altri monumenti da ricordare, vi sono la Trinity Church, la pi\u00f9 famosa cattedrale della citt\u00e0 dopo quella di St. Patrick e Battery Park, il parco pi\u00f9 grande dopo Central Park."}
{"id": "1762737", "revid": "72396", "url": "https://it.wikipedia.org/wiki?curid=1762737", "title": "Abbreviazione dei termini", "text": "L'abbreviazione dei termini \u00e8 una misura derogatoria rispetto a procedure giudiziarie o amministrative, la cui esperibilit\u00e0 \u00e8 subordinata al mancato decorso del tempo.\nNel processo penale.\nL'abbreviazione dei termini previsti dal codice di procedura penale pu\u00f2 avvenire in casi tassativamente stabiliti. Il giudice pu\u00f2 nel mandato di comparizione abbreviare il termine per comparire valutando il caso e i motivi d'urgenza.\nLe cose sequestrate che non possono essere custodite senza pericolo di deterioramento o senza rilevante dispendio possono essere vendute entro un termine abbreviato rispetto a quello normale.\nEsistono, inoltre, altri casi di abbreviazione dei termini, generalmente a favore di una parte in possesso di dichiarazione ricevuta dal cancelliere o dal segretario del Pubblico Ministero procedente."}
{"id": "1762749", "revid": "709406", "url": "https://it.wikipedia.org/wiki?curid=1762749", "title": "Etossido", "text": ""}
{"id": "1762750", "revid": "287204", "url": "https://it.wikipedia.org/wiki?curid=1762750", "title": "Agricol\u00e2ndia", "text": "Agricol\u00e2ndia \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762751", "revid": "15979465", "url": "https://it.wikipedia.org/wiki?curid=1762751", "title": "Varichina", "text": ""}
{"id": "1762753", "revid": "767487", "url": "https://it.wikipedia.org/wiki?curid=1762753", "title": "Placca sudamericana", "text": "La placca sudamericana \u00e8 una placca tettonica della litosfera del pianeta terra. La superficie \u00e8 di 1,03045 sr. Ad essa vengono comunemente associate le placche delle Ande del nord e la placca atlantica. Essa copre gran parte dell'America del Sud e la parte sud occidentale dell'oceano Atlantico. La placca confina con quella delle Ande del nord, l'antartica, la placca africana, la placca nordamericana e la placca caraibica. A oriente forma con la placca africana la dorsale medio atlantica, mentre forma delle fosse con la placca delle Ande, nel Pacifico, la Fossa di Porto Rico nelle Antille e la Fossa delle Sandwich Australi nell'oceano atlantico. Essa si sposta verso nord ovest a una velocit\u00e0 di 1.45 centimetri per anno."}
{"id": "1762754", "revid": "767487", "url": "https://it.wikipedia.org/wiki?curid=1762754", "title": "\u00c1gua Branca (Piau\u00ed)", "text": "\u00c1gua Branca \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762758", "revid": "287204", "url": "https://it.wikipedia.org/wiki?curid=1762758", "title": "Amarante (Brasile)", "text": "Amarante \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762761", "revid": "298055", "url": "https://it.wikipedia.org/wiki?curid=1762761", "title": "Alex Krycek", "text": ""}
{"id": "1762764", "revid": "287204", "url": "https://it.wikipedia.org/wiki?curid=1762764", "title": "Angical do Piau\u00ed", "text": "Angical do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762765", "revid": "767487", "url": "https://it.wikipedia.org/wiki?curid=1762765", "title": "Three Days Grace (album)", "text": "Three Days Grace \u00e8 il primo album dell'omonima band canadese, pubblicato nel 2003. Dall'album sono stati estratti i singoli \"Just Like You\", \"Home\" e \"I Hate Everything About You\"."}
{"id": "1762769", "revid": "287204", "url": "https://it.wikipedia.org/wiki?curid=1762769", "title": "Arraial", "text": "Arraial \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762770", "revid": "15979627", "url": "https://it.wikipedia.org/wiki?curid=1762770", "title": "Ione ipoclorito", "text": ""}
{"id": "1762773", "revid": "45785", "url": "https://it.wikipedia.org/wiki?curid=1762773", "title": "Serie testa siciliana", "text": ""}
{"id": "1762774", "revid": "287204", "url": "https://it.wikipedia.org/wiki?curid=1762774", "title": "Barro Duro", "text": "Barro Duro \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762775", "revid": "254059", "url": "https://it.wikipedia.org/wiki?curid=1762775", "title": "Galeazzo von Thun und Hohenstein", "text": "Biografia.\nIl conte Galeazzo von Thun und Hohenstein nacque in Trentino (allora Impero austriaco, ora in Italia), figlio pi\u00f9 giovane di Guidobald Maria von Thun und Hohenstein e di sua moglie, Teresa Guidi dei marchesi di Bagno.\nIl 6 marzo 1905 venne eletto Gran Maestro dell'Ordine di Malta. Sotto la sua guida l'Ordine intraprese una vasta azione di attivit\u00e0 caritatevoli durante la grande guerra, che trascorse quasi interamente risiedendo in Austria, avendo all'epoca la cittadinanza austriaca. Durante il periodo bellico si rese protagonista di grossi investimenti in buoni di guerra austriaci, praticati attingendo ai fondi dell'Ordine; un atto causato dal suo patriottismo che, per\u00f2, procur\u00f2 un grosso danno alle finanze dei cavalieri, a causa della sconfitta degli imperi centrali. Nel 1925 venne nominato Cavaliere dell ramo spagnolo dell'Ordine del Toson d'Oro.\nGravemente malato, trascorse gli ultimi due anni della sua vita (e del suo incarico) fisicamente incapace. Ci\u00f2 costrinse l'Ordine a nominare Luogotenente fr\u00e0 Pio Franchi de' Cavalieri, che ne svolse le funzioni."}
{"id": "1762776", "revid": "767487", "url": "https://it.wikipedia.org/wiki?curid=1762776", "title": "Un uomo qualunque", "text": "Un uomo qualunque (\"He Was a Quiet Man\") \u00e8 un film drammatico del 2007, scritto, diretto e prodotto da Frank Cappello. Il film vede protagonisti Christian Slater, Elisha Cuthbert e William H. Macy.\nTrama.\nBob Maconel \u00e8 un impiegato solitario e disilluso, che cova l'insana idea di uccidere tutti i propri colleghi. Tuttavia un giorno il suo destino muta radicalmente, facendolo passare da potenziale assassino a involontario eroe. Infatti un altro collega si reca in ufficio con la stessa idea omicida di Bob e inizia a sparare ai colleghi, Bob lo fredda con la pistola che si era procurato per compiere la strage, salvando in particolare la vita della bellissima Venessa. L'invisibile Bob Maconel sale quindi agli onori della cronaca, osannato come eroe proprio da coloro che sarebbero state le sue vittime, e promosso di ruolo all'interno della propria azienda.\nL'uomo instaura anche una relazione con Venessa, da lui sempre ambita e rimasta paralizzata dopo la sparatoria, che trova nell'uomo un'ancora di salvezza.\nDopo un periodo particolarmente felice, per\u00f2, le cose sembrano nuovamente peggiorare per Bob, assalito dalla gelosia e tormentato dallo psicologo aziendale, che sembra intuire la verit\u00e0.\nNel finale, si scopre che tutti gli avvenimenti sono frutto di una fantasia di Bob che, preso dallo scoramento, si spara davanti ai colleghi, decidendo tuttavia di non compiere una strage."}
{"id": "1762778", "revid": "287204", "url": "https://it.wikipedia.org/wiki?curid=1762778", "title": "Francisco Ayres", "text": "Francisco Ayres \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762783", "revid": "287204", "url": "https://it.wikipedia.org/wiki?curid=1762783", "title": "Hugo Napole\u00e3o", "text": "Hugo Napole\u00e3o \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762785", "revid": "287204", "url": "https://it.wikipedia.org/wiki?curid=1762785", "title": "Jardim do Mulato", "text": "Jardim do Mulato \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762786", "revid": "287204", "url": "https://it.wikipedia.org/wiki?curid=1762786", "title": "Lagoinha do Piau\u00ed", "text": "Lagoinha do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762788", "revid": "944535", "url": "https://it.wikipedia.org/wiki?curid=1762788", "title": "Ridge Forrester", "text": "Ridge Forrester \u00e8 un personaggio immaginario della soap opera statunitense \"Beautiful\", interpretato dagli esordi nel 1987 al 2012 da Ronn Moss e poi da Thorsten Kaye; nel 1992 fu temporaneamente interpretato da Lane Davies, in quanto Moss era impegnato con le riprese di una fiction in Italia. Il successo della serie e del personaggio hanno portato a identificare Ronn Moss, l'attore che lo ha interpretato per oltre venti anni, col personaggio stesso.\nBiografia del personaggio.\nRidge \u00e8 stato considerato per anni il figlio primogenito di Stephanie Douglas ed Eric Forrester, finch\u00e9, nel 2001, si scopre che in realt\u00e0 \u00e8 figlio di Massimo Marone.\nRidge ha quindi sei fratellastri pi\u00f9 piccoli: Thorne, Kristen, Felicia ed Angela Forrester da parte di madre, Nick e Diana Marone da parte di padre e altri due adottivi: Rick e Bridget. Ridge \u00e8 il figlio favorito di Eric e specialmente di Stephanie, cosa che gli ha causato non pochi problemi coi fratelli e soprattutto con Thorne; decide di seguire le orme del padre Eric diventando stilista e spera un giorno di sostituirlo come capo della \"Forrester Creations\".\nIl matrimonio con Caroline Spencer.\nAnche se fidanzato con la bella e pura Caroline Spencer, Ridge non disdegna la compagnia di giovani e avvenenti fanciulle e questo \u00e8 la causa di tutti i suoi problemi. Infatti, il giorno delle nozze tra lui e Caroline viene rovinato dal padre della sposa, Bill Spencer, che rivela alla figlia che pochi giorni prima del matrimonio Ridge \u00e8 stato a letto con Alex Simpson (e ha anche una foto come prova). Inizialmente Caroline sembra non voler rinunciare all'uomo che ama ma poco prima di arrivare al fianco di Ridge la ragazza ha un mancamento e sviene. Caroline viene portata all'ospedale e il matrimonio rimandato. Dopo essersi ripresa Caroline decide di rompere il fidanzamento con Ridge. Ci\u00f2 nonostante Ridge continua ad amare Caroline e le scrive una lettera d'amore che per\u00f2 viene intercettata da Brooke e Thorne. Ridge, credendo che Caroline non lo ami pi\u00f9, si consola con la bella Brooke, mentre Caroline, che continua ad amare Ridge, sposa Thorne. Una notte Ridge, volendo fare uno scherzo a Caroline e sotto l'effetto dell'alcool, finisce a letto insieme a lei. Quando Thorne lo viene a sapere da una discussione tra Eric e Stephanie, depresso e sotto l'effetto di droghe spara a Ridge. Ridge rimane con Brooke che nel frattempo \u00e8 rimasta incinta, ma la donna perde il bambino in seguito ad un litigio con Stephanie, e in seguito rompe il fidanzamento quando scopre che la lettera \u00e8 stata intercettata. Cos\u00ec sposa Caroline, che ha divorziato da Thorne. Il matrimonio per\u00f2 dura molto poco visto che la donna si ammala di leucemia fulminante e muore tra le braccia di Ridge. Prima di morire Caroline chiede a Brooke e a Taylor, la sua psichiatra, di restare sempre vicino a Ridge.\nIl primo matrimonio con Taylor Hamilton.\nDopo la morte della moglie, Ridge inizia a frequentare la dottoressa Taylor Hamilton anche se continua ad amare Brooke (attualmente sposata con Eric). \u00c8 cos\u00ec che Ridge e Brooke, dopo la scoperta della formula Belief, passano una notte d'amore nel laboratorio della \"Forrester Creations\", filmati da Stephanie. Quando Ridge scopre che il padre ha visto il filmato di lui e Brooke e ne ha sofferto molto, decide di lasciare Brooke e sposare Taylor. Ridge fa una bellissima sorpresa alla giovane Taylor: la raggiunge sulla romantica isola di St.Thomas e le organizza una caccia al tesoro che ha come premio un anello di fidanzamento. In seguito Brooke scopre di essere incinta, ma, prima di dirlo a Ridge, si sottopone ad un test di paternit\u00e0 per essere sicura che sia figlio di Ridge e non di Eric. Dal test, manipolato da Sheila Carter, risulta che Ridge \u00e8 il padre della figlia di Brooke, cos\u00ec la donna si precipita per dirlo all'uomo che ama, ma lui ha gi\u00e0 sposato Taylor. Nonostante creda di aspettare un figlio da Brooke, Ridge decide di restare con Taylor. Il matrimonio va a gonfie vele, anche se Taylor ha tradito Ridge con James Warwick. In seguito Taylor decide di partire per una conferenza psichiatrica in Egitto ma l'aereo precipita poco dopo lo scalo in Marocco: cos\u00ec Taylor viene data per morta e Ridge per vedovo.\nIl primo matrimonio (non valido) con Brooke Logan.\nRimasto vedovo, Ridge si consola con Brooke. I due si sposano sulla spiaggia di Malib\u00f9 e vanno in luna di miele in Marocco. Qui, senza che loro lo sappiano, si trova anche Taylor, che non \u00e8 morta, ma \u00e8 stata aggredita durante lo scalo e ha perso la memoria: ora vive nel castello del principe Omar. Vedendo come Ridge sia felice con Brooke, Taylor accetta di sposare il principe. Poco dopo, per\u00f2, Ridge ha un incidente e perde momentaneamente la vista: mentre \u00e8 in ospedale, riceve le cure di una infermiera molto affettuosa che altri non \u00e8 che Taylor, che ha avuto il permesso dal principe di tornare a Los Angeles per assistere il padre malato. Ridge riacquista l'uso della vista e Taylor viene scoperta da Brooke, ma le promette che non si mostrer\u00e0 a Ridge. Quando per\u00f2 Stephanie le rivela che Brooke non \u00e8 poi cos\u00ec una buona moglie per Ridge, Taylor decide di mostrarsi all'uomo. Il matrimonio di Brooke e Ridge viene dichiarato non valido, in quanto Ridge \u00e8 legalmente sposato con Taylor. Per\u00f2, Ridge decide di lasciare Taylor e sposare Brooke. Poco dopo una lettera anonima avverte Ridge che Bridget non \u00e8 sua figlia ed in effetti, dopo aver svolto un secondo test di paternit\u00e0, si scopre che Bridget \u00e8 figlia di Eric. Il rapporto tra Ridge e Brooke si incrina. Ridge si riavvicina a Taylor mentre Brooke si avvicina a Grant Chambers. In seguito per\u00f2 Ridge ci ripensa e vorrebbe sposare Brooke, ma, quando vede la donna baciare Grant, le cose cambiano. In realt\u00e0 il bacio era solo un gesto d'amicizia che la donna aveva fatto dopo aver detto all'uomo che ama solo Ridge. Deciso a farla pagare alla donna, Ridge fa sfilare Taylor con l'abito da sposa e la chiede in moglie davanti ai fotografi. Taylor accetta. Qualche tempo dopo anche Brooke propone a Grant di sposarlo davanti a tutti durante una sfilata. Prima di sposarsi, Brooke scrive una lettera a Ridge in cui chiede all'uomo di impedire le nozze che si svolgeranno su una nave. Letta la lettera, Ridge lascia la sua festa di fidanzamento e arriva, con l'aiuto di Thorne che si \u00e8 nel frattempo innamorato di Taylor, al molo ma arriva tardi e Brooke sposa Grant. Taylor, saputo del tentativo di Ridge, decide di non celebrare le nozze. Di l\u00ec a poco Rick, figlio di Eric e Brooke, spara all'odiato patrigno Grant, ma per salvare il piccolo dalla galera \u00e8 Ridge a prendersene la colpa con la complicit\u00e0 di Grant, che vuole liberarsi di lui. Il giudice fortunatamente non lo condanna.\nIl secondo matrimonio con Brooke.\nRidge si riavvicina a Brooke, quest'ultima ha scoperto che il matrimonio celebrato in nave non \u00e8 valido e decide cos\u00ec di lasciare Grant, ma non \u00e8 immune neanche al fascino di Taylor, con la quale passa una notte d'amore. Taylor rimane incinta, ma dice a Ridge che il bambino \u00e8 di Thorne. Ridge e Brooke vanno in viaggio di lavoro a Como, dove Ridge chiede a Brooke di sposarlo e la donna accetta, nonostante lei sappia che il figlio che Taylor aspetta \u00e8 di Ridge. Taylor decide di dire la verit\u00e0 a Ridge il giorno delle suo nozze con Brooke. Tuttavia le si rompono le acque mentre si sta recando con Thorne al matrimonio, e grazie al suo aiuto Taylor da alla luce Thomas.\nIl secondo matrimonio con Taylor.\nQuando Ridge scopre che Thomas \u00e8 suo e non di Thorne e che Brooke lo sapeva, decide di lasciarla. Ridge sceglie di stare con Taylor, cos\u00ec divorzia da Brooke e sposa Taylor per la seconda volta. L'anno successivo, Taylor verr\u00e0 baciata dal collega Pierce Peterson ma fortunatamente ci\u00f2 non avr\u00e0 conseguenze nel suo matrimonio, infatti i due avranno altre due figlie: le gemelle Stephanie 'Steffy' e Phoebe dopo una gravidanza a rischio, dato che Taylor si era ammalata di tubercolosi. Il matrimonio ha un momento di crisi quando Ridge, in combutta con Eric, tenta di sedurre Brooke per impedire che sposi Thorne, piano che fallisce. In seguito Ridge e Taylor decidono di rinnovare le loro promesse matrimoniali. Altri problemi li crea l'arrivo in citt\u00e0 Morgan Dewitt, ex modella che in giovane et\u00e0 aveva abortito un figlio di Ridge. Con l'inganno Morgan convince Ridge che Taylor vuole che lui la metta incinta, ma non appena Taylor scopre il suo piano, litiga con la donna, che perde il bambino. In seguito Morgan rapisce la piccola Steffy e poi anche Taylor. \u00c8 Ridge a salvare moglie e figlia. Massimo Marone, vecchio amico di Stephanie, torna nella vita di questa ma Ridge si oppone con fermezza a questo legame e durante un litigio si ferisce accidentalmente con una spada. Arrivato all'ospedale, ha bisogno di una trasfusione: cos\u00ec si scopre che Ridge non \u00e8 figlio di Eric, ma di Massimo, con cui Stephanie aveva avuto una relazione in giovent\u00f9. Ridge tuttavia viene tenuto all'oscuro di tutto ci\u00f2. La vita della coppia riprende normalmente, finch\u00e9 Taylor viene ferita, apparentemente mortalmente, dalla psicopatica Sheila. Taylor viene data nuovamente per morta e Ridge \u00e8 di nuovo vedovo.\nIl terzo e il quarto matrimonio (non validi) con Brooke.\nRimasto vedovo, Ridge deve anche metabolizzare, oltre al lutto, la notizia di essere in realt\u00e0 figlio di Massimo Marone. Ridge essendo sconvolto, si avvicina nuovamente a Brooke, la quale nel frattempo ha avuto una figlia da Deacon, marito della figlia Bridget, e ha sposato Whip Jones per nascondere il fatto per poi divorziare da lui. Ridge e Brooke si rimettono insieme e decidono di risposarsi. Tuttavia, il giorno delle nozze Brooke sente la figlia Bridget piangere alle sue spalle e, capendo che \u00e8 innamorata di Ridge, interrompe le nozze e lascia Ridge sull'altare. Ridge e Bridget, per\u00f2, riescono a convincere Brooke che tra loro non c'\u00e8 nulla: cos\u00ec i due decidono di sposarsi a Puerto Vista. La cerimonia si svolge nella foresta, ma poco dopo Ridge viene rapito da Sheila. In suo aiuto corrono Brooke e Nick, arrivato in Brasile dopo la telefonata di Brooke: i due cercano di liberare Ridge, ma vengono rapiti anche loro e durante un ennesimo tentativo di fuga Ridge precipita in una fornace e viene dato per morto. Quella notte la presunta neovedova Brooke fa l'amore con Nick, ma il giorno dopo Ridge riappare vivo e Brooke decide di nascondergli il tradimento per iniziare la loro vita da sposati. In seguito Brooke scopre di essere incinta e, per la seconda volta, \u00e8 costretta a fare il test di paternit\u00e0. Il test, in realt\u00e0 alterato grazie alla complicit\u00e0 di Sally Spectra, rivela che il figlio \u00e8 di Nick, cos\u00ec Ridge concede il divorzio a Brooke, che vuole che suo figlio cresca col padre. Ma Ridge non riesce a rinunciare a Brooke e interrompe il matrimonio di Nick e Brooke con tanto di FBI, che arresta lo sposo. In seguito ad un secondo test di paternit\u00e0, non alterato, il figlio di Brooke risulta essere di Ridge. Nick corre da Brooke per dirglielo e la trova che sta partorendo aiutata da Ridge: Nick dice loro la verit\u00e0 e i due chiamano il figlio R.J. In seguito Ridge e Brooke si risposano.\nIl ritorno di Taylor.\nDopo pochi mesi si scopre che Taylor \u00e8 viva: infatti, \u00e8 stata rapita e curata dal principe Omar, il quale poi l'ha tenuta prigioniera, ma Dante Damiano l'ha aiutata a fuggire. Quindi il matrimonio fra Ridge e Brooke non \u00e8 valido. Ridge \u00e8 molto indeciso sul da farsi ma a quel punto Stephanie finge un infarto, corrompendo un medico dell'ospedale, e sul suo letto di presunta morte chiede a Ridge e Taylor di rinnovare i loro voti nuziali, cos\u00ec i due accettano. Durante la festa di matrimonio di Nick e Bridget, Brooke e Jackie Marone sbugiardano Stephanie davanti a tutti. Ridge e Taylor scoprono quindi di essere stati manovrati da Stephanie e Taylor dice a Ridge che, qualora lui voglia tornare da Brooke, lei lo capir\u00e0. Ridge, per\u00f2, decide di rimanere con lei e il matrimonio va avanti. Qualche mese pi\u00f9 tardi, Taylor decide di rivelare a Ridge di averlo tradito, moltissimi anni prima, con James Warwick, durante un terremoto a Big Bear, quando lei credeva che Ridge la volesse lasciare per Brooke. Ridge, tremendamente deluso, si allontana da Taylor.\nIl quinto matrimonio (non valido) con Brooke.\nDopo il divorzio da Taylor, Ridge si riavvicina a Brooke, la quale per\u00f2 \u00e8 impegnata con Nick. Alla fine Ridge convince Brooke a risposarlo, ma Nick interrompe le nozze e si porta via la sposa. Cos\u00ec Ridge ha una relazione con Ashley Abbott e arriva a chiederle di sposarlo, ma lo stupro di Brooke, che vede coinvolta indirettamente anche Stephanie, lo riavvicina alla Logan e cos\u00ec decidono di dare un'altra possibilit\u00e0 alla loro relazione, che viene incrinata dall'astio di Ridge per Rick, che ha una relazione con sua figlia Phoebe. Le cose migliorano quando la relazione tra i due ragazzi finisce. Ridge chiede a Brooke di sposarlo, ma la sera del fidanzamento una terribile tragedia colpisce Ridge. Rick e Phoebe hanno un terribile incidente d'auto, in seguito al quale Phoebe muore tra le braccia del padre. Dopo qualche tempo, Ridge si riprende dal dolore per la figlia morta e lui e Brooke si sposano da soli sulla spiaggia di Malib\u00f9, dove si erano sposati 15 anni prima. Ma, a causa di un errore di trascrizione nei documenti da parte di Pam, il loro matrimonio non \u00e8 valido. Ridge decide di non sposare pi\u00f9 Brooke, a causa del sostegno che la donna d\u00e0 alla relazione tra suo figlio Rick e Steffy.\nIl matrimonio mancato con Taylor e il sesto matrimonio con Brooke.\nRidge inizia ad abusare di psicofarmaci che ruba a Taylor e finisce a letto con lei. L'uomo, allora, si riavvicina a Taylor con l'iniziale benestare di Brooke che per\u00f2, poi, ci ripensa quando \u00e8 ormai troppo tardi; infatti tutti gli sms di Brooke vengono intercettati da Steffy. Ridge chiede a Taylor di sposarlo e lei accetta. La cerimonia si sta celebrando nella casa sulla spiaggia, quando Brooke arriva a cavallo ad interrompere la cerimonia. Ridge non sa che fare, cos\u00ec Taylor prende questa sua indecisione come segno che tra i due non pu\u00f2 funzionare. Tuttavia Ridge decide, almeno per il momento, di rimanere con Taylor. Questo almeno fino a quando Ridge, scoperto che Brooke sta per trasferirsi a Parigi, le chiede di non lasciarlo. Nel giro di poche ore Ridge e Brooke si recano in municipio e si sposano legalmente, senza nessuna cerimonia. Tra Brooke e Ridge sembra ormai regnare la pace ma l'imprevisto \u00e8 dietro l'angolo. Viene organizzata la festa di diploma di Hope: si prevede che tutti indossino una maschera e Hope convince la madre a vestirsi come lei, come anche Oliver, fidanzato di Hope, decide di vestirsi come Ridge. Durante la serata, Marcus d\u00e0 a Brooke la collana di Hope che la giovane ha perso poco prima. Non avendo le tasche Brooke indossa la collana, cos\u00ec quando Oliver la vede la scambia per Hope. Oliver inizia ad abbracciare quella che crede Hope e Brooke quello che crede Ridge. Poi Brooke sussurra all'orecchio di Oliver/Ridge la frase \"sono pronta!\", frase che Hope aveva detto ad Oliver che avrebbe detto quando sarebbe stata pronta per stare con lui. Cos\u00ec i due hanno un rapporto sessuale sul terrazzo, al muro, senza mai togliersi la maschera, mentre la musica suona \"Pose\". Oliver scopre ben presto l'equivoco e pochi giorni dopo se ne rende conto anche Brooke, che ne parla con lui. I due decidono di mantenere il segreto, ma Steffy Forrester scopre la cosa e ricatta Brooke: se non vuole che la cosa si sappia, dovr\u00e0 lasciare la \"Forrester Creations\" e mandare Hope a Boston. Inizialmente Brooke accetta, ma poi decide di confessare tutto a Ridge, che la perdona. Ridge chiede a Steffy di non dire a nessuno dello scandalo e di fare un video tributo per Brooke. Steffy accetta, ma il video viene manipolato da Justin Barber e Liam Spencer, i quali hanno registrato il discorso tra Steffy e Ridge e durante la conferenza scoppia lo scandalo. Hope scopre tutto, decide di non avere pi\u00f9 nulla a che fare con Brooke e si rifugia dalla sorellastra Bridget. Naturalmente Stephanie coglie l'occasione per sminuire Brooke, convincendo Hope che ha una madre scandalosa, che sapeva benissimo di aver fatto sesso con Oliver e non con Ridge; la convince inoltre a trasferirsi nella d\u00e9pendance, vietando a Brooke di farle visita. Passano le settimane e Hope riesce a perdonare la madre e a tornare a vivere con lei, grazie all'aiuto di Ridge.\nIl ritorno con Taylor.\nBrooke Logan e Thomas Forrester creano la linea uomo \"Taboo\", con l'approvazione di Ridge, che ben presto scopre che il figlio ha un'attrazione per sua moglie e che, durante un viaggio di lavoro, mentre Brooke dormiva, l'ha baciata. Ridge perdona nuovamente Brooke, ma decide di cancellare la linea \"Taboo\". Thomas, per\u00f2, si oppone e, durante una conferenza stampa, annuncia che \"Taboo\" sar\u00e0 anche una linea donna. Ridge e Taylor sono sorpresi dal comportamento del figlio e quest'ultima se la prende solo con Brooke e le dice di stare lontana da suo figlio. Brooke e Thomas, mentre sono in volo per presentare la \"Taboo Line\" anche fuori da Los Angeles, vengono coinvolti in un incidente aereo e vengono dati per dispersi. Sull'isola Brooke e Thomas mangiano delle bacche, ma non sanno che hanno effetti allucinogeni. I due, sotto l'effetto delle bacche, temono di aver fatto sesso. Brooke vorrebbe confessare a Ridge i suoi dubbi, ma Thomas glielo impedisce perch\u00e9 nessuno dei due riesce a ricordare com'\u00e8 andata. Alla fine, per\u00f2, Brooke confessa tutto al marito, specificando che lei \u00e8 convinta che non sia successo nulla di peccaminoso, ma sar\u00e0 Thomas a confessare a Ridge di aver fatto l'amore con Brooke sull'isola. Thomas in realt\u00e0 ha fatto un patto con la nonna Stephanie, la quale gli ha promesso il suo 25% delle quote dell'azienda, alla condizione di dire a Ridge di aver fatto sesso con Brooke sull'isola, anche se in realt\u00e0 non \u00e8 mai accaduto. Lo scopo di Stephanie \u00e8 sempre lo stesso: far tornare Ridge con Taylor. Quest'ultima, dopo aver mangiato involontariamente delle bacche, ricorda i momenti a St. Thomas vissuti con Ridge, chiude il suo matrimonio con Whip Jones ed accusa addirittura Brooke di aver stuprato Thomas. Ridge divorzia da Brooke, incapace di perdonarla per quello che ha fatto. Brooke per\u00f2 \u00e8 convinta che tra lei e Thomas non sia successo nulla, quindi la donna entra in terapia con James Warwick per ricordare ci\u00f2 che \u00e8 avvenuto sull'isola e, grazie all'aiuto dello psicologo, capisce che Thomas sta mentendo. Ridge, intanto, deluso dalla situazione, si riavvicina a Taylor e le chiede di sposarlo. Il giorno del matrimonio, per\u00f2 Stephanie e Thomas hanno dei forti sensi di colpa e, spinti dalla loro amica Dayzee, non riescono a mantenere il segreto e confessano a Ridge e Taylor la verit\u00e0 su ci\u00f2 che \u00e8 accaduto sull'isola, ovvero che Brooke e Thomas non hanno fatto l'amore. Il matrimonio viene interrotto: Ridge, sconvolto, lascia nuovamente Taylor, la quale interrompe bruscamente la sua amicizia con Stephanie, e torna da Brooke. Cos\u00ec facendo Ridge delude Steffy, che desiderava rimettere insieme la sua vera famiglia.\nIl settimo matrimonio (non valido) con Brooke.\nBrooke \u00e8 felice di riavere accanto l'amore della sua vita, ma \u00e8 delusa da Thomas e Stephanie. Dopo un po' perdona entrambi, ma decide di non lavorare pi\u00f9 con Thomas e cos\u00ec la \"Taboo Line\" viene cancellata. La relazione tra Brooke e Ridge procede bene, ma i problemi arrivano quando Hope e Steffy si schierano una contro l'altra per amore di Liam. La rivalit\u00e0 tra le rispettive figlie causa discussioni tra Brooke, che sostiene Hope, e Ridge, che sostiene Steffy: cos\u00ec il rapporto tra i due entra in crisi. Per evitare di rovinare nuovamente il loro amore, decidono di non farsi influenzare dai problemi che scorrono tra Hope, Liam e Steffy, anche se sia per Brooke sia per Ridge risulta difficile non impicciarsi nelle vite sentimentali delle figlie. Quando i due partono per l'Italia, precisamente in Puglia, per il matrimonio di Hope e Liam, Ridge chiede a Brooke di sposarlo per l'ennesima volta e lei accetta. Dopo pochi mesi, i due convolano a nozze a casa di Eric e Stephanie e quest'ultima accetta finalmente la loro storia. Dopo le nozze, i due partono per la luna di miele, ma questa costituir\u00e0 solo l'alba dei loro problemi: Ridge infatti trova degli sms fra Brooke e Deacon e, quando le chiede spiegazioni, lei ne nega l'esistenza, ma cos\u00ec facendo gli mente spudoratamente per l'ennesima volta, dopo avergli promesso che non l'avrebbe mai pi\u00f9 fatto. Cos\u00ec l'uomo, stanco dei segreti della moglie, decide di non tornare a Los Angeles e nomina Thomas amministratore delegato temporaneo della \"Forrester Creations\". Inoltre il matrimonio con Brooke risulta non valido, perch\u00e9 non avevano ancora completato i documenti che lo avrebbero legalizzato. Ridge cos\u00ec va a trovare R.J. a scuola e si trasferisce a Parigi in una villetta, dove lo andr\u00e0 a trovare la figlia Steffy. Quando Stephanie scopre che il cancro \u00e8 ritornato ed organizza una festa d'addio assieme alle persone a lei pi\u00f9 care, convince Ridge a non parteciparvi, perch\u00e9 sa che il figlio soffrirebbe moltissimo a vederla in quello stato.\nIl ritorno a Los Angeles e il matrimonio mancato con Brooke.\nRidge torna inaspettatamente a Los Angeles un anno dopo la morte della madre e la vita di Brooke viene nuovamente scombussolata. Brooke \u00e8 felice di rivederlo e lui ammette di essere tornato perch\u00e9 vuole ricostruire la loro famiglia insieme. Entrambi si amano ancora, ma Brooke gli confessa della relazione avuta con Bill e cos\u00ec Ridge si allontana da lei, sconvolto per come Brooke e Bill abbiano tradito Katie. Brooke per\u00f2 \u00e8 determinata a riconquistare l'amore della sua vita, ma viene ostacolata da Bill che ritiene essere lui l'uomo giusto per lei. Brooke respinge Bill perch\u00e9 rivuole Ridge che, nel frattempo, si avvicina a Katie. Ridge si trova combattuto tra l'amore per Brooke e i nuovi sentimenti per Katie, ma quest'ultima gli dice di non voler fare ci\u00f2 che Brooke ha fatto a lei e lo sprona a tornare con la sorella. Ridge quindi chiede a Brooke di sposarlo e lei, ignara di tutto, accetta. Tuttavia, il matrimonio tra i due verr\u00e0 interrotto proprio da Katie, la quale, innamorata di Ridge, finge di avere un infarto. Non appena viene condotta all'ospedale, Katie e Ridge hanno un confronto, nel quale la prima gli confessa i suoi sentimenti per lui, e di aver finto l'infarto proprio per impedire che lui e Brooke si sposino nuovamente. Nel corso del tempo, anche Ridge scopre di nutrire sentimenti per l'ex cognata e, per non mentire a Brooke, la lascia.\nLa relazione con Katie Logan.\nRidge e Katie iniziano una relazione, nonostante Brooke stenti a credere agli ultimi eventi. In seguito Ridge esprime il suo desiderio al padre Eric di riprendere il comando della \"Forrester Creations\". Eric, per\u00f2, non \u00e8 d'accordo di sostituire Rick con Ridge: infatti il primo ha fatto un ottimo lavoro come presidente, ma allo stesso tempo l'uomo non vuole deludere il suo figlio prediletto: inizia cos\u00ec una rivalit\u00e0 fra Ridge, intento a riassumere il comando della \"Forrester\", e Brooke, che non vuole che Rick venga licenziato per colpa di Ridge. Questi elementi portano Eric a far mantenere la carica di presidente a Rick, in quanto l'uomo viene messo in guardia da Brooke, che gli ha ricordato che in passato Ridge lo ha scalzato dal potere. Tuttavia, Eric, per fare riavvicinare Ridge a Brooke, nomina i due vicepresidenti. Ridge, grazie alla sua nuova carica, vuole favorire il servizio fotografico di Parigi e licenziare Oliver Jones, ma Eric non glielo permette in quanto secondo lui Oliver \u00e8 un ragazzo onesto che lavora alla Forrester molto bene da anni e che ama il suo lavoro. Successivamente Eric propone a Ridge di diventare co-amministratore delegato della \"Forrester Creations\", a patto di lasciare Katie per Brooke, ma Ridge non accetta. Nel frattempo, Brooke e Bill decidono di convolare a nozze negli Emirati Arabi Uniti, ma la cerimonia viene interrotta da Ridge, che non accetta la loro relazione e ha scoperto che Bill, tempo prima, aveva avuto un momento di passione con Quinn. Brooke viene cos\u00ec trascinata su un elicottero da Ridge, il quale per\u00f2 cade in mare su ordine di Bill, essendo Justin il pilota. Ridge viene dato per disperso e Brooke, Bill, Katie, Thorne ed Eric lo cercano. Una volta trovato, si scopre che Ridge ha avuto un'amnesia e non ricorda nulla dell'incidente. Passata la tragedia, Brooke accetta di sposare Bill a Catalina, ma il giorno delle nozze Ridge, con l'aiuto di Katie, recupera la memoria sull'incidente e cos\u00ec Bill ammette la sua colpevolezza. Dopo l'incidente di Dubai, Ridge non \u00e8 pi\u00f9 in grado di disegnare e si confida solo con Katie: \u00e8 preoccupato che Rick, venendo a conoscenza dell'accaduto, possa usare la situazione a favore per estrometterlo dalla azienda. Caroline, nipote della sua prima omonima moglie, scopre la cosa e decide di aiutarlo, nascondendo la verit\u00e0 al marito Rick: la donna trasforma in disegno le idee di Ridge. In seguito la collaborazione professionale si trasforma in qualcosa di pi\u00f9 profondo e i due si scambiano alcuni baci. Ridge racconta tutto a Katie, dicendole che lo ha fatto solo per ottenere il supporto di Caroline nella decisione di Eric per chi sar\u00e0 il prossimo amministratore delegato della \"Forrester\". Katie, nonostante si senta tradita da Ridge, cerca di far funzionare le cose con lui, ma non riesce a superare ci\u00f2 ch\u00e9 \u00e8 successo: cos\u00ec decide di porre fine amichevolmente al fidanzamento, ringraziando comunque Ridge perch\u00e9 le \u00e8 stato al fianco nel momento pi\u00f9 difficile, ma ora \u00e8 pi\u00f9 forte e pu\u00f2 andare avanti da sola. In seguito Eric decide di nominare il suo successore come amministratore delegato: inizialmente sembra scegliere Ridge, ma la scoperta della relazione fra Ridge e Caroline lo porta a cambiare idea, nominando nuovo amministratore delegato Rick, che approfitta della sua nuova posizione di comando per vendicarsi di Ridge. Successivamente Ridge, unendo le proprie quote azionarie a quelle di Steffy, di Thomas e di Bill Spencer, riesce a scavalcare Rick ed Eric, divenendo il nuovo amministratore delegato e nominando rispettivamente Steffy e Liam presidente e vicepresidente.\nIl matrimonio con Caroline Spencer Jr..\nLa storia tra Ridge e Caroline procede a gonfie vele sino a quando suo figlio Thomas, desideroso di riconquistare la sua ex fiamma, inizia a corteggiare Caroline. Ridge nel frattempo scopre di non riuscire a donare alla fidanzata un figlio a causa della vasectomia che ha fatto a Parigi, cos\u00ec l'uomo lascia la ragazza, che, affranta, finisce a letto con Thomas mentre \u00e8 sotto ansiolitici. Solo il giorno dopo lei si render\u00e0 conto di quello che \u00e8 capitato, essendo quasi completamente incosciente durante il rapporto con Thomas. Il giorno dopo Ridge va da Caroline per riconciliarsi con lei e le promette che, se vuole avere un bambino con lui, lo avr\u00e0 (infatti si sottopone a un intervento per annullare la vasectomia, che per\u00f2 non riesce) e le chiede di sposarlo. La giovane Spencer accetta felice ma non ha rivelato a Ridge quanto successo la notte precedente. Caroline, in seguito, scopre di essere incinta e lo dice a Ridge, rivelandogli anche di avere trascorso una notte con Thomas e quindi c'\u00e8 possibilit\u00e0 che il bambino sia suo. Allora Ridge la informa di essersi sottoposto ad una vasectomia a Parigi e cos\u00ec non pu\u00f2 essere il padre del bambino, che quindi \u00e8 Thomas. Nonostante tutto, Ridge decide di non rivelare nulla a Thomas sulla gravidanza della moglie e di crescere il figlio che ha in grembo Caroline come se fosse suo. Tuttavia, Brooke che sa che Ridge non pu\u00f2 avere figli e inizia a fargli delle domande, spinta anche dai dubbi di Rick, ma il Forrester non demorde, sostenendo la reversibilit\u00e0 dell'operazione. Cos\u00ec si arriva al momento della gravidanza: il parto avviene nella formula in acqua, in casa Forrester; una volta nato, Caroline e Ridge decidono di chiamare il bambino Douglas, in onore della nonna defunta Stephanie. Successivamente il dottor Wolin, ex urologo di Ridge radiato dall'albo, venuto a conoscenza della nascita di Douglas e sapendo che il Forrester non pu\u00f2 avere pi\u00f9 figli, decide di affrontarlo, dopo che ha pranzato con Caroline al ristorante \"Il giardino\". I due litigano e il tutto viene osservato da Katie, a pranzo anche lei con suo marito Bill, e, dopo che Ridge se n'\u00e8 andato, decide di parlare con Wolin, cercando di capire le sue intenzioni, e il dottore le rivela che Douglas non pu\u00f2 essere figlio di Ridge. Qualche ora dopo Wolin contatta Ridge, chiedendogli di vedersi poco fuori dal ristorante e, giunto nel luogo, chiede al Forrester centomila dollari entro ventiquattro ore in cambio del suo silenzio. Ridge minaccia di denunciarlo e se ne va, ma subito dopo il dottore viene investito da un camion mentre sta attraversando la strada, sotto gli occhi esterrefatti di Ridge, e muore. Saputo della morte di Wolin, Caroline teme che qualcuno possa risalire a lei e Ridge e vorrebbe rivelare che Thomas \u00e8 il vero padre di Douglas, ma Ridge la dissuade. Qualche giorno dopo, Katie chiede spiegazioni a Ridge riguardo alla sua discussione con Wolin, che le ha detto che il Forrester ha un grosso segreto da nascondere, cio\u00e8 che Douglas non pu\u00f2 essere suo figlio per la vasectomia, ma lui sostiene che quel medico era un incompetente, essendo stato radiato dall'albo. Dopo varie insistenze, Katie riesce a far ammettere al Forrester di non essere il padre naturale di Douglas e dice alla donna che il suo vero padre \u00e8 un donatore anonimo. Ma Caroline si lascia sfuggire la verit\u00e0 con sua zia Katie che scopre cos\u00ec che Thomas \u00e8 il padre di Douglas. La Logan impone a Ridge di confessare a Thomas la verit\u00e0: il giovane ne rimane sconvolto, ma vuole rivendicare la paternit\u00e0 e per questo porta Douglas di nascosto nello chalet di sua propriet\u00e0; tuttavia, Caroline lo convince a mantenere il segreto, perch\u00e9 lei vuole crescere il bambino con Ridge. Poco tempo dopo, Bill sente parlare Katie e Thomas di un segreto e chiede alla moglie di rivelarglielo: scopre cos\u00ec che Douglas \u00e8 figlio di Thomas, ma Katie gli fa promettere di non parlarne con nessuno. Tuttavia, quando pi\u00f9 tardi Brooke racconta a Bill che Rick vuole partire per allontanarsi da Ridge, allo Spencer sfugge il segreto. Dopo che lo Spencer ne ha parlato con Ridge, il Forrester ottiene il suo silenzio in cambio del coinvolgimento di Rick in alcune decisioni societarie. Ma Caroline parla con Ridge del fatto che sia giusto nei confronti di Thomas che il mondo sappia chi \u00e8 il vero padre di Douglas; Ridge acconsente e la notizia viene rivelata, ma egli viene sollevato dall'incarico di amministratore delegato a causa dello scandalo da Eric, che ne prende il posto. Successivamente, Ridge si rende conto dei sentimenti che Caroline prova nei confronti di Thomas e decide di chiederle il divorzio per dare una possibilit\u00e0 ai due di crescere insieme il bambino.\nLa rivalit\u00e0 con Quinn Fuller.\nRidge accetta che Eric ha preso il suo posto, tuttavia \u00e8 molto preoccupato per il fatto che il padre \u00e8 ormai solo da anni. Quando scopre da Steffy che Eric e Quinn hanno una relazione rimane sconvolto. Ridge che \u00e8 adirato con Quinn per il male fatto a Steffy e che crede che Quinn si stia approfittando del patriarca non vuole assolutamente che Eric e Quinn guidino insieme la Forrester Creations ed oltre tutto non vuole che abbiano una relazione. Invano insieme a Pam, Rick, Thomas e Steffy convince Eric di come Quinn possa essere pericolosa. Non essendo riuscito a far ci\u00f2 decide di estromettere Eric e Quinn dalla Forrester. In suo aiuto viene Bill Spencer. Infatti Bill ha chiesto a Brooke di sposarlo e di prometterle come regalo di nozze il famoso 12,5%, che Brooke accetta di vendere a Ridge di modo che egli possa raggiungere la maggioranza delle azioni. Ridge per\u00f2 inizia ad essere titubante dinnanzi al fatto che Brooke sposi Bill, infatti nel tempo passato insieme capisce di amare ancora molto la sua Logan. In seguito al ritorno a casa di R.J., il quale desidera vedere uniti i genitori e detesta il fatto che Bill sposi la madre, Brooke rimanda le nozze con Bill e Ridge non riceve cos\u00ec le azioni. Intanto, Eric e Quinn, fidanzatisi ufficialmente, annunciano il loro matrimonio. Ma Ridge e Steffy, sempre pi\u00f9 decisi a mandar fuori Quinn dalla famiglia e dalla Forrester, decidono di boicottare il matrimonio non presentandosi e cos\u00ec fanno anche Pam, Thorne, Felicia, Rick, Maya, Thomas, Zende e Wyatt. Tuttavia Eric e Quinn si sposano. Il giorno dopo, Eric, deluso, si presenta alla Forrester e dopo un'accesa discussione, Eric viene colpito da un'emorragia cerebrale. Ridge e Steffy sono furiosi con Quinn, e pi\u00f9 che mai la vogliono via dalle loro vite. Carter intanto fa sapere a Ridge che Eric gli aveva fatto redigere una procura nella quale il nome del beneficiario, dapprima Ridge, era stato modificato da Eric in quello di Quinn. Ridge decide d'accordo con Steffy e Carter di far credere ai parenti che \u00e8 in realt\u00e0 lui a figurare nella procura. In tal modo, butta fuori Quinn, che non \u00e8 ancora legalmente sposata con Eric, da casa Forrester. Wyatt per\u00f2 scopre da Steffy l'inganno ed \u00e8 deciso a rivelare tutto alla madre, la quale assumer\u00e0 il controllo della Forrester Creations.\nIl ritorno con Brooke e il coinvolgimento con Quinn.\nIn questo tempo, Ridge ha capito di essere ancora veramente innamorato della sua Logan e si rivela sempre pi\u00f9 contrario al fatto che ella sposi Bill. Ridge non sa che fare e tuttavia mancano poche ore al matrimonio tra Brooke e Bill. Interviene R.J. che consiglia al padre di bloccare il matrimonio, Ridge allora si presenta da Brooke mentre ella si sta preparando e le dice che la ama e che ci\u00f2 che gli interessa \u00e8 lei e non le azioni della Forrester. Bill si reca da Brooke, sospettoso dell'attesa, e vedendola con Ridge si arrabbia, tuttavia quest'ultimo se ne va quando Brooke dice lui che ama solo Bill. Brooke decide di procedere col matrimonio, ma Bill infuriato con Forrester la lascia sull'altare. Nel periodo successivo Ridge e Brooke tornano in netta sintonia e decidono di sposarsi. Tuttavia la loro felicit\u00e0 dura ben poco: Ridge infatti, sempre pi\u00f9 impegnato nell'estromettere Quinn dalla famiglia finisce per scambiarci pericolosi baci. Questa situazione continua per diversi mesi fino a che, quando i Forrester e gli Spencer si recano in Australia per il matrimonio di Liam e Steffy, Brooke assiste a quello che Quinn e Ridge consideravano l'ultimo bacio. Brooke decide di troncare la sua relazione con Ridge e ritorna da Bill per poi sposarlo dopo poco tempo. Successivamente Ridge salva Quinn da un armato Deacon piombato a Villa Forrester, quest'ultimo \u00e8 ancora in cerca di vendetta nei confronti dell'ex moglie. Quinn \u00e8 grata a Ridge ed entrambi ammettono di stimarsi e di capire che l'uno pu\u00f2 contare sull'amicizia dell'altro. Tuttavia Sheila, tornata in citt\u00e0 per riappacificarsi apparentemente coi Forrester, li vede e, desiderosa di tornare con Eric, comunica al patriarca che sua moglie e suo figlio hanno una relazione. Ci\u00f2 costringe Ridge e Quinn a dire la verit\u00e0 ad Eric, quest'ultimo lascer\u00e0 Quinn per poi riappacifarsi con lei diverse settimane dopo. Ridge invece verr\u00e0 perdonato dal padre solo qualche mese pi\u00f9 tardi.\nL'ottavo matrimonio con Brooke.\nDopo che la Logan divorzia da Bill, Ridge vuole ritornare con Brooke e riesce a riconquistarla. I due tornano insieme ma la felicit\u00e0 sembra essere minata dal ritorno di Thorne. Quest'ultimo rivela a Brooke che \u00e8 soprattutto grazie a lei se \u00e8 riuscito ad andare avanti dopo la morte della figlia Aly e che il motivo del suo ritorno ha anche a che fare con lei. Thorne bacia Brooke ma in seguito ad una discussione con Ridge, decide di farsi da parte accettando la relazione tra il fratello e la Logan. Dopo che Ridge fa tornare a Los Angeles Hope, Brooke e Ridge decidono di sposarsi a Villa Forrester e Thorne prende parte alle nozze come testimone. Non molto tempo dopo il matrimonio, in Ridge si riaccende l'odio nei confronti di Bill. Ridge \u00e8 infatti venuto a sapere che Bill ha passato una notte con Steffy. Convinto che Steffy non sarebbe mai andata a letto col suocero, Ridge pensa fermamente che Bill ha quindi violentato Steffy ed intende fargliela pagare. Una notte, dopo che Ridge \u00e8 andato ad avvisare Bill di stare lontano dalla sua famiglia, qualcuno spara a Bill. Tutti i sospetti ricadono su Ridge che verr\u00e0 messo in galera. Bill lascer\u00e0 la situazione in questa maniera ma far\u00e0 uscire Forrester di galera dichiarando che non \u00e8 stato Ridge a sparargli. Colpevole infatti era stata Taylor che avvisata da Ridge su ci\u00f2 che era successo tra Bill e Steffy, era tornata a Los Angeles per \"parlare\" con Bill.\nI problemi coniugali per Ridge e Brooke arrivano quando Thomas inizia a provare dei sentimenti per Hope Logan, che poi si riveler\u00e0 una vera e propria ossessione, se Brooke sar\u00e0 assolutamente contraria a questa unione, Ridge, inizialmente scettico finir\u00e0 per supportare il figlio, creando cos\u00ec delle discordanze con la moglie. Thomas si avviciner\u00e0 sempre pi\u00f9 notevolmente alla Logan Jr. usando anche suo figlio Douglas che ha da poco perso la madre Caroline, per intenerirla. Con una serie di trucchetti poco leciti il Forrester Jr. finir\u00e0 non solo per convincere Hope che chiudere il suo matrimonio con Liam sia la decisione migliore per tutti, affinch\u00e9 cos\u00ec sia Douglas sia Kelly e Phoebe abbiano una vita migliore ma riuscir\u00e0 anche a sposarla, nonostante Brooke e Liam abbiano fatto di tutto per farla desistere, a differenza di Ridge che si rivela l'unico tifosi di questa coppia. Le nozze per\u00f2 avr\u00e0 vita breve perch\u00e9 quando Hope scopre il segreto sullo scambio di culle e che Thomas ne era al corrente chieder\u00e0 immediatamente l'annullamento; ma il Forrester Jr. non volendo chiudere il suo matrimonio decide di affrontare la ragazza alla casa sulla scogliera dove la situazione degenera, infatti Hope cerca di scappare ma Thomas la insegue e la blocca per scusarsi con lei, in quel momento arriva Brooke per dividerli e che fraintendendo la situazione spinge il figliastro facendolo cadere dalla scogliera sotto gli occhi esterrefatti di Ridge. Questa situazione crea forti tensioni tra lui e la moglie poich\u00e9 l'uomo crede che Brooke abbia spinto intenzionalmente suo figlio, ma la donna si difende dicendo che \u00e8 stato un incidente e che se Thomas non avesse mantenuto il segreto sullo scambio di culle non sarebbe successo niente. Una volta risvegliatosi dal coma il ragazzo decide di non sporgere denuncia contro la matrigna per far colpo su Hope e quando Ridge chieder\u00e0 alla moglie di ringraziare il figlio per non averla fatta finire in prigione, Brooke sar\u00e0 categoricamente contraria e anzi rivela al marito che secondo lei Thomas voglia ancora manipolare sua figlia ed \u00e8 proprio per questo che non la denuncia."}
{"id": "1762790", "revid": "287204", "url": "https://it.wikipedia.org/wiki?curid=1762790", "title": "Olho d'\u00c1gua do Piau\u00ed", "text": "Olho d'\u00c1gua do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762793", "revid": "110157", "url": "https://it.wikipedia.org/wiki?curid=1762793", "title": "Palmeirais", "text": "Palmeirais \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762794", "revid": "3831", "url": "https://it.wikipedia.org/wiki?curid=1762794", "title": "Epithalamion", "text": ""}
{"id": "1762795", "revid": "76963", "url": "https://it.wikipedia.org/wiki?curid=1762795", "title": "Sharon Olds", "text": "Biografia.\nHa studiato alla Stanford University e alla Columbia University, le sue poesie sono state pubblicate su diverse ed importanti testate. La sua prima raccolta di poesie risale al 1980, pubblicata in Italia con il titolo \"Satana dice\", tra le altre sue pubblicazioni \"Il padre\" (1992).\nNel corso della sua carriera ha collezionato diversi riconoscimenti. Nel 2013, per l'opera \"Stag's Leap\", \u00e8 stato insignito del Premio Pulitzer per la poesia.\nAttualmente vive a New York ed insegna scrittura creativa alla New York University."}
{"id": "1762797", "revid": "287204", "url": "https://it.wikipedia.org/wiki?curid=1762797", "title": "Passagem Franca do Piau\u00ed", "text": "Passagem Franca do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762799", "revid": "486946", "url": "https://it.wikipedia.org/wiki?curid=1762799", "title": "Grande grosso e verdone", "text": ""}
{"id": "1762800", "revid": "287204", "url": "https://it.wikipedia.org/wiki?curid=1762800", "title": "Regenera\u00e7\u00e3o (Brasile)", "text": "Regenera\u00e7\u00e3o \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762803", "revid": "287204", "url": "https://it.wikipedia.org/wiki?curid=1762803", "title": "Santo Ant\u00f4nio dos Milagres", "text": "Santo Ant\u00f4nio dos Milagres \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762804", "revid": "1305772", "url": "https://it.wikipedia.org/wiki?curid=1762804", "title": "Istituto professionale di stato Andrea Ponti", "text": "L'Istituto Professionale di Stato per l'Industria e l'Artigianato \"Andrea Ponti\" \u00e8 un Istituto Professionale di Istruzione Secondaria Superiore, fondato negli ultimi anni del Regno Lombardo-Veneto a Gallarate nella odierna centralissima Piazza Giovine Italia, in provincia di Varese. Al presente assieme all'\"istituto tecnico industriale di stato di Gallarate\" e all'\"istituto tecnico per geometri di Somma Lombardo\" costituisce l'Istituto Statale di Istruzione Superiore \"Andrea Ponti\" (ISIS).\nStoria.\nSituato al centro della cittadina di Gallarate, nell'Alto Milanese, l'istituto venne fondato nel 1856 per decisione del comune come \"scuola tecnica comunale\". A causa delle limitate disponibilit\u00e0 finanziarie pubbliche si ricorse all'aiuto di privati cittadini e nel 1874 il cavalier Andrea Ponti e la marchesa Maura Dal Pozzo contribuirono al finanziamento dell'istituto, che si costitu\u00ec come \"scuola tecnica paritaria\".\nNel 1909 un altro intervento della famiglia Ponti permise il trasferimento dell'istituto nella nuova sede appositamente costruita di Palazzo Broletto, in piazza Giovane Italia. In questo periodo la scuola incrementa la popolazione scolastica fino ad arrivare ad avere 250 alunni. Nel frattempo la denominazione della scuola era mutata da \"scuola tecnica paritaria\" in \"istituto di avviamento professionale di tipo industriale\".\nDopo la prima guerra mondiale venne unificato con l'istituto \"Maino\", scuola di tessitura. Nel secondo dopoguerra la scuola venne rifondata nel 1951 come \"istituto professionale di stato per l'artigianato e l'industria (IPSIA)\". La nuova denominazione viene stabilita con un D.P.R. e la finalit\u00e0 della scuola viene definita come quella di fornire agli studenti abilit\u00e0, conoscenze, competenze funzionali all'inserimento nel mercato del lavoro e in particolare nelle industrie meccaniche, tessili, elettriche, chimiche e del legno.\n\u00c8 attiva nell'istituto l'Associazione Amici dell'ISIS \u201cAndrea Ponti\u201d di Gallarate che \u00e8 nata nel 2008 ad opera di alcuni ex studenti e docenti dell'omonimo istituto.\nCon la riforma con l'\"istituto tecnico industriale di stato (ITIS) di Gallarate\" e l'\"istituto tecnico per geometri di Somma Lombardo\" costituisce l'Istituto Statale di Istruzione Superiore (ISIS) \"Andrea Ponti\" Gallarate."}
{"id": "1762808", "revid": "287204", "url": "https://it.wikipedia.org/wiki?curid=1762808", "title": "S\u00e3o Gon\u00e7alo do Piau\u00ed", "text": "S\u00e3o Gon\u00e7alo do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762810", "revid": "767487", "url": "https://it.wikipedia.org/wiki?curid=1762810", "title": "One-X", "text": "One-X \u00e8 il secondo album ufficiale del gruppo musicale canadese Three Days Grace, pubblicato il 13 giugno 2006. Ha ricevuto la certificazione come disco di platino negli USA e nel Canada.\nAntefatti.\nNel periodo in cui il primo album dei 3DG divenne un successo popolare con l'uscita del loro primo singolo, \"I Hate Everything About You\", seguito da altri due singoli, \"Just Like You\" ed \"Home\", il cantante del gruppo Adam Gontier svilupp\u00f2 una dipendenza dall'analgesico conosciuto come Ossicodone. Dopo il termine del tour per il loro primo album, la band seppe che non poteva pi\u00f9 proseguire la propria carriera con le condizioni in cui Adam si trovava, cos\u00ec nel 2005, con l'appoggio della propria famiglia, dei suoi amici e dei membri della band, Adam Gontier si ricover\u00f2 in un centro di riabilitazione.\nDurante la terapia, Gontier, triste e scoraggiato, cominci\u00f2 a scrivere i testi di canzoni che parlavano di come si sentiva e di quello che stava attraversando in riabilitazione: fra queste vi sono Never Too Late, Pain e Animal I Have Become (quest'ultima parla appunto delle conseguenze della droga), che avrebbero fatto parte del successivo lavoro dei 3DG e sarebbero state pubblicate, insieme a \"Riot\", come singoli. Adam Gontier complet\u00f2 con successo la terapia nel centro di recupero; egli e la band ritennero che la pace e la tranquillit\u00e0 riconquistate sarebbero state necessarie per registrare un secondo album di successo.\nEdizioni.\nCos\u00ec come per \"Three Days Grace\", ci sono state altre edizioni di \"One-X\". Un'edizione uscita solamente in USA, Canada e Giappone conteneva una traccia aggiuntiva, \"Running Away\". L'edizione iTunes Deluxe invece contiene quattro tracce aggiuntive: \"Wicked Game\" (cover degli HIM e i video musicali dei primi tre singoli, \"Animal I Have Become\", \"Pain\" e \"Never Too Late\")."}
{"id": "1762813", "revid": "287204", "url": "https://it.wikipedia.org/wiki?curid=1762813", "title": "S\u00e3o Pedro do Piau\u00ed", "text": "S\u00e3o Pedro do Piau\u00ed \u00e8 un comune del Brasile nello Stato del Piau\u00ed, parte della mesoregione del Centro-Norte Piauiense e della microregione del M\u00e9dio Parna\u00edba Piauiense."}
{"id": "1762830", "revid": "116829668", "url": "https://it.wikipedia.org/wiki?curid=1762830", "title": "Palazzo Baldi", "text": "Palazzo Baldi si trova a Firenze in via Alfani 84.\nStoria e descrizione.\nNel suo repertorio Walther Limburger segnala il palazzo come del Seicento e Bargellini e Guarnieri lo indicano come opera riconducibile o a Gherardo Silvani o a Giovanni Battista Foggini.\nSicuramente si tratta di un edificio di un certo pregio, con il fronte fortemente caratterizzato dal prevalere dei vuoti sui pieni, dato il grande numero di finestre che si allineano sui tre piani (pi\u00f9 un mezzanino) per cinque assi, tutte profilate da cornici di pietra riccamente lavorate. Al pian terreno un portale centinato si trova in posizione asimmetrica fra quattro finestre inginocchiate; qui anche una buchetta del vino. I due piani superiori presentano una doppia fila di finestre architravate, sottolineate da cornici marcapiano.\nSotto il secondo ricorso sono due scudi, di cui quello a destra, pi\u00f9 antico, oramai illeggibile. L'altro presenta l'arme dei Baldi delle Rose (d'azzurro alla banda d'argento caricata di tre rami di rosaio fioriti ciascuno di un pezzo al naturale e posti in palo). Nel sottogronda infine un fregio con mensole e cornici \u00e8 intervallato da aperture rettangolari pi\u00f9 semplici.\nCos\u00ec Carla Tomasini Pietramellara: \"Il piano terra ha forme che si richiamano al secolo XVI con finestre inginocchiate senza timpano superiore. Le finestre del primo e del secondo piano sono simili a quelle di palazzo Corsini (Silvani e Ferri) e quindi si pu\u00f2 supporre per il nostro edificio una successiva trasformazione durante il XVII secolo, (forse attribuibile al Foggini) che tra l'altro port\u00f2 alla costruzione di un attico. L'edificio non ha subito manomissioni sostanziali e conserva ancora la facciata e l'impianto planimetrico del XVII secolo, quando fu inglobata una cellula verso ovest per costruire locali di servizio e una scala. La facciata \u00e8 in cattive condizioni soprattutto nelle parti pi\u00f9 basse dove una cattiva utilizzazione dell'interno (magazzino di materiali elettrici) ha certamente contribuito a modificarne la distribuzione planimetrica\".\nNel ventunesimo secolo l'edificio ospita la sede di un'azienda di ricerca farmaceutica."}
{"id": "1762831", "revid": "15980320", "url": "https://it.wikipedia.org/wiki?curid=1762831", "title": "Suite TCP/IP", "text": ""}
{"id": "1762832", "revid": "767487", "url": "https://it.wikipedia.org/wiki?curid=1762832", "title": "Mantonico di Bianco", "text": "Il Mantonico di Bianco \u00e8 un vino passito IGT Locride le cui uve devono essere sottoposte all'appassimento sulla pianta o dopo la raccolta.\nAbbinamenti gastronomici.\nSi consiglia con piatti a base di pesce e con gli antipasti:\nCollegamenti esterni.\nGuida dei vitigni: Montonico bianco"}
{"id": "1762834", "revid": "729019", "url": "https://it.wikipedia.org/wiki?curid=1762834", "title": "Stazione di Minervino Murge", "text": "La stazione di Minervino Murge \u00e8 una stazione ferroviaria posta sulla linea Barletta\u2013Spinazzola, a servizio della citt\u00e0 di Minervino Murge.\nDati ferroviari.\nSi contano 2 binari passanti per il servizio passeggeri muniti di 2 banchine e collegati tra loro tramite una passerella sui binari."}
{"id": "1762835", "revid": "1821847", "url": "https://it.wikipedia.org/wiki?curid=1762835", "title": "Juan Prim", "text": "Biografia.\nEra il figlio di Pablo Prim, e di sua moglie, Teresa Prats. Suo padre era un notaio, ma le circostanze di guerra del tempo lo portarono a essere capitano catalano della I legione durante la guerra d'indipendenza e, anni dopo, capo del battaglione fucilieri di Isabella II, nella prima guerra carlista.\nTrascorse la sua infanzia e l'adolescenza sotto l'influenza dal forte carattere di suo padre e della sua carriera militare.\nCarriera.\nEntr\u00f2 nell'esercito nel 1834 per mano di suo padre, che era al comando di una dei battaglioni durante le guerre carliste.\nLa sua carriera inizi\u00f2 a piccoli passi. Come semplice combattente, dal primo incontro con i cartisti, dimostr\u00f2 l'audacia e il coraggio che lo ha portato a scontrarsi con il nemico. Pochi mesi dopo venne promosso a ufficiale e a tenente il 2 agosto 1835, dopo aver conquistato Vilamajor del Valles, una citt\u00e0 difesa dalle forze carliste e dove fu ferito.\nNel 1838 fu promosso a capitano \"di commissione\", incarico che gli avrebbe permesso di inviare truppe regolari. Grazie alla conquista di Solsona fu innalzato a comandante.\nAlla fine della guerra raggiunse il grado di colonnello. Ebbe anche un ruolo importante durante il cosiddetto Sessennio democratico.\nDopo la pacificazione del 1839, come un progressista contrasto con la dittatura del generale Espartero, fu mandato in esilio. Tuttavia, nel 1843 \u00e8 stato eletto deputato per Tarragona, e dopo aver sconfitto Espartero a Bruch entr\u00f2 a Madrid, in trionfo, con il generale Serrano. La reggente Maria Cristina lo promosse maggior generale e lo nomi\u00f2 conte de Reus e visconte di El Bruch.\nIl generale Narv\u00e1ez, il primo ministro, non riusc\u00ec a capire che cosa significasse libert\u00e0 costituzionale, e il generale Prim, mostr\u00f2 segni di opposizione e perci\u00f2 fu condannato a sei anni di reclusione nelle Filippine. Poi torn\u00f2 in Spagna, e fu impiegato come Governatore di Porto Rico e in seguito come rappresentante militare con il sultano durante la guerra di Crimea. Nel 1854 fu eletto alla Cortes, e diede il suo appoggio al generale O'Donnell, che lo aveva promosso a luogotenente generale nel 1856. \nNella guerra contro il Marocco, nel 1860, fu marchese di Los Castillejos e Grande di Spagna.\nFu Presidente della Giunta Superiore Rivoluzionaria del 1868, Presidente del Consiglio dei ministri nel Governo provvisorio del 1869. Fu il generale Juan Prim a offrire, per la seconda volta, la corona di Spagna a Amedeo di Savoia, duca d'Aosta e figlio del primo re d'Italia Vittorio Emanuele II, che sar\u00e0 cos\u00ec re di Spagna con il nome di Amedeo I\nFu membro della Massoneria e raggiunse il 33\u00ba ed ultimo grado del Rito scozzese antico ed accettato.\nMor\u00ec in seguito ad un attentato subito il 27 dicembre 1870; si disse a causa di una setticemia, ma ricerche recenti suggeriscono che fosse stato soffocato con un cuscino nel suo letto d'ospedale."}
{"id": "1762836", "revid": "1318658", "url": "https://it.wikipedia.org/wiki?curid=1762836", "title": "Italia preistorica e protostorica", "text": "Con l'espressione Italia preistorica e protostorica si indica quella parte della storia d'Italia che parte dal Paleolitico fino ad arrivare all'et\u00e0 del ferro, periodo nel quale iniziano ad apparire i primi documenti scritti.\nPreistoria.\nL'aspetto della penisola italiana nella preistoria era assai diverso rispetto a quella dei giorni nostri. L'alternarsi di periodi con clima temperato e glaciazioni comport\u00f2 grandi cambiamenti climatici e geografici. Nei periodi pi\u00f9 freddi, ad esempio, l'isola d'Elba e la Sicilia erano collegate alla penisola italiana. Il mar Adriatico cominciava a bagnare le coste d'Italia all'altezza del Gargano ed il resto del territorio, ora sommerso, era una fertile pianura con clima umido.\nPaleolitico e mesolitico.\nLe prime colonizzazioni umane italiane, e forse anche le prime in Europa, le troviamo testimoniate ad Apricena, nel sito di Pirro nord (1.300.000 anni fa), a Monte Poggiolo (850.000 anni fa), ad Isernia (600.000 anni fa). Non conosciamo a quale specie umana possano appartenere queste tracce. In Spagna si conoscono popolamenti umani risalenti ad almeno 1 milione di anni dovuti a \"Homo antecessor\", specie che si pensa visse in un periodo databile tra 1,2 milioni e 800.000 anni fa. Questa specie potrebbe aver insediato altre zone europee, Italia compresa.\nIn Italia abbiamo testimonianze di \"Homo heidelbergensis\", che si pensa vissuto fra 600.000 e 100.000 anni fa, a partire dai 500.000 anni fa, . A questa specie appartengono la calotta cranica dell'uomo di Ceprano (databile tra I 300.000 e I 500.000 anni fa), le famose Ciampate del diavolo risalenti a pi\u00f9 di 350.000 anni fa.\nRisalente a circa cinquecentomila anni fa, \u00e8 riccamente documentato un complesso di industrie litiche su scheggia ritrovato lungo il corso del Rio Altana a Perfugas nella Sardegna settentrionale; i ricercatori l'hanno attribuito al periodo cosiddetto Clactoniano arcaico con elementi proto-levalloisiani.\nLa presenza dell'Uomo di Neanderthal \u00e8 dimostrata da ritrovamenti paleoantropologici databili da circa 250.000 - 200.000 anni fa. Non sono troppo numerosi i resti portati alla luce in Italia, rispetto all'Europa continentale, e tutti riconducibili al tardo pleistocene. Sono circa una ventina i siti che hanno restituito testimonianze dei Neanderthal, tra cui la grotta Guattari a San Felice Circeo. Altri ritrovamenti importanti sono stati presso la grotta Breuil (sempre nel Circeo), il Buco del piombo (in Provincia di Como) la grotta di Fumane (in Provincia di Verona), la grotta San Bernardino (in Provincia di Vicenza) e l'eccezionale scoperta dell'uomo di Altamura, uno scheletro praticamente completo intrappolato nel calcare della grotta.\nSecondo gli studiosi la comparsa dell\"'Homo sapiens\" nella regione geografica italiana \u00e8 databile al Paleolitico superiore, periodo che si estende tra i 40.000 anni e i 10.000 anni fa. Degli esemplari di Aurignaziano sono stati scoperti nella grotta di Fumane e risalgono a circa 34.000 anni fa. Seguono le culture dette Gravettiana ed Epigravettiana, le cui tracce sono state rinvenute in tutta la penisola e nelle isole maggiori.\nAnche in Sardegna le prime frequentazioni dell\"'Homo sapiens\" risalgono al paleolitico superiore (grotta Corbeddu) e al mesolitico (grotta di Su Coloru). I rinvenimenti mesolitici della Sardegna settentrionale sono ascrivibili all'\"Epigravettiano indifferenziato\", importato da popolazioni giunte sull'Isola dall'Italia continentale a bordo di rudimentali imbarcazioni..\nIl pi\u00f9 antico scheletro umano completo rinvenuto in Sardegna risale al periodo di transizione tra il mesolitico e il neolitico (8500 a.C. circa). Ribattezzato Amsicora, venne ritrovato nel 2011 a \"Su Pistoccu\", nella marina di Arbus, a pochi metri dalla battigia della Costa Verde, nel sud-ovest dell'Isola. La zona \u00e8 stata oggetto di scavi pi\u00f9 volte in passato e ha riportato alla luce altri importanti reperti.\nNeolitico.\nNell'Europa mediterranea, tra cui l'Italia, la prima ondata di neolitizzazione giunse dal mare, con la diffusione della ceramica impressa (o cardiale), decorata con impressioni a crudo ottenute prevalentemente con la conchiglia del genere \"Cardium\" (da cui anche l'appellativo di ceramica cardiale), su tutte le coste del Mediterraneo occidentale, dalla Liguria, alla Francia meridionale ed alla Spagna.\nIn Italia meridionale la cultura neolitica della ceramica impressa si diffuse, tra la seconda met\u00e0 del VI millennio a.C. e gli inizi del V, soprattutto nel Tavoliere delle Puglie, in Irpinia, e in Basilicata, da dove si diffuse verso nord e verso l'interno e la costa tirrenica. In Sicilia \u00e8 presente una maggiore continuit\u00e0 rispetto alle locali comunit\u00e0 mesolitiche, in analogia a quanto si riscontra nell'area di diffusione della ceramica cardiale e vi si svilupparono una serie di culture locali nell'ambito della ceramica impressa. L'isola di Lipari venne colonizzata all'inizio del V millennio a.C. da genti provenienti dalla Sicilia per lo sfruttamento dei suoi giacimenti di ossidiana.\nIn Italia centrale la presenza dell'Appennino determin\u00f2 la formazione di aree culturali differenziate sul versante tirrenico e su quello adriatico, con diverse facies culturali che si susseguirono l'una all'altra, con parziali sovrapposizioni. In Sardegna lo sfruttamento dei giacimenti di ossidiana del Monte Arci port\u00f2 al precoce sviluppo delle culture neolitiche, introdotte con la cultura della ceramica impressa proveniente probabilmente dall'Italia centrale tirrenica agli inizi del VI millennio a.C.\nIn Italia settentrionale la variante della cultura della ceramica impressa ligure, si afferm\u00f2 sulla costa della Liguria nella prima met\u00e0 del VI millennio a.C. Alla fine del millennio l'area della pianura padana era interessata da un mosaico di culture accomunate dalla decorazione ceramica. All'inizio del V millennio a.C. il precedente mosaico culturale venne sostituito dall'unitaria cultura dei vasi a bocca quadrata, diffusa dalla Liguria al Veneto. Alla fine del millennio l'area venne progressivamente influenzata dalla cultura di Chassey (in Italia anche detta \"cultura di Lagozza\"), originaria della Francia che fin\u00ec con il sostituire la cultura precedente.\nMegalitismo.\nAl volgere del neolitico si diffonde in alcune parti d'Italia, cos\u00ec come in gran parte dell'Europa occidentale e settentrionale, il fenomeno del megalitismo, caratterizzato dalla costruzione di monumenti tratti da enormi blocchi di pietra, che si protrarr\u00e0 in alcuni casi sino all'et\u00e0 del bronzo e oltre (come nel caso dell'Architettura megalitica del Lazio meridionale).\nFra le zone pi\u00f9 interessate sono da citare la Sardegna, regione italiana con il pi\u00f9 alto numero di monumenti megalitici, ed ancora la Puglia la Sicilia, il Lazio, la Valle d'Aosta, il Piemonte e la Liguria.\nLe costruzione caratteristiche erano i dolmen, i menhir e i cromlech. Inoltre, in Sardegna, in provincia di Sassari, si trova il singolare altare megalitico di Monte d'Accoddi, databile al neolitico finale-prima et\u00e0 del rame\nIpogeismo.\nSempre collocabile in epoca tardo neolitica \u00e8 l'ipogeismo, caratterizzato dalle costruzioni sotterranee, che insister\u00e0 fino all'et\u00e0 del bronzo.\nIn Sardegna sono presenti le cosiddette \"domus de janas\" (ossia \"case delle fate\"), strutture funerarie collettive scavate nella roccia databili, le pi\u00f9 antiche, al periodo in cui nell'isola si svilupp\u00f2 la Cultura di San Ciriaco (Neolitico recente 3400-3200 a.C.). Con la Cultura di Ozieri (Neolitico finale 3200-2800 a.C.) si diffusero in tutta la Sardegna (ad eccezione della Gallura dove si prediligeva l'uso di seppellire i defunti nei circoli megalitici come quelli di Li Muri, presso Arzachena).\nAltre strutture funerarie ipogeiche appaiono nell'Italia meridionale, cos\u00ec come a Malta.\nL'Italia protostorica.\nLa fase protostorica comprende l'et\u00e0 dei metalli ossia il periodo che va dal calcolitico (o et\u00e0 del rame), che inizia circa dall'8.000 a.C., passando per l'et\u00e0 del bronzo, circa 3.500 a.C., fino all'et\u00e0 del ferro, circa dal 1.200 a.C. Durante questo lasso di tempo nel territorio italiano si svilupparono numerose culture, anche di origine esogena o presentati tratti di origine esogena, tra le quali la cultura di Remedello del Rinaldone e del Gaudo, la cultura del vaso campaniforme e la cultura protovillanoviana. Genti provenienti da varie regioni europee e da Oriente si stanziarono in territorio italiano senza per\u00f2 sopraffare le popolazioni locali. In alcuni casi, in particolare nelle fasi pi\u00f9 tarde, queste culture daranno origine alle prime entit\u00e0 \"nazionali\".\nCalcolitico.\nNel calcolitico in Italia ebbero origine diverse culture, fra le pi\u00f9 importanti: la Cultura di Remedello (Pianura padana), del Rinaldone (Toscana e alto Lazio), del Gaudo (Campania), di Conelle-Ortucchio (Marche e Abruzzo) e di Laterza-Cellino San Marco (Puglia, Basilicata). Si tratterebbe di piccoli gruppi di individui provenienti dall'area egeo-anatolica che si andarono ad innestare sulle locali popolazioni neolitiche. A questa fase risalgono le prime statue stele rinvenute principalmente in Liguria, Piemonte, Valle d'Aosta, Valcamonica, Sardegna e Corsica. Il ritrovamento forse pi\u00f9 famoso di questo periodo \u00e8 quello della mummia del Similaun (soprannominata \u00d6tzi o Oetzi) , un reperto antropologico scoperto sulle Alpi Venoste (ghiacciaio di Similaun, 3.200 m s.l.m.) al confine fra Italia e la valle \u00d6tztal del Tirolo austriaco (sul versante italiano, in provincia di Bolzano) nel 1991. La datazione al radiocarbonio gli attribuisce un'et\u00e0 di circa 5.000 anni. Questo lo pone nell'Et\u00e0 del Rame, momento di transizione tra il Neolitico e l'Et\u00e0 del Bronzo.\nSul finire del calcolitico, agli albori dell'et\u00e0 del bronzo, appare in alcune zone d'Italia (Pianura padana, Toscana e alto Lazio, Sardegna e Sicilia) la cultura del vaso campaniforme proveniente da diverse parti dell'Europa in particolare dall'area franco-iberica e dal centro Europa.\nEt\u00e0 del bronzo.\nLe testimonianze pi\u00f9 significative dell'uomo nell'et\u00e0 del bronzo sono state trovate in Sardegna (civilt\u00e0 nuragica), Liguria, in Lombardia (le incisioni rupestri della Valcamonica), nella pianura padana (cultura di Polada, Terramare), in Friuli-Venezia Giulia (Castelliere) in Italia centro-meridionale (cultura appenninica).\nNella tarda et\u00e0 del bronzo appaiono in Italia nuove forme culturali di ispirazione centroeuropea (cultura dei campi di urne) come le culture di Canegrate e Golasecca e la cultura protovillanoviana, diffusasi in larga parte della penisola.\nL'et\u00e0 del bronzo in Sicilia.\nFra le pi\u00f9 importanti espressioni culturali nate in Sicilia nel corso dell'et\u00e0 del bronzo sono da segnalare le culture di Castelluccio (antica et\u00e0 del bronzo) e di Thapsos (media et\u00e0 del bronzo) entrambe originatesi nella parte sud-orientale dell'isola. In queste culture, in particolare nella fase di Castelluccio, sono evidenti gli influssi provenienti dall'Egeo dove fioriva la civilt\u00e0 elladica.\nDi respiro occidentale (iberico-sardo) \u00e8 la cultura del vaso campaniforme nota in diversi siti della costa occidentale dell'isola, occupata precedentemente dalla cultura della Conca d'Oro. A questo periodo si riferisce un'ulteriore \"cultura\", appena indiziata, riconoscibile per l'utilizzo a scopo funerario di piccoli manufatti in forma di \"dolmen\" presenti un po' ovunque nell'isola (se ne trovano nell'area del palermitano, dell'agrigentino, del nisseno, del ragusano, del siracusano e, come ultima segnalazione, nel catanese). Nella tarda et\u00e0 del bronzo, la Sicilia nord-orientale mostra i segni di una osmosi culturale con le popolazioni della penisola che portano alla comparsa dell'aspetto \"protovillanoviano\" (Milazzo), connesso, forse, all'arrivo dei Siculi.\nLe vicine isole Eolie vedranno il fiorire nell'et\u00e0 del bronzo delle culture di Capo Graziano e del Milazzese e successivamente dell'Ausonio (divisa in due fase I e II).\nLa civilt\u00e0 nuragica.\nNata e sviluppatasi in Sardegna e diffusasi anche nella Corsica meridionale, la civilt\u00e0 nuragica abbraccia un periodo di tempo che va dalla prima et\u00e0 del Bronzo (dal 1.700 a.C.) al II secolo d.C., ormai in piena epoca romana. Deve il suo nome alle caratteristiche torri nuragiche che costituiscono le sue vestigia pi\u00f9 eloquenti e fu il frutto dell'evoluzione di una preesistente cultura megalitica, costruttrice di dolmen, menhir e domus de janas.\nLe torri nuragiche sono unanimemente considerate come i monumenti megalitici pi\u00f9 grandi e meglio conservati d'Europa. Sulla loro effettiva funzione si discute da almeno cinque secoli e tanti restano ancora gli interrogativi da chiarire: c'\u00e8 chi li ha visti come \"tombe monumentali\" e chi come \"case di giganti\", chi \"fortezze\", \"forni\" per la fusione di metalli, \"prigioni\" e chi \"templi di culto\" del sole.\nPopolo di guerrieri e di navigatori, i sardi commerciavano con gli altri popoli mediterranei. In tantissimi complessi nuragici sono stati infatti rinvenuti oggetti di particolare pregio come perle di ambra baltica, bronzetti raffiguranti probabilmente scimmie e animali africani, una grande quantit\u00e0 di lingotti di rame a pelle di bue, armi e oggetti di foggia orientale, ceramiche micenee.\nTali elementi evidenziano un carattere di questa cultura non chiuso in s\u00e9 stesso ma caratterizzato da forti scambi culturali e commerciali con gli altri popoli del tempo.\nRecenti studi evidenziano una forte probabilit\u00e0 che tra i Popoli del Mare che attaccarono l'Egitto di Ramses III, gli \"Shardana\" fossero i Sardi. In tal senso conducono anche studi condotti in Israele dall'archeologo Adam Zertal dell'Universit\u00e0 di Haifa: gli scavi di El-Ahwat hanno rivelato alcuni parallelismi culturali con la Sardegna nuragica. Il sito israeliano sembra, a detta dello studioso, essere stato costruito da persone che hanno avuto connessioni con, o comunque conosciuto, la cultura nuragica.\nLa civilt\u00e0 dei sardi ha prodotto non solo i caratteristici complessi nuragici, ma anche innumerevoli strutture architettoniche come ad esempio: gli enigmatici templi chiamati pozzi sacri che si presume fossero dedicati al culto delle acque in relazione ai cicli lunari ed astronomici, le tombe dei giganti, i templi a Megaron, alcune strutture di carattere giuridico e sportivo e delle particolari statuine in bronzo, estremamente raffinate per il tempo.\nQueste ultime sono state rinvenute anche nella penisola, in alcune importanti tombe villanoviane-etrusche, in posizione di grande rilevanza, facendo denotare forti legami culturali e forse dinastici tra la civilt\u00e0 nuragica e quella etrusca. Inoltre, non va dimenticata la scoperta, negli anni settanta, di pi\u00f9 di 30 statue in arenaria chiamate i Giganti di Monte Prama, recentemente restaurate e risalenti all'VIII secolo a.C. circa, anche se la datazione precisa \u00e8 ancora incerta (secondo alcune proposte precederebbero la statuaria greca di alcuni secoli), che rappresentano il simbolo indiscusso di grandezza e splendore di questa civilt\u00e0, che mostra avanzate capacit\u00e0 in diversi campi, arte compresa.\nPer molto tempo quella nuragica \u00e8 stata quindi una delle pi\u00f9 importanti del mediterraneo occidentale e in seguito ha convissuto con altre civilt\u00e0 estranee giunte sull'isola, come quella fenicia, quella punica e quella romana, senza mai per\u00f2 essere assorbita completamente da queste. Ci\u00f2 evidenzia il fatto che la radice culturale nuragica doveva avere un'identit\u00e0 molto forte e ben tramandata.\nLa cultura di Polada.\nLa cultura di Polada (localit\u00e0 nelle vicinanze di Brescia) fu un orizzonte culturale esteso dalla Lombardia orientale e il Veneto fino all'Emilia e la Romagna, formatosi nella prima met\u00e0 del II millennio a.C. forse per il sopraggiungere di nuove genti dalle regioni transalpine della Svizzera e della Germania meridionale.\nLe abitazioni erano in genere su palafitta; l'economia era caratterizzata da attivit\u00e0 agricole e pastorali, praticate erano inoltre la cacciagione e la pesca nonch\u00e9 la metallurgia del rame e del bronzo attraverso il quale si producevano asce, pugnali, spilloni, ecc. Le ceramiche erano grezze di colore nerastro.\nViene succeduta nella media et\u00e0 del bronzo dalla \"facies delle palafitte e degli abitati arginati\".\nLe Terramare.\nUn'altra importante cultura del Nord Italia, prima dell'arrivo dei Celti, fu quella conosciuta come Terramare che rappresenta la colonizzazione, da parte delle popolazioni poladiane o di una nuova popolazione proveniente dall'area ungherese, dei territori a sud del Po. Si svilupp\u00f2 nell'Et\u00e0 del Bronzo medio e recente, tra il XVII e il XIII secolo a.C.. La sua denominazione deriva dal termine \"terramarna\", marniere della pianura emiliana utilizzate nel XIX secolo come bacini di approvvigionamento di terreno fertile, formatesi proprio sul deposito archeologico degli insediamenti protostorici in ambiente semiumido.\nGli insediamenti scoperti su molta parte della Pianura padana tra Lombardia, Veneto occidentale e Emilia (specialmente lungo il corso del Panaro, tra Modena e Bologna), sono costituiti da villaggi di legno strutturale su palafitte costruite secondo uno schema ben definito. \nErano di forma quadrangolare, costruiti sulla terraferma su spazi circondati da argine/terrapieno e fossato, generalmente in vicinanza di un corso d'acqua, con strade intersecantesi ad angolo retto, secondo un progetto non casuale che denota il carattere di un insediamento fortificato. Le terramare dell'Emilia sono l'espressione dell'attivit\u00e0 commerciale nell'et\u00e0 del bronzo. Sono insediamenti lungo una via che attraversava le Alpi nella Val Camonica e giungeva alle sponde del Po; qui venivano costruite le terramare che fungevano da depositi e punti di partenza delle merci costituite da ambra dal Mar Baltico, e stagno dai monti Erzgebirge, con direzione lungo il Po fino alla foce e all'Adriatico, verso il Mar Mediterraneo orientale, il Mare Egeo, Creta, l'Asia Minore, la Siria, l'Egitto.\nLa cultura materiale, soprattutto per quanto riguarda la ceramica e gli oggetti in bronzo, richiama le culture danubiano-balcaniche e transalpine tra cui la cultura di Unetice. I morti venivano principalmente cremati.\nLa civilt\u00e0 appenninica.\nLa civilt\u00e0 appenninica era una cultura della media Et\u00e0 del bronzo (1600-1200 a.C. circa), divisa in tre fasi cronologiche principali: \"Proto-Appenninica\", \"Appenninica\" e \"Sub-Appenninica\", che si estendeva principalmente in tutto l'arco appenninico abbracciando quindi gran parte dell'Italia centrale e meridionale con avamposti nelle Eolie e nelle aree costiere della Sicilia nord-orientale. La sua economia era caratterizzata principalmente dalla pastorizia legata a pratiche di transumanza.\nI Castellieri.\nLa cultura dei Castellieri si svilupp\u00f2 in Istria nell'et\u00e0 del bronzo medio per espandersi successivamente in Friuli (\"cjastelir\" in friulano), Venezia Giulia, Dalmazia e zone limitrofe. Dur\u00f2 oltre un millennio (dal XV secolo a.C. al III secolo a.C. circa) ed ebbe termine solo con la conquista romana. Prende il nome dai borghi fortificati che sorsero un po' ovunque nella sua zona di diffusione e definiti per l'appunto Castellieri.\nA dare vita alla cultura dei castellieri fu un gruppo etnico di incerta origine ma probabilmente pre-indoeuropeo e sicuramente proveniente dal mare. I primi castellieri furono infatti costruiti lungo le coste istriane e presentano un curioso fenomeno di megalitismo riscontrabile in quello stesso periodo nel mondo miceneo. Purtuttavia, essendo questo stesso fenomeno diffuso in molte zone del Mediterraneo, non \u00e8 stato possibile determinare con certezza la provenienza egea di tale popolazione; le ipotesi avanzate su una sua origine illirica non sono parimenti avvalorate dai reperti in nostro possesso. Va anche segnalato che un'etnia propriamente illirica inizi\u00f2 a formarsi in Europa solo attorno al X secolo a.C.\nI Castellieri erano dei borghi fortificati, generalmente situati su montagne e colline o, pi\u00f9 raramente, in pianura (Friuli sud-orientale), e costituiti da una o pi\u00f9 cinte murarie concentriche, dalla forma rotonda, ellittica (Istria e Venezia Giulia), o quadrangolare (Friuli), all'interno delle quali si sviluppava l'abitato. In Istria, Friuli e Venezia Giulia sono rimaste alcune centinaia di castellieri fra cui quello di Leme, in Istria centro-occidentale, degli Elleri, nei pressi di Muggia, di Monte Giove, in prossimit\u00e0 di Prosecco (Trieste) e di S. Polo, (o della Gradiscata) non lontano da Monfalcone. Ma forse il castelliere pi\u00f9 importante e popoloso era quello di Nesactium (Nesazio), nell'Istria meridionale, a pochi chilometri da Pola.\nLa cultura Protovillanoviana.\nLa cosiddetta \"cultura Protovillanoviana\", databile alla fase finale dell'et\u00e0 del bronzo (1150-1000 a.C. circa), rappresenta verosimilmente la prima irruzione di popolazioni italiche nella penisola italiana. Non \u00e8 ancora chiaro se la comparsa di questa cultura sia da attribuire a nuovi gruppi giunti da oltralpe (valle danubiana) o sia piuttosto da derivare dalle Terramare padane che scompaiono improvvisamente intorno al 1200 a.C..\nLa principale caratteristica del \"protovillanoviano\" erano le sepolture ad incinerazione, nelle quali le ceneri del defunto erano ospitate in urne cinerarie: la pratica funeraria ha somiglianze con gli aspetti della \"et\u00e0 dei campi di urne\" della pianura danubiana. Anche per quanto riguarda l'aspetto della cultura materiale, soprattutto nella metallurgia, sono forti i richiami alle culture mitteleuropee sue contemporanee.\nLa societ\u00e0 era inizialmente poco differenziata, dedita all'agricoltura e all'allevamento, ma progressivamente le attivit\u00e0 artigianali specializzate (specialmente la metallurgia e la ceramica) generavano accumulo di ricchezza e gli inizi di una stratificazione sociale in particolare nell'area tirrenica tosco-laziale.\nA partire dal 900 a.C. circa questa cultura, che si mantenne generalmente omogenea in tutto il territorio, subisce un processo di regionalizzazione che favorisce la nascita di tante \"facies\" locali tra le quali la civilt\u00e0 atestina, laziale e quella villanoviana.\nLa cultura di Canegrate.\nLa cultura di Canegrate si sviluppa a partire dall'Et\u00e0 del bronzo media (XIII secolo a.C.) fino ad arrivare all'Et\u00e0 del Ferro, nella pianura padana in Lombardia occidentale, in Piemonte orientale e in Canton Ticino e prende il nome dalla localit\u00e0 di Canegrate dove nel XX secolo furono fatti dei ritrovamenti (circa cinquanta tombe con ceramiche e oggetti metallici). \u00c8 tra i siti pi\u00f9 ricchi dell'Italia settentrionale.\nFu portato alla luce nel 1926, presso il rione Santa Colomba, e scavato sistematicamente tra il marzo 1953 e l'autunno 1956.\nLa terracotta della cultura di Canegrate \u00e8 molto rassomigliante a quella utilizzata nello stesso periodo a Nord delle Alpi (Provenza, Savoia, Is\u00e8re, Vallese, Gruppo Reno - Svizzera - Francia orientale). Probabilmente era una popolazione di guerrieri proveniente dall'Europa centrale, scesa in Pianura Padana attraverso i valichi alpini svizzeri ed il Canton Ticino e si pensa ad una continuit\u00e0 linguistica del canegratese anche durante l'Et\u00e0 del ferro.\nLa cultura di Luco-Meluno.\nOriginatasi nel periodo di transizione fra l'et\u00e0 del bronzo e quella del ferro la cultura di Luco-Meluno occupava il Trentino e parte dell'Alto Adige. Venne succeduta, ormai nella piena et\u00e0 del ferro, dalla cultura di Fritzens-Sanzeno associata ai Reti.\nEt\u00e0 del ferro.\nDopo una certa omogeneit\u00e0 raggiunta nella tarda et\u00e0 del bronzo con la comparsa del \"protovillanoviano\", l'et\u00e0 del ferro in Italia \u00e8 contraddistinta da numerosi aspetti culturali che saranno alla base delle realt\u00e0 etniche note in et\u00e0 storica: \"Latini\", \"Veneti\", \"Leponzi\", \"Piceni\", \"Etruschi\" ecc..\nLa cultura di Golasecca.\nLa cultura di Golasecca si svilupp\u00f2 a partire dall'Et\u00e0 del bronzo finale, nella pianura padana e prende il nome dalla localit\u00e0 di Golasecca, presso il Ticino dove, agli inizi del XIX secolo, l'abate Giovanni Battista Giani effettu\u00f2, nell'area del Monsorino, i primi ritrovamenti (circa cinquanta tombe con ceramiche e oggetti metallici).\nLe sue testimonianze materiali si trovano sparse in un ampio territorio di 20.000\u00a0km\u00b2 a sud delle Alpi, compreso tra i fiumi Po, Serio e Sesia delimitato a nord dai valichi alpini.\nNel territorio della Cultura di Golasecca sono state effettuate scoperte che hanno modificato sensibilmente la conoscenza della protostoria europea. Vi sono state ritrovate, ad esempio, le pi\u00f9 antiche iscrizioni in lingua celtica.\nDal punto di vista archeologico sono attribuiti alla Cultura di Golasecca i ritrovamenti databili dal IX al IV secolo a.C. Tuttavia le origini di questa cultura si riallacciano direttamente alle precedenti fasi dell'et\u00e0 del bronzo recente (Cultura di Canegrate, XIII secolo a.C.) e finale (Cultura del protogolasecca, dal XII al X secolo a.C.). Parimenti gli studi effettuati negli ultimi anni (in particolar modo gli studi cronologici condotti da R.C. de Marinis) hanno dimostrato una notevole continuit\u00e0 culturale anche dopo la grande invasione dei Galli Transalpini del 390/80 a.C.\nA Golasecca la cultura fior\u00ec particolarmente per le favorevoli circostanze geografiche. Qui infatti il Ticino sbocca dal Lago Maggiore, e questo agevol\u00f2 lo sviluppo del commercio di sale, in cui gli abitanti di Golasecca facevano da tramite tra Etruschi e la Cultura di Hallstatt (Austria). Le mediazioni commerciali si allargarono poi fino ad includere il mondo greco (olio e vino, oggetti di bronzo, ceramica attica, incenso e corallo) e il mondo transalpino (stagno e ambra proveniente dal Baltico).\nAll'interno del territorio \"golasecchiano\", oggi compreso in due regioni italiane (Lombardia e Piemonte) e la Svizzera si osservano alcune zone che presentano una maggiore concentrazione di ritrovamenti. Esse coincidono, in maniera significativa, con i territori occupati da quei gruppi tribali i cui nomi sono riportati dagli storici e geografi latini e greci:\nLa cultura di Golasecca \u00e8 nota principalmente per le usanze funebri, bench\u00e9 negli ultimi anni siano aumentati gli scavi nelle aree di abitato.\nLe aree funerarie erano distinte da quelle insediative e spesso erano collocate lungo le vie di comunicazione, talora in prossimit\u00e0 di torbiere e aree paludose non destinate ad usi agricoli.\nLe sepolture pi\u00f9 importanti erano probabilmente collocate in posizioni pi\u00f9 elevate e potevano essere circondate da circoli o allineamenti di pietra, definiti, in maniera impropria, \"Cromlech\", per le somiglianze con le omonime strutture megalitiche. Talora pi\u00f9 sepolture si succedevano all'interno della stessa struttura, probabilmente in ragione di vincoli familiari.\nUna tomba, a Pombia, ha restituito i resti della pi\u00f9 antica birra con luppolo del mondo.\nLa Val Camonica.\nI Camuni erano un antico popolo di origine incerta (secondo Plinio il vecchio erano euganei, secondo Strabone Reti) attestato in Val Camonica nell'Et\u00e0 del ferro, anche se gruppi umani dediti principalmente alla caccia, alla pastorizia e all'agricoltura erano presenti nell'area gi\u00e0 nel Neolitico.\nLa civilt\u00e0 camonica preistorica ebbe la sua massima fioritura nel corso dell'Et\u00e0 del ferro, grazie alle numerose miniere presenti in Val Camonica. Il grandissimo interesse storico di questa civilt\u00e0 \u00e8 dovuto anche alle numerosissime incisioni rupestri rinvenute, oltre duecentomila, che fanno della Val Camonica uno dei pi\u00f9 importanti siti di arte rupestre del mondo. Esse coprono un periodo che va dall'Epipaleolitico al Medioevo. Uno tra i petroglifi pi\u00f9 famosi \u00e8 la cosiddetta \"rosa camuna\", che \u00e8 stato adottato come simbolo ufficiale della regione Lombardia.\nLa civilt\u00e0 atestina.\nLa civilt\u00e0 atestina si svilupp\u00f2 in Veneto nella prima met\u00e0 del I millennio a.C. ed ebbe come maggiore centro la citt\u00e0 di Este. Nelle necropoli, recintate in genere da muretti a secco, i defunti venivano incinerati, ovvero cremati, e le ceneri erano raccolte in urne di forma biconica (nelle fasi pi\u00f9 antiche) vicino alle quali in alcuni casi erano inumati nella nuda terra e senza corredo i resti dei servi; nelle aree funerarie sono stati ritrovati anche sepolture di equini, talvolta assieme a resti umani (forse i padroni) talvolta in sepolture singole come ad Este. Per quanto riguarda la cultura materiale sono da segnalare le situle in bronzo.. Da questa cultura traggono origine i Veneti.\nLa civilt\u00e0 villanoviana.\nIl nome deriva dalla localit\u00e0 di \"Villanova\" (frazione di Castenaso) nei pressi di Bologna, dove fra il 1853 ed il 1856 Giovanni Gozzadini (1810\u20131887) ritrov\u00f2 i resti di una necropoli con urne cinerarie.\nSuccedette durante l'et\u00e0 del ferro alla cultura protovillanoviana nel territorio della Toscana e dell'alto Lazio, dell'Emilia (in particolare il bolognese), della Romagna (in particolare Verrucchio), a Fermo nelle Marche e alcune aree della Campania.\nDella precedente cultura conserva vari aspetti tra cui la tradizione della cremazione del defunto. \u00c8 considerata la fase pi\u00f9 antica della civilt\u00e0 etrusca, i centri villanoviani saranno conosciuti in seguito come citt\u00e0 etrusche.\nLa cultura laziale.\nDiffusa nel Lazio centro-meridionale a sud del Tevere, a partire dalla media et\u00e0 bronzo, viene considerata la cultura che diede origine all\"'ethnos latino\". La pratica funeraria prevedeva la cremazione del defunto, le ceneri venivano deposte in urne a forma di capanna.\nLa cultura di Terni.\nLa cultura di Terni, facies protostorica, fu diffusa nel territorio dell'Umbria sud-orientale tra la tarda et\u00e0 del bronzo e la prima et\u00e0 del ferro (X secolo a.C. - VII sec. a.C.). \u00c8 associata alla etnogenesi dei Protoumbri. Nella cultura di Terni \u00e8 attestato prevalentemente l'inumazione, caratteristico dei riti funerari delle genti di etnia umbra.\nLa civilt\u00e0 picena.\nLa civilt\u00e0 picena interess\u00f2 nell'Et\u00e0 del Ferro tutto il territorio delle attuali Marche e dell'Abruzzo settentrionale.\nLe testimonianze lasciate da questa civilt\u00e0 sono molto ricche e fortemente caratterizzate, specie nella scultura, anche monumentale, nell'arte figurativa, che presenta una notevole fantasia nelle figure ed una tendenza all'astrattismo, nell'originalit\u00e0 delle forme della ceramica, nell'abbondante uso dell'ambra, nella grande variet\u00e0 di armi, nei vistosi corredi femminili. La lingua della maggior parte delle iscrizioni \u00e8 italica ed \u00e8 detta Sudpiceno; in quattro iscrizioni \u00e8 attestata invece l'enigmatica Lingua di Novilara. Il rito funerario (come nella pi\u00f9 meridionale \"Fossakultur\") prevedeva l'inumazione del defunto, in numerosi casi accompagnato da un ricco corredo.\nI ritrovamenti danno prova dei diversi influssi culturali subiti da questa civilt\u00e0: villanoviani, come per le altre culture della Penisola, atestini, balcanici e in epoca pi\u00f9 tarda greci ed etrusco-italici. La civilt\u00e0 picena si svilupp\u00f2 tra IX e VI secolo a.C. Nel III secolo venne allo scontr\u00f2 con i galli senoni durante la loro invasione. Come le altre culture della penisola, fu poi gradualmente assorbita dalla civilt\u00e0 romana.\nLa cultura delle tombe a fossa.\nIn tedesco nota come \"Fossakultur\" , era estesa a gran parte dell'Italia meridionale tirrenica e parte di quella centrale nella prima met\u00e0 del I millennio a.C., deve il suo nome alle sepolture ad inumazione (in particolare nel sud).\nAppartengono alla Fossakultur le necropoli di Ischia, Cuma, della valle del Sarno, Locri, e di Torre Galli.\nLa cultura apula.\n\"Facies\" culturale dell'et\u00e0 del ferro sorta in Puglia ad opera dagli Iapigi (divisi in Dauni, Peucezi e Messapi), popolazione di origine balcanica. \u00c8 famosa per le sue ceramiche decorate in stile geometrico.\nL'Italia preromana.\nLe informazioni sulle genti abitanti la penisola in epoca preromana sono, in taluni casi, incomplete e soggette a revisione continua. Popolazioni di ceppo indoeuropeo, trasferitesi in Italia dall'Europa Orientale e Centrale in varie ondate migratorie (veneti, umbro-sabelli, latini, ecc.), si sovrapposero ad etnie pre-indoeuropee gi\u00e0 presenti nell'attuale territorio italiano, o assorbendole, oppure stabilendo una forma di convivenza pacifica con esse. Presumibilmente, queste migrazioni ebbero inizio in et\u00e0 del bronzo medio (e cio\u00e8 attorno alla met\u00e0 del II millennio a.C.) e si protrassero fino al IV secolo a.C. con la discesa dei Celti nella pianura padana.\nFra i popoli di et\u00e0 preromana, meritano una particolare menzione gli Etruschi che, a partire dal X secolo a.C., inizio della fase villanoviana, svilupparono una civilt\u00e0 complessa, evoluta e raffinata che influenz\u00f2 enormemente Roma e il mondo latino. Gi\u00e0 attorno alla met\u00e0 del VI secolo, riuscirono a creare una forte ed evoluta federazione di citt\u00e0-stato che andava dalla Pianura Padana alla Campania e che comprendeva anche Roma e il suo territorio.\nIn Italia settentrionale, accanto ai Celti (comunemente chiamati Galli), troviamo i Liguri (originariamente non indoeuropei poi fusisi con i Celti) stanziati in Liguria e parte del Piemonte, nella fascia costiera dell'attuale Francia meridionale fino a poco oltre l'attuale confine spagnolo, mentre nell'Italia nord-orientale vivevano i veneti (paleoveneti) di probabile origine illirica o, secondo alcune fonti, provenienti dall'Asia Minore, mentre alcuni studiosi sostengono una calata dall'attuale Polonia.\nNell'Italia pi\u00f9 propriamente peninsulare accanto agli Etruschi, cui abbiamo gi\u00e0 accennato, convivevano tutta una serie di popoli, in massima parte di origine indoeuropea, definiti Italici fra cui: Umbri in Umbria; Latini, Sabini, Ernici, Falisci, Volsci ed Equi nel Lazio; Piceni nelle Marche ed in Abruzzo Settentrionale; Sanniti nell'Abruzzo Meridionale, Molise e Campania; Dauni, Messapi e Peucezi (che formano gli Apuli o Iapigi) in Puglia; Lucani e Bruttii nell'estremo Sud; Siculi, Elimi e Sicani in Sicilia.\nLa Sardegna era abitata invece, fin dal II millennio a.C., da varie etnie che diedero vita alla civilt\u00e0 nuragica; le pi\u00f9 importanti delle quali erano i Balari, gli Iolei e i Corsi. Questo insieme di popoli venivano denominati genericamente \"Sardi\" che secondo alcuni sono identificabili con il misterioso popolo dei Shardana, uno dei Popoli del Mare che attaccarono il faraone Ramses III.\nAlcune di queste popolazioni, stanziate nell'Italia meridionale e nelle isole, si troveranno a convivere, dall'VIII fino al III secolo a.C., con le colonie Greche e Fenicie (Puniche) successivamente assorbite dallo stato romano.\nFra le popolazioni citate, oltre agli Etruschi, di cui si \u00e8 gi\u00e0 parlato, ebbero un ruolo importante in epoca preromana e romana i Sanniti, che riuscirono a costituire un'importante federazione in una vasta area dell'Italia appenninica e che contrastarono lungamente (ed eroicamente) l'espansione romana verso l'Italia meridionale.\nNell'area laziale, invece, un posto a s\u00e9 stante meritano i Latini protagonisti, assieme ai Sabini, della primitiva espansione dell'Urbe forgiatori, insieme agli Etruschi ed ai popoli italici pi\u00f9 progrediti (Umbri, Falisci, ecc.), della futura civilt\u00e0 romana."}
{"id": "1762837", "revid": "1310927", "url": "https://it.wikipedia.org/wiki?curid=1762837", "title": "Doncaster Rovers Football Club", "text": "Il Doncaster Rovers Football Club, meglio noto come Doncaster Rovers o semplicemente Doncaster, \u00e8 una societ\u00e0 calcistica inglese con sede a Doncaster, South Yorkshire.\nStoria.\nFondata nel 1879 risulta una fra le pi\u00f9 antiche societ\u00e0 di calcio del Regno Unito.\nDopo anni di risultati altalentanti e non troppo entusiasmanti passati in Conference, nel 2003 riusc\u00ec ad ottenere la promozione in Division 3 (oggi Football League 2) e l'anno seguente in Football League 1.\nNel 2007 ha vinto il Football League Trophy battendo 3-2 il Bristol Rovers dopo i tempi supplementari; in precedenza nella stagione 1989-1990 era stato semifinalista nel medesimo torneo.\nNella stagione 2007-2008 ha vinto i play-off ed \u00e8 approdata nel Football League Championship, la seconda serie del campionato inglese. Attualmente milita in Football League One, la terza divisione del calcio inglese, dopo aver ottenuto la promozione con il terzo posto in Football League Two nella stagione 2016-2017.\nStadio.\nDopo 85 anni trascorsi allo stadio Belle Vue nel 2007 \u00e8 stato inaugurato il nuovo impianto costato 32\u00a0milioni di sterline. Il nuovo impianto ha 15.231 posti seduti coperti ma prevede la possibilit\u00e0 dell'inserimenti di un nuovo modulo per innalzarne la capienza a 20.000. Il Keepmoat Stadium \u00e8 stato realizzato rispettando tutte le normative per permettere di disputare anche partite in campo europeo.\nRosa.\n2021-2022.\n\"Rosa aggiornata al 17 gennaio 2022\"\n2020-2021.\n\"Rosa aggiornata al 26 gennaio 2021\"\n2019-2020.\n\"Rosa aggiornata al 9 novembre 2019\""}
{"id": "1762838", "revid": "33689", "url": "https://it.wikipedia.org/wiki?curid=1762838", "title": "Mahakali", "text": "M\u0101h\u0101k\u0101l\u012b (\u092e\u093e\u0939\u093e\u0915\u093e\u0932\u0940 in lingua nepalese, occidentalizzato in Mahakali) \u00e8 la pi\u00f9 occidentale delle ex zone amministrative del Nepal. Prende il nome dall'omonimo fiume, che segna il confine occidentale tra Nepal e India. Come tutte le zone \u00e8 stata soppressa nel 2015.\nFaceva parte della Regione di Sviluppo dell'Estremo Occidente, copre un'area di 6205\u00a0km\u00b2 e la sua citt\u00e0 principale \u00e8 Amaragadhi.\nGeografia antropica.\nSuddivisioni amministrative.\nLa Zona di Mahakali si suddivide in 4 distretti:"}
{"id": "1762846", "revid": "76963", "url": "https://it.wikipedia.org/wiki?curid=1762846", "title": "Ursel Eberz", "text": "Nata a Colonia, fu protagonista negli anni della giovinezza di spot pubblicitari e divenne abbastanza nota in Germania. Negli anni successivi si dedic\u00f2 con successo al teatro.\nNel 1971 spos\u00f2 il regista Lucio Fulci, morto nel 1996. Ritiratasi dal mondo dello spettacolo, si concesse un piccolo cameo nella pellicola \"Una lucertola con la pelle di donna\", (1971), diretta dallo stesso Fulci.\nNegli ultimi anni \u00e8 riapparsa in alcune pellicole in piccolissimi ruoli: fra queste, \"Il silenzio dei prosciutti\", (1994), di Ezio Greggio, \"Central do Brasil\", (1998), di Walter Salles e \"The Queen - La regina\", (2006), di Stephen Frears."}
{"id": "1762847", "revid": "76963", "url": "https://it.wikipedia.org/wiki?curid=1762847", "title": "Alfonso Ribeiro", "text": "Biografia.\nRibeiro nasce a New York il 21 settembre 1971, figlio di immigrati afro-trinidadiani. Comincia la propria carriera nel mondo dello spettacolo giovanissimo: all'et\u00e0 di otto anni lavora nella soap opera \"Oye Willie\", mentre all'et\u00e0 di dieci registra alcuni dischi, fra cui \"Dance Baby\", \"Not Too Young\", e \"Sneak Away with Me\". Nel 1983 lavora anche a Broadway nel musical \"The Tap Dance Kid\", mentre contemporaneamente lavora anche in televisione. Fu il sosia ufficiale di Michael Jackson, come nello spot televisivo della Pepsi-Cola con Michael Jackson in cui interpreta il medesimo da bambino. In questo spot, Alfonso \u00e8 stato protagonista di una leggenda metropolitana secondo cui sarebbe morto rompendosi il collo durante il numero di break dance di questa pubblicit\u00e0.\nPresente nel cast di \"Silver Spoons\" (\"Il mio amico Ricky\" in Italia) tra il 1984 e il 1987, diviene famoso al grande pubblico grazie al ruolo del ricco e viziato Carlton Banks, interpretato nella serie televisiva \"Willy, il principe di Bel-Air\" dal 1990 al 1996. Nella serie, il personaggio di Ribeiro era una specie di spalla comica per Will Smith. Inoltre, nel corso della serie, Ribeiro era spesso chiamato a interpretare una comica e improvvisata coreografia di \"It's Not Unusual\" di Tom Jones. L'attore \u00e8 infatti anche un ottimo ballerino, attitudine mostrata in pi\u00f9 di un episodio al fianco di Will Smith. Ribeiro \u00e8 stato inoltre regista di un episodio della serie.\nIn seguito Ribeiro ha continuato la propria carriera in televisione, partecipando a numerose trasmissioni, e a un reality show in veste di concorrente.\nHa partecipato all'esecuzione del brano musicale dei The Beatles, \"Let It Be\" collaborando con la rock band svedese Gyllene Tider, \u00e8 presente anche nel videoclip della cover, assieme a molte altre star del cinema e della televisione. \u00c8 apparso in un episodio della serie TV di Disney Channel A tutto ritmo e nella serie TV di Nickelodeon Big Time Rush\nIl 26 novembre 2014 vince in coppia con la ballerina statunitense Witney Capri Carson, il reality show Dancing with the Stars prodotto dalla ABC. Nel 2015 partecipa come guest star al video musicale del brano \"All Night\", il terzo singolo estratto dall'album \"Sometime Last Night\" della band statunitense R5."}
{"id": "1762848", "revid": "161374", "url": "https://it.wikipedia.org/wiki?curid=1762848", "title": "Doncaster Rovers", "text": ""}
{"id": "1762852", "revid": "767487", "url": "https://it.wikipedia.org/wiki?curid=1762852", "title": "Emilie Autumn", "text": "Biografia.\nI primi anni.\nEmilie Autumn nasce il 22 settembre 1979 a Los Angeles, California, ma cresce a Malib\u00f9.\nFiglia di una sarta e di un immigrato tedesco, inizia lo studio del violino all'et\u00e0 di quattro anni, e solo quattro anni pi\u00f9 tardi si esibisce per la prima volta come violinista solista assieme ad un'orchestra, e vince una competizione.\nA 10 anni lascia la scuola, con lo scopo di diventare una violinista di classe mondiale. Lei stessa ha rimarcato, riguardo al suo tempo a scuola: \"l'ho odiato in ogni caso, dato che venivo definita con lo stato di 'strana', 'antisociale' e ricevevo minacce fisiche, mi \u00e8 sembrato che non ci fosse pi\u00f9 un motivo per andarci, cos\u00ec semplicemente non l'ho fatto.\" Da quel momento si esercita dalle 8 alle 9 ore al giorno, frequenta lezioni private, partecipa a pratiche orchestrali, studia da privatista e si interessa della letteratura, leggendo una vasta gamma di opere.\nA 13 anni inizia a comporre le sue prime poesie e canzoni, e a 15 vince un posto alla prestigiosa \"Scuola di Musica dell'Universit\u00e0 dell'Indiana\", ma lascia gli studi due anni pi\u00f9 tardi, in quanto fermamente contraria alle prevalenti opinioni circa l'invidualit\u00e0 e la musica classica; infatti, Emilie aveva continui dissapori con gli insegnanti per il suo vestiario gotico, e sostiene che \"non crede che n\u00e9 il pubblico, n\u00e9 il compositore originale siano mai stati insultati dal vestiario e l'aspetto dell'esecutore\".\nSenza demordere, e sempre convinta della sua ambizione, a 18 anni Emilie decide di registrare una canzone come demo per un'etichetta discografica, dove per la prima volta aggiunge la propria voce oltre al violino. Il fatto che i produttori intendessero alterare i suoi lavori la spinge per\u00f2 a recedere dal contratto e a tornare alla produzione indipendente, creando la propria etichetta, la Traitor Records, e pubblicando il suo album di debutto \"\", il quale contiene esecuzioni personali di opere per violino barocco, accompagnate dal violoncellista Roger Lebow, il clavicembalista Edward Murray, e il liutista Michael Egan.\nIl nome dell'album \"On A Day...\", deriva dal fatto che il lavoro \u00e8 stato registrato interamente in un giorno solo.\nIn questo periodo, Emilie pubblica anche il suo primo libro di poesie \"Across The Sky &amp; Other Poems\".\n2001-2005: Il periodo \"Enchant\" e le prime collaborazioni.\nNei primi mesi del 2001, Emilie si sposta a Chicago, Illinois, e decide di rimanere in quanto entusiasta della scena musicale locale e dell'efficiente sistema di trasporto pubblico.\nQui inizia a registrare il suo secondo album, Enchant, che viene preceduto prima dall'EP \"Chambermaid\", e in seguito agli attentati dell'11 settembre, dal singolo \"By the Sword\", i quali proventi vengono donati alla Croce Rossa americana e all'organizzazione internazionale non-profit AmeriCares. Si tratta praticamente del suo debutto musicale, che completer\u00e0 solo nel 2003.\n\"Enchant\" viene presentato come un concept album che unisce molti generi musicali, tra i quali pop, rock, new Age e trip hop, in un mix che la stessa Emilie definisce \"fantasy rock\", e viene affrontato con \"sogni, storie, fantasmi e fate che ti staccheranno la testa a morsi se oserai toccarli\". Nell'album e nei live, la band di supporto \u00e8 formata dal violoncellista Joey Harvey, il chitarrista Benjamin Lehl, il bassista Jimmy Vanaria (che si occupa anche delle parti elettroniche) e il batterista Heath Jansen.\nNell'artwork compare anche l'\"Enchant Puzzle\", un enigma comprendente un riquadro di caselle, ciascuna con un simbolo diverso, e delle istruzioni precise sulla risoluzione.\nOltre ad \"Enchant\", nello stesso periodo, Emilie si dedica anche ad alcuni progetti paralleli: \"Convent\", un gruppo musicale per il quale ha registrato tutte le quattro voci, \"Ravensong\", un ensemble barocco che ha formato con alcuni amici, e il \"Jane Brooks Project\", dedicato per l'appunto a Jane Brooks, una donna vissuta nel sedicesimo secolo che fu giustiziata con l'accusa di stregoneria.\nLa notte del release party di \"Enchant\", Emilie viene a sapere che Courtney Love, leader della band Hole, l'ha invitata a registrare alcune parti cantate e di violino per il suo album solista \"America's Sweetheart\" e a seguirla come turnista nel tour promozionale. Cos\u00ec, nel 2004, Emilie si imbarca con la Love e la sua band di supporto \"The Chelsea\", arrivando a suonare al \"Late Show with David Letterman\", nota trasmissione statunitense, e al Bovery Ballroom il giorno seguente.\nC'\u00e8 da dire, a proposito delle registrazioni avvenute per tale album, che molte parti di violino non furono pubblicate, in quanto i nuovi produttori decisero di scartarle.\nNel settembre dello stesso anno, il padre di Emilie muore di cancro ai polmoni, nonostante avesse smesso di fumare vent'anni prima.\nVerso la fine del 2004, Emilie diviene ospite della trasmissione \"Crafters Coast To Coast\" di HGTV, in cui mostra come creare ali di farfalla e il sapone-sushi, prodotti che vende anche nella sua fashion house personale, la \"WillowTech House\".\nSempre nello stesso periodo, appare nell'emittente televisiva WGN come violinista del quartetto d'archi di accompagnamento al duetto Billy Corgan e Dennis de Young, eseguendo la carola natalizia \"We Three Kings\".\nNell'agosto 2005, Emilie crea i costumi per il video musicale di \"Walking Shade\" di Billy Corgan, e collabora anche musicalmente registrando voci e violini per la canzone DIA del suo album \"TheFutureEmbrace\". Nel tardo 2005, inoltre, registra voci e violini anche per \"The Gates Of Eternity\", canzone dell'album \"All Mine Enemys Wispers: The Story Of Mary Ann Cotton\" degli \"Attrition\", che verr\u00e0 pubblicato solo nel 2008. Al momento dell'uscita, Emilie protester\u00e0, in quanto la canzone \u00e8 stata \"alterata senza il suo permesso\", sostenendo per altro che non era finita.\n2005-2007: \"Opheliac\", \"Laced/Unlaced\" e \"A Bit O' This &amp; That\".\nEmilie aveva gi\u00e0 iniziato a lavorare al suo prossimo lavoro \"Opheliac\" gi\u00e0 dall'agosto 2004, album che viene poi registrato ai Mad Villain Studios di Chicago sotto l'etichetta tedesca \"Trisol Music Group\" e annunciato con l'esecuzione della canzone \"Misery Loves Company\" nell'emittente WGN il gennaio 2006.\nViene pubblicata l'edizione limitata dell'EP \"Opheliac\" in anteprima per la Traitor Records nella primavera del 2006.\nMentre gli EP vengono spediti, Emilie dichiara che i suoi uffici sono stati derubati, e che questa sarebbe stata la causa del ritardo nella pubblicazione dell'album.\n\"Opheliac\" rappresenta un punto di svolta nelle sonorit\u00e0 dell'artista, presentando toni pi\u00f9 marcati e aggressivi rispetto al precedente \"Enchant\", con un ampio uso di Drum Machines, sintetizzatori e violini distorti, a formare un genere che unisce perfettamente il gotico-vittoriano con sonorit\u00e0 pi\u00f9 caratteristiche del synth-pop e della darkwave. L'album \"Opheliac\" \u00e8 tuttora considerato l'album di punta dell'artista, in cui i testi sono strettamente personali e narrano di eventi vissuti, i quali hanno contribuito a cambiare radicalmente la sua vita. Il nome \u00e8 un chiaro riferimento al personaggio di Ofelia dell'Amleto di William Shakespeare, l'archetipo della donna \"autodistruttiva\", personaggio con il quale Emilie sente una profonda connessione.\nL'album riscuote un buon seguito, e il singolo \"Opheliac\" appare nell'album \"13th Street: The Sound of Mystery, Vol. 3\", pubblicato da XYZ Music, e su \"Fuck The Mainstream Vol. 1\" pubblicato da Alfa Matrix il 19 giugno.\nEmilie ha dichiarato che non eseguir\u00e0 mai dal vivo la canzone \"Gothic Lolita\", contenuta nell'album \"Opheliac\", in quanto tale brano parla della sua tragica esperienza con lo stupro e delle ripercussioni negli anni successivi; lei stessa ritiene che un'esecuzione dal vivo potrebbe ferire chi come lei ha vissuto un'esperienza simile.\nAd inizio ottobre 2006, Emilie appare nel cartone animato \"Metalocalypse\" come artista ospite e nell'album \"The Dethalbum\", dove registra un riarrangiamento con violino distorto del tema della serie.\nA novembre 2006, vede la luce l'EP \"Liar/Dead Is The New Alive\" contenente alcuni remix con collaborazioni di \"Liar\" e \"Dead Is The New Alive\", due brani dell'album \"Opheliac\", misti ad alcuni inediti.\nEmilie, inoltre, nel marzo 2007, pubblica un album completamente strumentale: \"Laced/Unlaced\", che consiste in due CD: il primo (\"Laced\") contiene una re-release del suo primissimo lavoro \"On A Day...\", mentre il secondo (\"Unlaced\") brani inediti dove gli strumenti prevalenti sono il clavicordo e il violino distorto, caratterizzati da un acceso virtuosismo tecnico. Emilie, a proposito della scelta del doppio album, dichiar\u00f2 che \"sentiva che i toni di 'Laced' avrebbero creato un bel contrasto con i virtuosismi metal di 'Unlaced', e che sarebbe stata la perfetta rappresentazione del \"prima\" contro l'\"adesso\"\".\nPoco tempo dopo, viene pubblicato anche \"A Bit O' This &amp; That\", una raccolta di rarit\u00e0, quali covers di artisti come Beatles o The Smiths, pezzi classici e brani personali.\n2008-2009: Il romanzo autobiografico, \"4 O' Clock\" e la rottura con la Trisol.\nNel 2008 Emilie pubblica il suo primo romanzo autobiografico \"The Asylum For Wayward Victorian Girls\", contenente la sua autobiografia e una storia in tinta Thriller psicologico.\nNello stesso anno viene inoltre pubblicato l'EP \"4 O' Clock\", il quale contiene il singolo \"4 O' Clock\" -che in seguito diverr\u00e0, per diverso tempo, il classico brano di apertura delle sue performance live-, alcuni remix dell'album \"Opheliac\", altri brani inediti e alcune letture di \"The Asylum\", e l'EP \"Girls Just Wanna Have Fun &amp; Bohemian Rhapsody\", contenente i remake delle due celebri canzoni riarrangiate dalla stessa Emilie.\nUn anno dopo avviene la rottura con la \"Trisol\" per firmare con l'etichetta \"The End Records\", con la quale viene pubblicato, il 27 ottobre 2009, un re-release di \"Opheliac\" negli Stati Uniti (prima era disponibile solo per importazione) in edizione speciale, contenente anche extra quali foto, tracce bonus, letture di \"The Asylum For Wayward Victorian Girls\" e un filmato.\nOltre ai progetti personali, Emilie continua a collaborare con altri artisti: registra voci e violini per la canzone \"Dry\" dei Die Warzau e appare nel videoclip della loro canzone \"Born Again\", suona il violino nella canzone \"UR A WMN NOW\" dell'album \"Smash the Control Machine\" degli \"Otep\".\nInoltre, la canzone \"Organ Grinder\" contenuta nell'EP \"4 O' Clock\" appare nella colonna sonora del film \"Saw III\", e una versione remixata di \"Dead Is The New Alive\" nel suo seguito, \"Saw IV\".\n2010-presente: \"The Devil's Carnival\" e \"Fight Like a Girl\".\nNel giugno 2010 Emilie anticipa sul suo account di Twitter l'acronimo col quale intitoler\u00e0 il suo nuovo album: \"F.L.A.G.\", prima ancora di rivelare l'intero titolo, il quale si scoprir\u00e0 in seguito essere \"Fight Like a Girl\". I testi completi dell'album vengono resi noti solo nel settembre 2011.\nL'artista esplica che il significato che sta dietro al titolo \u00e8 \"di prendere tutte queste cose che rendono delle nullit\u00e0 le donne e usarle a proprio vantaggio\".\nBasato sul suo libro autobiografico \"The Asylum for Wayward Victorian Girls\", l'album non \u00e8 tuttavia un inno al femminismo che possa in qualche modo andare contro il mondo maschile, \u00e8 piuttosto \"un inno all'uguaglianza, alla giustizia e alla sensibilizzazione. Non vi \u00e8 alcun motivo per cui un uomo non possa partecipare a tutto ci\u00f2 perch\u00e9 un brav'uomo dovrebbe desiderare vendetta su quelli cattivi, tanto quanto una donna\".\nIl 30 agosto 2010 annuncia di volersi sottoporre ad un intervento alla mandibola e di necessitare di un periodo di recupero dopo di questo.\nNel 2011, Emilie partecipa al Harvest Festival in Australia, programmando di presentare due singoli del nuovo lavoro discografico proprio durante quegli spettacoli.\nL'11 aprile 2012 pubblica infine il singolo \"Fight Like a Girl\", contenente l'omonimo brano e la canzone \"Time for Tea\".\nIl 16 aprile 2012 Emilie ha annunciato di voler realizzare entro il 2014 presso il teatro West End di Londra, un musical della durata di 3 ore basato sul suo libro autobiografico. Secondo una sua intervista, lei ha in programma di svolgere i ruoli di entrambe le protagoniste, Emilie e Emily, che nel romanzo sono situate in due epoche diverse.\n\u00c8 anche apparsa, nell stesso anno, nel mini-film musical horror \"The Devil's Carnival\" del regista \"Darren Lynn Bousman\" nel ruolo di \"Painted Doll\". Al film hanno partecipato anche due delle sue Bloody Crumpets (il suo gruppo di supporto nelle performance live), rispettivamente Beth Hinderlither (meglio nota come \"The Blessed Contessa\") e Maggie Lally (conosciuta anche come \"Captain Maggots\") nel ruolo di \"Woe-Maidens\" (letteralmente \"ragazze combina guai\").\nIl 13 giugno 2012, Emilie annuncia sul suo forum la data di uscita del suo album \"Fight Like A Girl\", che avviene il 24 luglio dello stesso anno. L'album funge da colonna sonora per la sua autobiografia -infatti i testi nel booklet vengono presentati come dialoghi dei personaggi della storia- e lo strumentale \u00e8 pi\u00f9 incentrato nella parte orchestrale che nei synth. Per quest'album, inoltre, l'uso del violino distorto viene temporaneamente abbandonato. \u00c8 stato girato, inoltre, il videoclip della title-track, diretto da Darren Lynn Bousman, l'unico della carriera dell'artista.\nVita privata.\nIl cognome Liddell \u00e8 il cognome da nubile di sua madre. Emilie sostiene di essere una discendente di Alice Liddell, alla quali lo scrittore Lewis Carroll dedic\u00f2 la nota fiaba \"Le avventure di Alice nel Paese delle Meraviglie\".\nEmilie Autumn soffre di disturbo bipolare, che spesso le causa violenti cambiamenti d'umore, insonnia e allucinazioni uditive. Alcune delle sue canzoni, quali \"Manic Depression\", \"Swallow\" e \"Misery Loves Company\", provenienti dall'album \"Opheliac,\" trattano proprio di questi suoi disturbi. Nonostante abbia affermato \u00abPreferirei non soffrire di questi disturbi [...] probabilmente sarei molto pi\u00f9 felice\u00bb crede che le dia una prospettiva di vita diversa e che possa \u00abusarla per ci\u00f2 di cui vale la pena, quindi non ne \u00e8 proprio vittima.\u00bb. Emilie ha subito abusi sin dall'et\u00e0 di sei anni. Tiene sempre un cuore disegnato sulla guancia, che per lei \u00e8 come un rituale di protezione.\n\u00c8 diventata vegetariana all'et\u00e0 di undici anni, dopo non essere riuscita a razionalizzare il proprio pensiero sul perch\u00e9 bisognasse mangiare animali da fattoria e non animali domestici; nella tarda adolescenza \u00e8 poi diventata vegana ma, in seguito alla contrazione di una forma di intossicazione da rame, ha dovuto necessariamente abbandonarne il regime alimentare, pur restando una convinta vegetariana.\nLei crede che ci sia un nesso tra il trattamento delle donne e degli animali nella societ\u00e0 odierna.\nCome animali domestici ha due ratti, rispettivamente chiamati Sir Edward e Basil, e un gatto, Fishy.\nOltre a cantare da contralto e suonare il violino e il clavicordo, Emilie Autumn ha imparato a usare anche la viola, il pianoforte, la chitarra, l'organo e il flauto di pan. Sa anche comporre musica per flauto traverso e sax, nonostante non suoni questi strumenti.\nStile musicale e scenico.\nEmilie Autumn \u00e8 conosciuta in particolare per lo stile teatrale che tiene nei suoi concerti, e per l'accostamento della musica classica con quella elettronica. Le sonorit\u00e0 seguono quelle dell'industrial per l'irregolarit\u00e0, la variet\u00e0 degli strumenti e il massiccio uso di sintetizzatori e drum machine, e quelle della darkwave per le atmosfere cupe e surreali. Nello specifico, il genere si pu\u00f2 definire una commistione tra il synth pop e il dark cabaret. Caratteristico \u00e8 l'uso degli strumenti classici, tra i quali spicca il violino barocco e quello elettrico (che Emilie ha imparato a suonare sin da piccola), e dell'onnipresente clavicordo. Da questa unione estremamente originale nasce un genere musicale molto personale, da lei stessa chiamato \"violindustrial\" o \"victorianindustrial\".\nNotevole influenza sulla sua stilistica ha avuto lo studio della storia europea, in particolare quella del periodo barocco che ha influenzato molto sia la sua musica sia la sua attivit\u00e0 poetica, sfociata nell'edizione di \"Across The Sky &amp; Other Poems\" (2001). Questo libro contiene 45 composizioni ispirate fondamentalmente alle opere di poeti dell'et\u00e0 elisabettiana come William Shakespeare. Il lavoro \u00e8 stato poi ripubblicato nel 2005 insieme all'album Your Sugar Sits Untouched, che comprende l'esposizione in parlato di tutti i poemi accompagnata da musica di sottofondo appositamente scritta dall'artista.\nLo stile scenico adottato da Emilie Autumn non \u00e8 tuttavia quello del periodo rinascimentale che ha ispirato la sua produzione musicale e poetica, ma quello dell'Inghilterra vittoriana, con i suoi corsetti e decorazioni di vario tipo.\nPer le sue esibizioni Live, che lei chiama dinner theatre (teatro della cena) a causa del momento tea-party tipico dei suoi spettacoli in cui lei e le Bloody Crumpets sono solite lanciare e sputare t\u00e8 e pasticcini al pubblico, Emilie si rif\u00e0 agli spettacoli di Burlesque, \"una tipologia di spettacolo che utilizza soprattutto l'umorismo e la sensualit\u00e0 per beffarsi della societ\u00e0 e della politica\", per controbilanciare argomenti importanti quali l'abuso sessuale o l'autolesionismo. I suoi spettacoli comprendono inoltre costumi fatti a mano, teatralit\u00e0, giochi col fuoco e una band di supporto tutta al femminile, le gi\u00e0 citate \"Bloody Crumpets\", tuttora formata da Veronica Varlow e Captain Maggot, precedentemente anche da The Blessed Contessa, Lady Aprella, Little Lucina, Lady Joo Hee, Captain Vecona, Little Miss Sugarless, Mistress Jacinda e la modella alternative Ulorin Vex. Ci\u00f2 che Emilie desidera comunicare con i suoi spettacoli \u00e8 una \"dichiarazione anti-repressiva\".\nI fan di Emilie Autumn sono da lei stessa battezzati 'Plague Rats' (letteralmente \"ratti della peste\")."}
{"id": "1762854", "revid": "33689", "url": "https://it.wikipedia.org/wiki?curid=1762854", "title": "Mechi", "text": "Mec\u012b (\u092e\u0947\u091a\u0940 in lingua nepalese, occidentalizzato in Mechi) \u00e8 la pi\u00f9 orientale delle ex zone amministrative del Nepal. Confina a nord con il Tibet, a est con gli stati indiani del Sikkim e del Bengala Occidentale, e a sud con lo Stato del Bihar. Come tutte le zone \u00e8 stata soppressa nel 2015.\nFaceva parte della Regione di Sviluppo Orientale e la sua citt\u00e0 principale \u00e8 Ilam.\nGeografia antropica.\nSuddivisioni amministrative.\nLa Zona di Mechi si suddivide in 4 distretti:"}
{"id": "1762855", "revid": "97701", "url": "https://it.wikipedia.org/wiki?curid=1762855", "title": "Mec\u012b", "text": ""}
{"id": "1762856", "revid": "123118616", "url": "https://it.wikipedia.org/wiki?curid=1762856", "title": "Resurgence", "text": "Resurgence \u00e8 una rivista bimestrale britannica che \u00e8 considerata come la voce artistica e spirituale dell'ambientalismo in Gran Bretagna.\nStoria.\n\u00c8 stata fondata negli anni sessanta e \u00e8 diretta da Satish Kumar .\nFra i collaboratori ci sono Fritjof Capra, Wendell Berry, Vandana Shiva e James Lovelock."}
{"id": "1762857", "revid": "124614778", "url": "https://it.wikipedia.org/wiki?curid=1762857", "title": "Joe Pantoliano", "text": "Biografia.\nPantoliano \u00e8 nato ad Hoboken, nel New Jersey, figlio di Dominick \"Monk\" Pantoliano, un operaio supervisore presso una fabbrica ed autista di carri funebri, e di Mary Centrella, una sarta, ambedue d'origini italiane, ma cresce nella vicina Cliffside Park, dove s'era trasferito al seguito della famiglia. Per non dover gravare troppo sul bilancio familiare, trova un lavoro come barbiere, cosa che lo rende indipendente ma che al contempo gli consolida l'ambizione di mirare a qualcosa di pi\u00f9 importante. La prima vera occasione arriva nel 1972 quando una compagnia teatrale gli affida il ruolo di Billy Bibbit nella pi\u00e8ce \"Qualcuno vol\u00f2 sul nido del cuculo\", opera teatrale che lo terr\u00e0 occupato svariati mesi.\nCaratterista di talento, negli anni seguenti recita in importanti produzioni, tra i quali \"I Goonies\" (1985), \"Prima di mezzanotte\" (1988), \"La vedova americana\" (1992), \"Il fuggitivo\" (1993), \"Bad Boys\" (1995), \"Bound - Torbido inganno\" (1996), \"Matrix\" (1999), \"Memento\" (2000), \"Bad Boys II\" (2003) e \"La vela strappata\" (2006). Nella versione originale del film \"Come cani e gatti\" (2001) presta la voce al personaggio Peek. Ha inoltre prestato la voce al personaggio di Luigi Goterelli del videogioco \"Grand Theft Auto III\". Dal 1996 al 1997 ha preso parte alla serie \"EZ Streets\" nel ruolo di Jimmy Murtha. Nel 2003 si aggiudica un Emmy per l'intenso ruolo del mafioso Ralph Cifaretto nella serie \"I Soprano\". Attivo anche nel doppiaggio, nel 2006 presta la voce a Dante Calabresi in un episodio de \"I Simpson\".\nDoppiatori italiani.\nDa doppiatore \u00e8 sostituito da: "}
{"id": "1762859", "revid": "110157", "url": "https://it.wikipedia.org/wiki?curid=1762859", "title": "Apodi (Brasile)", "text": "Apodi \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione di Chapada do Apodi."}
{"id": "1762861", "revid": "97701", "url": "https://it.wikipedia.org/wiki?curid=1762861", "title": "Mah\u0101k\u0101l\u012b", "text": ""}
{"id": "1762862", "revid": "123014517", "url": "https://it.wikipedia.org/wiki?curid=1762862", "title": "Santa Sabina", "text": "Agiografia.\nSabina nacque nel II secolo da una famiglia nobile che, quando ella era ancora giovanissima, la diede in moglie al senatore Valentino.\nSi convert\u00ec al cristianesimo e frequent\u00f2 l'ambiente delle catacombe, dove si riunivano i cristiani, perseguitati dallo Stato romano, assieme all'ancella Serapia, che secondo una tradizione convert\u00ec la santa.\nVenne catturata durante una messa e, poich\u00e9 non abiur\u00f2, il prefetto Elpidio la condann\u00f2 alla decapitazione nel 120 circa. Con lei venne decapitata anche Serapia.\nLe loro reliquie si trovano oggi nella basilica di Santa Sabina all'Aventino, fondata nel 425 da Pietro d'Illiria, sui resti di un luogo considerato protetto dalla santa.\nUn'altra chiesa dedicata a Santa Sabina \u00e8 quella di San Benedetto dei Marsi, in Abruzzo, edificata con ogni probabilit\u00e0 tra il V e il VI secolo ed elevata a cattedrale della diocesi dei Marsi nel 1057."}
{"id": "1762863", "revid": "110157", "url": "https://it.wikipedia.org/wiki?curid=1762863", "title": "Cara\u00fabas (Rio Grande do Norte)", "text": "Cara\u00fabas \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione di Chapada do Apodi."}
{"id": "1762865", "revid": "287204", "url": "https://it.wikipedia.org/wiki?curid=1762865", "title": "Felipe Guerra", "text": "Felipe Guerra \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione di Chapada do Apodi."}
{"id": "1762866", "revid": "8596", "url": "https://it.wikipedia.org/wiki?curid=1762866", "title": "Cowsills", "text": ""}
{"id": "1762867", "revid": "729019", "url": "https://it.wikipedia.org/wiki?curid=1762867", "title": "Stazione di Mandas", "text": "La stazione di Mandas \u00e8 una stazione ferroviaria al servizio del comune di Mandas, posta lungo la ferrovia Cagliari-Isili, nonch\u00e9 scalo capolinea della linea turistica per Arbatax.\nStoria.\nLe origini della stazione risalgono agli anni ottanta del XIX secolo, quando in Sardegna la Societ\u00e0 italiana per le Strade Ferrate Secondarie della Sardegna costru\u00ec le prime ferrovie della rete a scartamento ridotto dell'isola. Il 15 febbraio 1888 fu inaugurata dalle SFSS la ferrovia da Cagliari a Isili e con essa la stazione di Mandas, sita lungo questa linea. Lo scalo era designato a diventare una stazione di scambio, in quanto a poca distanza dallo stesso sarebbe partita una linea diretta verso la costa dell'Ogliastra. Il 1\u00ba aprile 1893 infatti veniva inaugurato il primo tronco di questa linea (poi completata l'anno successivo), il Mandas-Nurri.\nLa stazione fu scelta inoltre come sede di uno dei depositi ferroviari delle SFSS, le quali, nel 1921, furono assorbite da un'altra concessionaria della rete secondaria isolana, la Ferrovie Complementari della Sardegna.\nSempre in quell'anno, lo scalo fu visitato dallo scrittore inglese David Herbert Lawrence, che diretto da Cagliari a Sorgono in treno, sost\u00f2 a Mandas soggiornando nella locanda presente all'epoca all'interno della stazione. L'esperienza di Lawrence e della moglie a Mandas fu narrata pochi mesi dopo dallo scrittore nel libro Mare e Sardegna.\nLa locanda della stazione venne poi chiusa negli anni quaranta, alla morte del titolare.\nLa stazione di Mandas nei decenni ha continuato a funzionare come scalo di scambio per i passeggeri diretti verso Isili e Sorgono da un lato e verso Arbatax dall'altro, sebbene, soprattutto per quest'ultima linea, i lunghi tempi di percorrenza e la concorrenza delle autolinee avessero fatto calare notevolmente l'utenza. Ci\u00f2 nonostante, nel dopoguerra la tratta fu caratterizzata da una crescente domanda di turismo ferroviario, che port\u00f2 alla nascita negli anni ottanta del progetto Trenino Verde, che trov\u00f2 nella stazione di Mandas uno degli scali pi\u00f9 importanti per questo genere di viaggi.\nLa gestione della stazione pass\u00f2 nel 1989 alle Ferrovie della Sardegna (divenute poi nel 2008 l'ARST Gestione FdS), le quali nel 1997 chiusero al traffico ordinario la linea per Arbatax, lasciandola per\u00f2 attiva per il traffico turistico. \nA tal proposito lo scalo \u00e8 diventato nel corso degli anni il capolinea di partenza dei convogli turistici del Trenino Verde del compartimento cagliaritano delle FdS. Alla fine degli anni 2000 furono eseguiti vari lavori di ristrutturazione, interessanti soprattutto il fabbricato viaggiatori (ampliato) e i locali della locanda (per cui si \u00e8 prospettata una riapertura). Lo scopo di questi lavori \u00e8 la creazione di un parco ferroviario, intitolato a David H. Lawrence. Dal punto di vista gestionale nel 2010 la stazione passava sotto il controllo diretto dell'ARST; in quello stesso periodo, tra il 2010 ed il 2011, lo scalo fu sottoposto a lavori di ristrutturazione del piazzale ferroviario svolti in contemporanea alla sostituzione dell'armamento sulla Cagliari-Isili: l'intervento port\u00f2 in particolare alla rimodulazione dello schema binari (ridotti in numero) ed alla realizzazione di nuove banchine.\nStrutture e impianti.\nLa stazione di Mandas \u00e8 situata lungo la ferrovia Cagliari-Isili (attiva dal 2008 nel tronco Monserrato-Isili), a circa due km a sud dalla diramazione per la linea per Arbatax. Di tipo passante, lo scalo presenta, dopo i lavori di inizio anni dieci, un fascio principale, attrezzato per il servizio viaggiatori, composto da tre binari serviti da due banchine dalla lunghezza di circa cento metri ciascuna. Il binario uno rappresenta il binario di corretto tracciato della linea e da esso si diramano gli altri due, col tre dotato inoltre di un prolungamento tronco in direzione Mandas ed uno verso sud, terminante all'interno della rimessa rotabili della stazione.\nQuest'ultima \u00e8 servita da altri tre tronchini, il cui fascio si dirama dal binario tre e comprendente anche un quarto binario che anzich\u00e9 entrare all'interno della rimessa termina a fianco del suo muro orientale; nella zona della rimessa \u00e8 presente anche un rifornitore idrico a cisterna metallica. Uno dei tronchini si estende anche a nord e da esso ha origine anche un altro binario dello stesso tipo, che permette inoltre l'accesso alla piattaforma girevole della stazione. Complessivamente sono otto i binari presenti nello scalo, tutti a scartamento da 950 mm. In passato tale numero era maggiore, ed era compreso tra gli altri anche un binario tronco che serviva il dismesso scalo merci della stazione, posto nella parte ovest dell'impianto e comprendente anche un piano caricatore ed un magazzino.\nVari gli edifici presenti in stazione, di cui il principale \u00e8 il fabbricato viaggiatori, pi\u00f9 volte modificato nel corso della sua storia. Si tratta di una costruzione a pianta rettangolare adiacente al magazzino merci con sviluppo su tre piani, di cui solo quello inferiore in uso per l'attivit\u00e0 ferroviaria, dotata di sette accessi sul lato binari.\nLa Monserrato-Isili non \u00e8 attiva nei giorni festivi, e cos\u00ec la domenica, salvo casi di treni turistici, non vi \u00e8 alcuna attivit\u00e0 ferroviaria negli impianti di Mandas, che comunque sono raggiunti dagli autobus sostitutivi dell'ARST. Tuttavia fa eccezione il periodo estivo, in quanto i treni diretti sulla linea per Arbatax sono espletati anche la domenica. La stazione \u00e8 di norma presenziata.\nMovimento.\nLo scalo ospita i treni dell'ARST diretti verso i capolinea di Isili a nord e di San Gottardo a Monserrato a sud. I treni verso il cagliaritano sono attivi tutto l'anno, mentre d'estate la stazione di Mandas diventa il capolinea dei treni ordinari dell'ARST, che non raggiungono Isili (collegata con autolinee sostitutive). Con riferimento all'orario del primo semestre 2017 nei giorni feriali la stazione \u00e8 collegata da dieci coppie di corse (a cui si aggiungono tre relazioni sostitutive su gomma con Isili), essendo inoltre il capolinea di alcune di esse. Nei giorni festivi invece il servizio di trasporto pubblico lungo la ferrovia non viene espletato.\nNel periodo estivo la stazione \u00e8 attiva sette giorni su sette, essendo effettuate anche le relazioni turistiche a calendario del Trenino Verde verso l'Ogliastra ed il Mandrolisai di cui lo scalo di Mandas \u00e8 capolinea: facendo riferimento alla stagione 2016 era effettuata una coppia di corse sei giorni alla settimana verso la linea per Arbatax (relazioni limitate quell'anno a Seui), mentre di domenica erano effettuate due coppie di corse dirette sulla Isili-Sorgono (limitate nel 2016 a Laconi).\nServizi.\nNel fabbricato viaggiatori sono compresi vari servizi all'utenza, tra cui una sala d'attesa, una biglietteria a sportello, mentre le ritirate sono poste in un edificio a parte.\nInterscambi.\nLa stazione ospita anche una fermata per le autolinee ARST, che permettono di raggiungere dallo scalo varie destinazioni del circondario, oltre che Cagliari, Seui e Villamar ed i centri collegati dalla ferrovia nei giorni festivi."}
{"id": "1762873", "revid": "767487", "url": "https://it.wikipedia.org/wiki?curid=1762873", "title": "Governador Dix-Sept Rosado", "text": "Governador Dix-Sept Rosado \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione di Chapada do Apodi."}
{"id": "1762878", "revid": "110157", "url": "https://it.wikipedia.org/wiki?curid=1762878", "title": "Campo Grande (Rio Grande do Norte)", "text": " Campo Grande (tra il 28 agosto 1903 e il 6 dicembre 1991 Augusto Severo) \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione del M\u00e9dio Oeste."}
{"id": "1762880", "revid": "110157", "url": "https://it.wikipedia.org/wiki?curid=1762880", "title": "Jandu\u00eds", "text": "Jandu\u00eds \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione del M\u00e9dio Oeste."}
{"id": "1762884", "revid": "110157", "url": "https://it.wikipedia.org/wiki?curid=1762884", "title": "Messias Targino", "text": "Messias Targino \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione del M\u00e9dio Oeste."}
{"id": "1762885", "revid": "124639006", "url": "https://it.wikipedia.org/wiki?curid=1762885", "title": "Ursus arctos lasiotus", "text": "L'orso bruno dell'Amur (Ursus arctos lasiotus) \u00e8 una sottospecie di orso bruno che vive in Siberia, ad Hokkaid\u014d, in Cina settentrionale e nella valle dell'Amur. \u00c8 noto anche come grizzly nero a causa del colore nero della pelliccia. Ritto sulle zampe posteriori, un orso bruno dell'Amur di medie dimensioni raggiunge un'altezza compresa tra i 2,4 e i 2,5 metri.\nRelazioni con l'uomo.\nI primi abitanti del Giappone adoravano l'orso, mangiandone la carne e bevendone il sangue nel corso di alcune cerimonie religiose.\nL'orso mangiatore di uomini del Giappone, che uccise molte persone ad Hokkaid\u014d, era un orso bruno dell'Amur.\nIn Giappone esiste un'altra sottospecie dell'orso bruno, l'Ursus arctos yesoensis, ed un'altra specie, l'Ursus thibetanus.\nOltre all'uomo l'unico altro nemico dell'orso \u00e8 la Tigre siberiana, che tuttavia si ciba solo di esemplari giovani, femmine e maschi vecchi, malati, deboli e feriti (infatti i maschi adulti sani vengono sempre evitati).\nIl Leopardo dell'Amur preda invece solo i cuccioli (visto la taglia del felino troppo piccola per sopraffare anche solo una femmina adulta)."}
{"id": "1762887", "revid": "830939", "url": "https://it.wikipedia.org/wiki?curid=1762887", "title": "Dieter Roth", "text": "Opere.\nLibri.\nBibliografia e cataloghi\nCollezioni (selezione).\nAustria\nBelgio\nDanimarca\nGermania\nFrancia\nIslanda\nSvizzera\nSpagna\nUSA\nGran Bretagna"}
{"id": "1762890", "revid": "767487", "url": "https://it.wikipedia.org/wiki?curid=1762890", "title": "Para\u00fa", "text": "Para\u00fa \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione del M\u00e9dio Oeste."}
{"id": "1762892", "revid": "110157", "url": "https://it.wikipedia.org/wiki?curid=1762892", "title": "Triunfo Potiguar", "text": "Triunfo Potiguar \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione del M\u00e9dio Oeste."}
{"id": "1762893", "revid": "97701", "url": "https://it.wikipedia.org/wiki?curid=1762893", "title": "Lumbin\u012b", "text": ""}
{"id": "1762894", "revid": "287204", "url": "https://it.wikipedia.org/wiki?curid=1762894", "title": "Pokemon Pinball", "text": ""}
{"id": "1762896", "revid": "110157", "url": "https://it.wikipedia.org/wiki?curid=1762896", "title": "Upanema", "text": "Upanema \u00e8 un comune del Brasile nello Stato del Rio Grande do Norte, parte della mesoregione dell'Oeste Potiguar e della microregione del M\u00e9dio Oeste."}
{"id": "1762898", "revid": "1494169", "url": "https://it.wikipedia.org/wiki?curid=1762898", "title": "Gestionale", "text": ""}
{"id": "1762900", "revid": "307923", "url": "https://it.wikipedia.org/wiki?curid=1762900", "title": "Areia Branca", "text": ""}
{"id": "1762906", "revid": "4252", "url": "https://it.wikipedia.org/wiki?curid=1762906", "title": "Marionette (film 1938)", "text": ""}
{"id": "1762908", "revid": "97701", "url": "https://it.wikipedia.org/wiki?curid=1762908", "title": "M\u0101h\u0101k\u0101l\u012b", "text": ""}
{"id": "1762911", "revid": "287204", "url": "https://it.wikipedia.org/wiki?curid=1762911", "title": "Egemonia", "text": "Legemonia ( = comando, primato) era, nell'antica Grecia, l'importanza preminente di uno stato all'interno di una lega (come Atene nella Lega delio-attica, Tebe nella lega beotica e Sparta nella lega peloponnesiaca) o di un'alleanza fra stati (come Sparta nella seconda guerra persiana).\nStoria.\nIl termine \"egemonia\" \u00e8 nato nell'antica Grecia, e deriva dal verbo \"\" (che significa \"condurre, portare avanti\"). Il problema dell'egemonia fu studiato nell'antica Grecia da Senofonte nelle \"Elleniche\": nel libro VI, cap. 3-5 a proposito dell'egemonia tebana, e nel libro VII.\nI singoli stati greci erano indipendenti ma facevano parte di una lega, e le decisioni relative alla politica estera (ossia alla pace e alla guerra), visto che interessavano tutta la lega, erano di competenza della lega nel suo insieme e non del singolo stato.. La rapidit\u00e0 con cui occorreva prendere decisioni militari, tuttavia, richiedeva che la direzione della guerra fosse in mano a un solo stato, lo stato egemone.\nL'egemonia si esplicava pertanto soprattutto nel comando militare: gli Stati alleati ponevano le proprie truppe e parte delle risorse economiche agli ordini dei magistrati o dei sovrani dello stato egemone, conservando la propria autonomia, in via teorica. Nei fatti, in et\u00e0 classica l'egemonia di Sparta e Atene era anche di tipo spirituale, poich\u00e9 le due nazioni rappresentavano ciascuna ideali di vita molto differenti fra di loro.\nAltri significati.\nPer analogia al significato di egemonia nell'antica Grecia, il termine indica il dominio totale di un gruppo su altri gruppi, con o senza la minaccia della forza, fino al punto che le prospettive culturali si adattino in modo tale da favorire il gruppo egemone (dominante).\nIn ambito militare l'egemonia \u00e8 l'obiettivo teorico generale della strategia.\nEgemonia culturale.\nL'uso moderno del termine \u00e8 in gran parte dovuto all'analisi dell'egemonia formulata da Antonio Gramsci per spiegare perch\u00e9 le rivoluzioni comuniste, previste dalla teoria marxista, non si sono verificate nei paesi capitalisti quando erano attese. Secondo Gramsci, questo fallimento delle previsioni \u00e8 stato dovuto al controllo dell'ideologia, dell'autocoscienza e dell'organizzazione dei lavoratori da parte della cultura borghese egemone. \nNell'idea di Gramsci, per poter arrivare alla rivoluzione comunista era prima necessario combattere una \"guerra di posizione\" per sostituire l'egemonia culturale della borghesia con quella degli elementi anticapitalisti.\nL'analisi gramsciana dell'egemonia culturale \u00e8 stata introdotta in termini di classi (in senso marxista), ma pu\u00f2 essere applicata in termini pi\u00f9 generali: l'idea che le norme culturali prevalenti non debbano essere viste come \"naturali\" o \"inevitabili\" ha avuto un'enorme influenza sia nel campo politico che nel campo scientifico."}
{"id": "1762913", "revid": "729019", "url": "https://it.wikipedia.org/wiki?curid=1762913", "title": "Isole \u0160antar", "text": "Le isole \u0160antar (in russo \u0428\u0430\u043d\u0442\u0430\u0440\u0441\u043a\u0438\u0435 \u043e\u0441\u0442\u0440\u043e\u0432\u0430, \"\u0160antarskie ostrova\") sono un gruppo di quindici isole russe, situate nella parte occidentale del mare di Ochotsk. Amministrativamente appartengono al Territorio di Chabarovsk del Circondario federale dell'Estremo Oriente.\nGeografia.\nLe isole si trovano vicino all'ingresso del golfo della Uda (\u0433\u0443\u0431\u0430 \u0423\u0434\u0441\u043a\u0430\u044f), a nord dei golfi del Tugur (\u0437\u0430\u043b\u0438\u0432 \u0422\u0443\u0433\u0443\u0301\u0440\u0441\u043a\u0438\u0439) e Akademii (\u0437\u0430\u043b\u0438\u0432 \u0410\u043a\u0430\u0434\u0435\u043c\u0438\u0438) che sono divisi dalla penisola di Tugur (\u0422\u0443\u0433\u0443\u0440\u0441\u043a\u0438\u043c \u043f\u043e\u043b\u0443\u043e\u0441\u0442\u0440\u043e\u0432\u043e\u043c).\nLa superficie totale dell'arcipelago \u00e8 di circa 2.500\u00a0km\u00b2.\nL'altezza massima \u00e8 di 720\u00a0m, secondo altre fonti di 701\u00a0m.\nL'arcipelago \u00e8 stato decretato Riserva naturale del distretto federale \"isole \u0160antar\".\nFauna e flora.\nNel secolo XIX sono state raramente visitate da ricercatori a causa della loro inaccessibilit\u00e0 e lontananza dai principali rotte marittime. La prima descrizione degli uccelli individuati sulle isole si deve all'esploratore russo Alexander von Middendorf, nel 1851. All'inizio del XX secolo lo zoologo G. D. Dulkeit port\u00f2 a termine una ricerca sulla fauna marina. Si deve poi all'ornitologo sovietico Leonid Mihajlovi\u010d \u0160ul'pin (\u041b\u0435\u043e\u043d\u0438\u0434 \u041c\u0438\u0445\u0430\u0439\u043b\u043e\u0432\u0438\u0447 \u0428\u0443\u043b\u044c\u043f\u0438\u043d, 1905-1942) la compilazione di una lista di 172 uccelli, elenco che arriv\u00f2 poi a 205 specie con il lavoro di V. D. Jachontov ed altri ornitologi.\nLe grandi isole sono un \"habitat\" per molti mammiferi predatori: orso bruno, lupo, volpe, cane procione, ghiottone, lontra, ermellino, donnola e martora.\nNell'arcipelago si trovano 11 specie di uccelli marini. La pi\u00f9 numerosa di questi \u00e8 l'uria dagli occhiali. Il numero di individui e il numero di colonie varia notevolmente di anno in anno. Gli scienziati hanno notato che nel 1971, 1978 e nel 1982 il numero di questi uccelli nidificanti in tutto l'arcipelago aveva raggiunto le 18.000-20.000 coppie. Le maggiori colonie (7000 e 3000 coppie) erano situate sulle isole Uti\u010dij e Pti\u010dij. Nel periodo 1991-1992, ben 17.500 coppie avevano nidificato sull'isola Uti\u010dij.\nLe isole pi\u00f9 grandi sono coperte da betulle, larici e boschi di conifere (abete, \"larix gmelinii\", pino mugo). Ci sono macchie di \"pinus pumila\".\nStoria.\nIl primo rilevamento delle isole \u0160antar risale all'aprile del 1640, quando l'esploratore russo Ivan Jur'evi\u010d Moskvitin (\u0418\u0432\u0430\u043d \u042e\u0440\u044c\u0435\u0432\u0438\u0447 \u041c\u043e\u0441\u043a\u0432\u0438\u0442\u0438\u043d) con un gruppo di cosacchi, viaggiando lungo la costa, presumibilmente per entrare nella foce del fiume Amur, individu\u00f2 le isole \u0160antar. Moskvitin rifer\u00ec le sue scoperte al principe O. I. \u0160\u010derbatov, il voivoda moscovita a Tomsk. Sulla base delle indicazioni di Ivan Moskvitin, fu elaborata la prima mappa russa dell'estremo oriente nel marzo del 1642. Le isole sono state poi esplorate da topografi russi tra il 1711 e il 1725."}
