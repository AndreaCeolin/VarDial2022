{"id": "1758769", "revid": "2128848", "url": "https://it.wikipedia.org/wiki?curid=1758769", "title": "De Stijl", "text": "De Stijl (che in olandese significa \"Lo stile\"), anche conosciuto con il nome di Neoplasticismo (in olandese: Nieuwe Beeldende ), \u00e8 un movimento artistico fondato nei Paesi Bassi nel 1917.\nIl termine neoplasticismo \u00e8 comparso per la prima volta nell'ottobre del 1917 con la pubblicazione del primo numero della rivista \"De Stijl\" fondata da Theo van Doesburg. Questo termine \u00e8 stato utilizzato da Piet Mondrian e Theo van Doesburg nella pubblicazione del Manifesto De Stijl per descrivere la loro forma d'arte: astratta, essenziale e geometrica.\nIl neoplasticismo e l'arte.\nNella teoria neoplastica oltre alle tecniche tradizionali viene accantonata anche la distinzione fra le arti. \nL'architettura.\nLo stile architettonico \u00e8 caratterizzato da piani o setti murari, spesso colorati, che fuoriescono dai volumi con una legge di crescita ortogonale e quasi mai obliqua o curvilinea. Vi \u00e8, inoltre, la compenetrazione tra spazi interni ed esterni, cio\u00e8 l'architettura prosegue oltre lo spazio interno dell'edificio, in opposizione nei confronti della natura, ed \u00e8 assente ogni sorta di contenuto realistico e decorativo. L'aspirazione ad un'arte basata su leggi rigorose si traduce nell'uso esclusivo dei colori primari, dei \"non colori\" e di elementi multipli e sottomultipli del rettangolo. \nIl neoplasticismo condivider\u00e0 con il Bauhaus gli assunti di razionalit\u00e0 e chiarezza, l'istanza riformatrice, etica e sociale insieme, influenzando lo sviluppo di svariate avanguardie. Le idee dei nuovi movimenti, il Razionalismo e il Moderno, finirono ben presto per scontrarsi con il nazismo in Germania, che costrinse il Bauhaus alla chiusura insieme a tutte le avanguardie che ne facevano parte, neoplasticismo incluso. Infatti Hitler rifiut\u00f2 il Movimento Moderno come stile, guardando con sospetto politico gli architetti del Bauhaus, poich\u00e9 in tanti avevano avuto precedenti collegamenti con i movimenti socialisti e comunisti. Il pi\u00f9 autorevole interprete ne \u00e8 sicuramente Gerrit Rietveld che realizzer\u00e0, tra l'altro, Casa Schr\u00f6der a Utrecht del 1924 rispettando i 16 punti teorizzati da Theo Van Doesburg.\nTuttavia la sintesi dei concetti architettonici del neoplasticismo sarebbero espressi in maniera completa nel disegno del 1923, del regista berlinese Hans Richter, intitolato \"Filmmoment\". Questo disegno infatti \u00e8 stato utilizzato da Bruno Zevi per rappresentare \"la sintassi della scomposizione quadridimensionale\" che, secondo il noto studioso, rappresenta una delle 7 invarianti del linguaggio moderno dell'architettura.\nStoria del movimento.\nIl movimento De Stijl nacque nel 1917 nei Paesi Bassi con la pubblicazione dell'omonima rivista. Piet Mondrian e Theo van Doesburg nel Manifesto De Stijl, utilizzarono il termine neoplasticismo per descrivere la loro forma d'arte: astratta, essenziale e geometrica.\nGli altri artisti che costituirono la formazione originale, nel 1917, sotto la guida di van Doesburg, furono i pittori Bart van der Leck, Georges Vantongerloo e Vilmos Huszar e gli architetti Jacobus Johannes Pieter Oud, Robert van't Hoff, Jan Wils e il poeta Antony Kok.\nTutti ad eccezione di van der Leck e Oud, firmarono il manifesto in 8 punti del movimento, pubblicato nel 1918 sulla rivista De Stijl.\nIl primo progetto architettonico legato al movimento fu creato da Robert van't Hoff, che nel 1916, alla periferia di Utrecht, realizz\u00f2 una villa in stile Wright molto convincente; ma le prime fasi del De Stijl furono caratterizzate da un'attivit\u00e0 architettonica relativamente scarsa e Oud, che divenne architetto capo di Rotterdam, non fu mai profondamente legato al movimento. L'unico suo edificio che si avvicina al neoplasticismo fu la fabbrica a Purmerend progettata nel 1919, in cui l'assemblaggio delle masse risulta quasi rigido come lo stile vorrebbe.\nPrima del 1920 il neoplasticismo non si era ancora espresso in forme connotate fin quando fece la sua prima comparsa nell'opera di Rietveld. Oltre alla celeberrima sedia e altri mobili in stile neoplastico, egli progett\u00f2 lo studio del dottor Hartog, realizzato a Maarssen nel 1920, che fu il primo esempio applicato in totale aderenza all'architettura neoplastica. In quest'opera ogni elemento dell'arredo sembrava ridotto ai propri elementi costruttivi, e l'effetto voluto era quello di alludere a parallelismo e ortogonalit\u00e0 dei componenti.\nNel 1922 la composizione del gruppo era radicalmente cambiata, infatti van der Leck, Vantongerloo, van't Hoff, Oud, Wils e Kok a quell'epoca erano tutti dissociati dal De Stijl. Dei nuovi membri di quell'anno soltanto uno era olandese, l'architetto van Eesteren, mentre gli altri erano russi e tedeschi: l'architetto pittore e grafico El Lissitzky e il regista cinematografico Hans Richter.\nL'opera di van Doesburg dopo il 1922 ne usc\u00ec trasformata, sotto l'influenza delle composizioni Proun di Lissitzky. Sia lui che van Eesteren iniziarono a progettare una serie di produzioni architettoniche ipotetiche, ognuna delle quali caratterizzata da un gruppo asimmetrico di elementi bidimensionali articolati, sospesi nello spazio attorno ad un centro espresso volumetricamente. Nel 1923 van Doesburg e van Eesteren riuscirono a fissare lo stile architettonico del Neoplasticismo in una mostra nei pressi di Parigi.\nLa terza ed ultima fase dell'attivit\u00e0 di De Stijl dur\u00f2 dal 1925 al 1931, e fu annunciata una drammatica frattura tra Mondrian e van Doesburg, poich\u00e9 quest'ultimo aveva introdotto la diagonale, non solo nei suoi quadri, ma anche nelle sue architetture. Allo stesso tempo anche Rietveld si allontan\u00f2 da quell'elementarismo caratteristico di casa Schr\u00f6der, muovendosi verso una progettazione dei sedili e degli schienali molto meno geometrica, incentrata adesso su superfici curve. Anche il progetto del Garage a due piani, costruito a Utrecht nel 1927, usciva dagli schemi del movimento. Al posto dei colori primari, la struttura in acciaio a vista ed i pannelli in cemento erano dipinti di nero.\nIl \"Cin\u00e9-dancing\" nell'Aubette a Strasburgo, progettato nel 1928 da Doesburg costituisce l'esempio calzante di una decorazione degli interni che si distanzia molto dall'idea di Mondrian, infatti tutti gli spazi interni sono decorati si da bassorilievi astratti a forma rettangolare, ma posti in diagonale.\nPortato a termine nel 1929, L'Aubette costituisce l'ultima opera architettonica neoplastica di qualche importanza.\nDopo di allora gli artisti che erano ancora membri del De Stijl subirono sempre pi\u00f9 l'influenza del modernismo estero, aderendo successivamente ai valori culturali del socialismo internazionale.\nLa pittura.\nNel 1916 Theo van Doesburg pubblica sulla rivista De Beweging (Il Movimento) una serie di articoli, che saranno in seguito raccolti in volume, con il titolo \"De Nieuwe in de Schilder-kunst\" (in italiano: Il nuovo nell'arte della pittura), dove cerca di dimostrare l'evoluzione della pittura dalle forme della natura degli artisti del passato alle forme d'emozione di quelli del presente.\nDall'ottobre del 1917 allo stesso mese del 1918 Piet Mondrian pubblica sulla rivista \"De Stijl\" 11 articoli sul \"De Nieuwe Beelding in de schilderkunst\" (Il nuovo movimento nell'arte della pittura) in cui espone la sua teoria sulla pittura. \nQuella del neoplasticismo \u00e8 una pittura, nell'ambito dell'astrattismo geometrico, che in un certo senso assomiglia a un'operazione matematica. Tutto si basa sugli elementari della linea, del piano e dei colori primari.\nIl design.\nNel campo del disegno industriale un ruolo determinante fu quello giocato da Gerrit Rietveld, il quale essendo stato un falegname lavor\u00f2 intensamente nella produzione di arredi e mobili. Le sue creazioni sono ormai divenute delle icone. Tra questi la \"Sedia rossa e blu\" (1918), dove il colore assume un significato determinante, il \"Tavolo divano\" del (1923) progettato per casa Schr\u00f6der a Utrecht, la \"Sedia zig zag\" (1932)."}
{"id": "1758771", "revid": "76417325", "url": "https://it.wikipedia.org/wiki?curid=1758771", "title": "Cervarolo", "text": ""}
{"id": "1758772", "revid": "124035618", "url": "https://it.wikipedia.org/wiki?curid=1758772", "title": "La rivolta di Atlante", "text": "La rivolta di Atlante (\"Atlas Shrugged\", pubblicato anche in Italia in tre volumi intitolati \"Il tema\", \"L'uomo che apparteneva alla terra\", e \"L'Atlantide\") \u00e8 un romanzo di genere filosofico e distopico scritto da Ayn Rand, pubblicato per la prima volta nel 1957 negli Stati Uniti. Considerato il \"magnum opus\" dell'autrice, con pi\u00f9 di parole nella versione inglese, \"La rivolta di Atlante\" \u00e8 uno dei romanzi pi\u00f9 lunghi mai scritti.\nIl romanzo, ambientato in un futuro imprecisato, esplora un gran numero di temi filosofici che Rand aveva sviluppato nella sua teoria dell'oggettivismo, con forti critiche al collettivismo e alla societ\u00e0 socialista, raccontando cosa possa succedere al mondo una volta che quelli che l'autrice definiva \"prime movers\", ovvero i primi motori della societ\u00e0, le persone in grado di creare ricchezza e progresso, stanche di essere schiave della collettivit\u00e0 e di essere usurpate del pieno controllo delle loro qualit\u00e0, decidono di ribellarsi.\nStoria.\nAyn Rand raccont\u00f2 come l'idea di scrivere il romanzo nacque a seguito di una telefonata del 1943 con un suo amico, il quale la implorava di scrivere un'opera (inizialmente non di finzione) al fine di divulgare le sue idee. L'amico asser\u00ec che lei doveva questo ai suoi lettori in quanto essi ne avevano bisogno. Ayn Rand allora rispose dicendo: \"Oh, loro ne hanno bisogno? E cosa succederebbe se io mi rifiutassi? Cosa succederebbe se le menti creatrici del mondo scioperassero?\".\nPer la stesura dell'opera la Rand effettu\u00f2 diverse ricerche, tra cui anche nel mondo delle ferrovie, sulle quali il suo romanzo \u00e8 in gran parte incentrato, arrivando anche ad intervistare Robert S. Henry, l'assistente del presidente dell'Associazione Ferroviaria Americana. Arriv\u00f2 perfino ad accedere all'interno di una locomotiva in viaggio e ad entrare in una acciaieria.\nIl titolo iniziale del romanzo avrebbe dovuto essere \"The Strike\" (\"Lo Sciopero\"), tuttavia l'autrice pens\u00f2 che tale nome avrebbe potuto rivelare prematuramente la parte finale della storia. Fu suo marito a suggerirle di utilizzare \"Atlas Shrugged\", inizialmente titolo di un capitolo, come titolo di tutta l'opera.\nTrama.\nIn un futuro imprecisato, all'interno di una realt\u00e0 distopica fortemente statalizzata, il mondo \u00e8 soggetto alla pi\u00f9 grande crisi economica della storia: la disoccupazione \u00e8 galoppante e le rivolte sono all'ordine del giorno. Gli Stati decidono di rimediare a tutto ci\u00f2 mediante misure che mirano esclusivamente ad aumentare il controllo dello Stato sui cittadini. Parallelamente negli USA Dagny Taggart, una giovane imprenditrice, vicepresidente di una societ\u00e0 di ferrovie transcontinentali fondata dal padre, la \"Taggart Transcontinental\", lotta costantemente contro la crisi per mantenere in piedi l'azienda del padre, a differenza di suo fratello James Taggart, il presidente, molto pi\u00f9 incline a coltivare le sue amicizie con politici e uomini di potere di Washington.\nDagny Taggart inizia a riscontrare alcuni cambiamenti nel mondo imprenditoriale, da lei conosciuto e frequentato, che la lasceranno sconvolta. Francisco d'Anconia, suo amico di infanzia e primo amore della sua vita, ex bambino prodigio e imprenditore a capo della pi\u00f9 grande compagnia mineraria dell'estrazione del rame, risulta essere molto cambiato rispetto al passato, al punto da distruggere il suo impero aziendale. Dagny scopre anche che molte delle personalit\u00e0 imprenditoriali pi\u00f9 innovatrici della societ\u00e0 iniziano misteriosamente a scomparire, e tra esse anche Ellis Wyatt, un suo vecchio amico, businessman del petrolio, scomparso lasciando il suo ufficio completamente vuoto. Nel frattempo con l'avanzare della crisi economica e l'aumento della pressione statale, fra la gente inizia a diffondersi uno strano slogan, quasi un modo di dire, apparentemente senza senso: \"Who is John Galt?\" (\"Chi \u00e8 John Galt?\"). Tale espressione viene ripetuta come risposta ogni qual volta viene posto un interrogativo su un argomento importante e difficile, quasi in modo sarcastico.\nHank Rearden, un magnate del metallo, ha da poco sviluppato una nuova lega, il \"Rearden Metal\", pi\u00f9 resistente e pi\u00f9 leggera dell'acciaio. Attorno a tale prodotto vengono tuttavia diffuse false notizie di inaffidabilit\u00e0, che vengono accettate dalle stesse agenzie governative, le quali faranno pressioni anche sulla stessa Dagny Taggart affinch\u00e9 usi leghe convenzionali, pressioni che Dagny per\u00f2 rifiuter\u00e0. Da qui ha inizio una sottotrama romantica tra lei ed Hank: quest'ultimo, uomo sposato e succube della moglie, vedr\u00e0 in Dagny una donna che ha la sua stessa idea di vita, dando vita a un amore che la Rand definisce \"pi\u00f9 puro di quello della maggior parte delle esperienze degli individui\". I due, innamorati e volenterosi di affrontare la difficile situazione economica e le ingerenze statali, partono per un viaggio lungo gli Stati Uniti, durante il quale vengono a conoscenza di un altro prodotto innovativo ancora incompleto e lasciato all'interno di una fabbrica abbandonata: un motore in grado di convertire l'elettricit\u00e0 statica atmosferica in energia elettrica.\nDesiderosa di conoscere i segreti di tale motore, il cui inventore \u00e8 anch'egli misteriosamente scomparso come le altre mentalit\u00e0 geniali della societ\u00e0, Dagny decide di incontrarsi con uno scienziato che ne stava studiando i segreti attraverso tecniche di reverse engineering. Si reca perci\u00f2 nello Utah per incontrarsi con lui, ma scopre che lo scienziato \u00e8 da poco andato via in aereo con un uomo misterioso. Dagny li segue a sua volta, fino ad arrivare in una citt\u00e0 misteriosa e futuristica, \"Galt's Gulch\" (\"La gola di Galt\"), celata dietro uno schermo che rifrange i raggi di luce, nascondendo ci\u00f2 che vi \u00e8 all'interno. Dagny la descrive come una sorta di Atlantide, e qui incontra finalmente John Galt, il misterioso uomo di cui la gente parla. Si scopre quindi che egli \u00e8 un ingegnere, nonch\u00e9 l'inventore del motore visto da Dagny e l'artefice del grande piano di scomparsa dei geni dalla societ\u00e0. Galt \u00e8 anche un vecchio amico di Francisco d'Anconia: i due hanno studiato assieme, e quest'ultimo ha distrutto il suo impero finanziario proprio per seguire la rivolta di Galt.\nDagny viene cos\u00ec a conoscenza dei motivi del piano di Galt e della sua filosofia di pensiero; questi promuove la prima forma di sciopero intellettuale, utile per protestare contro coloro che usano la forza del diritto sociale e della colpa morale per confiscare il successo dei membri produttivi della societ\u00e0. Quella di Galt \u00e8 una sorta di battaglia in direzione libertaria e capitalista, che punta ad elevare l'individuo come completo proprietario delle proprie capacit\u00e0. Per fare questo \u00e8 necessario che le persone che non si sentono pi\u00f9 valorizzate nella societ\u00e0, coloro che finora sono stati solo sfruttati dalla collettivit\u00e0 attraverso l'imposizione statale e non normali accordi da libero mercato, rinuncino al loro lavoro, facendo cadere la societ\u00e0 in un baratro nel quale tutti capiranno la loro importanza rispetto a quella dei politici di professione.\nDagny \u00e8 per\u00f2 riluttante a sacrificare la propria azienda, e decide quindi di lasciare subito Galt's Gulch. Mentre gli Stati Uniti sono in crisi anche Galt decide di seguire Dagny a New York, dove accede illegalmente alle frequenze di una radio nazionale per lanciare un messaggio al paese, col quale spiega il suo pensiero al pubblico. Il governo statunitense comprende che l'unico modo per fermare questa anarchia \u00e8 catturare Galt, ormai voce del popolo, e costringerlo a ritrattare le sue teorie. Seguendo Dagny gli emissari del governo riescono a risalire alla sua posizione e a catturarlo, ma Galt si dimostra restio a ritrattare. Nel frattempo gli amici di Galt organizzano una missione di salvataggio e riescono a liberarlo. Tornando in volo verso Galt's Gulch vedono le luci di New York spegnersi, segno che il loro sciopero ha ormai raggiunto il fine sperato. Nel finale tutte le persone che hanno partecipato alla rivolta fanno i preparativi per il loro ritorno nella societ\u00e0, annunciato al mondo anche dallo stesso Galt via radio.\nStruttura.\nL'opera \u00e8 suddivisa in tre parti, ognuna costituita da dieci capitoli. Ogni parte richiama nel titolo a un tema della logica classica: la prima parte si intitola \"Non-Contradiction\" (\"Non-Contraddizione\"), come il principio secondo cui A non potr\u00e0 mai essere non-A; la seconda parte si intitola \"Either-Or\" (traducibile con l'espressione \"Aut aut\"), appunto il principio del terzo escluso; mentre la terza parte si intitola \"A = A\", il principio di identit\u00e0. \u00c8 soltanto nella terza parte che al lettore vengono svelati tutti i misteri della storia, nonch\u00e9 l'ideologia del romanzo.\nNell'edizione italiana, pubblicata da Corbaccio, sono stati utilizzati dei titoli diversi rispetto a quelli in lingua originale per le tre parti dell'opera, rispettivamente: \"Il Tema\", \"L'uomo che apparteneva alla terra\" e \"L'Atlantide,\" che corrispondono ai titoli dei primi capitoli di ogni parte.\nContenuti.\nLa filosofia di Ayn Rand viene esplicata essenzialmente nel pensiero e nei discorsi di John Galt, ma anche negli atteggiamenti dei personaggi che nei loro discorsi, specialmente da parte delle persone vicine a John Galt, ma \u00e8 principalmente quest'ultimo il vero portatore del pensiero oggettivista nella storia. Il romanzo celebra l'egoismo etico come virt\u00f9 essenziale per la creazione di una societ\u00e0 pi\u00f9 libera, andando contro quindi a tutte le teorie totalitarie dell'epoca che, per la Rand, richiedono il sacrificio di molti per la gioia di pochi come fascismi, comunismi, socialismi ed integralismi religiosi. Da qui la ribellione dei \"prime movers\", i quali sostano in una condizione assimilabile a quella di Atlante, il titano della mitologia greca condannato da Zeus a sollevare la volta celeste, e come Atlante essi sono costretti a sostenere una societ\u00e0 della quale non godono.\nLa visione del capitalismo.\nPer l'autrice il miglior modello di societ\u00e0 resta quello capitalista, basato sul laissez-faire. Per comprendere questa sua posizione \u00e8 necessario esplorare il pensiero filosofico oggettivista dell'autrice, il quale si pone in netto contrasto con quello idealista affermando che la realt\u00e0 esiste in maniera oggettiva, non \u00e8 una percezione umana, n\u00e9 la proiezione delle sue idee. La mente umana quindi non crea, ma esplora la realt\u00e0 e cerca di capirla attraverso un processo di apprendimento progressivo. Pertanto solo una mente libera pu\u00f2 esplorare e capire la realt\u00e0, e l'individuo deve dunque essere pienamente indipendente per svolgere tale compito.\nPer Ayn Rand solo il sistema capitalista permetterebbe la realizzazione di uomini indipendenti, in quanto nessuno \u00e8 in grado di comandare e nessuno \u00e8 obbligato a sacrificarsi per gli altri. Per la Rand il sistema capitalista \u00e8 quindi quello che permetterebbe agli uomini di essere veramente alla pari: n\u00e9 servi, n\u00e9 padroni, solo \u201cmercanti\u201d che interagiscono fra loro con scambi volontari. Da qui la necessit\u00e0 che lo Stato non debba intervenire mai nella vita della societ\u00e0, se non quando si tratti di garantire la protezione dei diritti individuali dalla violenza. Quella di Ayn Rand non \u00e8 riconosciuta come una filosofia anarco-capitalista, ma piuttosto miniarchista.\nEnfatizzando la razionalit\u00e0 umana Ayn Rand rigetta anche la fede ed ogni forma di misticismo. Nel romanzo infatti non vi \u00e8 la presenza di alcuna religione, i protagonisti fanno le loro scelte sulla base delle loro volont\u00e0 individuali e le loro stesse ideologie vengono presentate come frutto della loro stessa ragione e non di particolari credenze. La Rand compie l'azzardo di paragonare la religione al collettivismo secolare sovietico. Per la Rand infatti la religione, cos\u00ec come il collettivismo, sfrutta la colpa morale inflitta agli uomini per privarli del pieno possesso della propria vita. Non vi \u00e8 differenza tra i dittatori dei regimi socialisti e i leader religiosi, perch\u00e9 come appunto viene dichiarato nel libro \"ogni dittatore \u00e8 un mistico e ogni mistico un potenziale dittatore\".\nDiviene quindi esplicita la vicinanza dell'autrice non solo al \"Cos\u00ec parl\u00f2 Zarathustra\" di Friedrich Nietzsche, ma anche alle posizioni di Max Stirner, il quale vedeva ogni forma di ideologia, sia essa politica o religiosa, come fondata su superstizioni. Tali posizioni divengono chiare anche nelle vite e negli atteggiamenti dei personaggi, come nelle loro evoluzioni interiori che li porteranno a intuire come nel mondo da loro vissuto vi sia qualcosa di sbagliato, cosa che per\u00f2 non riusciranno pienamente a comprendere se non nella terza parte del libro. L'esempio principale sono le vite di Dagny Taggart o di Hank Rearden.\nL'idea del sesso.\nLa sottotrama romantica tra Dagny Taggart e Hank Rearden viene anche utilizzata per descrivere la visione del sesso dell'autrice. Non vi \u00e8 pi\u00f9, nella visione oggettivista, una separazione tra il mondo carnale del sesso e le normali virt\u00f9 umane, e ci\u00f2 che viene condannato \u00e8 la stessa condanna degli impulsi sessuali. Il sesso viene visto come una virt\u00f9 essenziale per l'ottenimento della felicit\u00e0 individuale e negare gli impulsi sessuali diviene tanto grave quanto negare la felicit\u00e0 e la libert\u00e0 umana. Pertanto la visione tradizionalista di Lillian Rearden, moglie di Hank, viene rigettata in favore di un amore tra Dagny e Hank che coinvolge sia la mente che il corpo come due cose inseparabili.\nCritiche.\n\"La rivolta di Atlante\" ha ricevuto nel corso della storia opinioni piuttosto discordanti da parte dei vari ambienti intellettuali e politici.\nAlla sua uscita l'opera entr\u00f2 ben presto nella lista dei Best seller pubblicata dal \"The New York Times\", raggiungendo in breve tempo la 13\u00aa posizione e rimanendo nella classifica per 22 settimane consecutive, arrivando anche alla 3\u00aa posizione l'8 dicembre 1957. Michael Shermer, critico letterario del \"The Times\", arriv\u00f2 a definirlo \"il libro pi\u00f9 influente sulle vite dei lettori dopo la Bibbia\". Il suo grande successo in America non fu particolarmente eguagliato in Europa e nel resto del mondo.\nI temi forti dell'opera suscitarono sin da principio forti critiche negative. Whittaker Chambers, ex esponente del Partito Comunista degli Stati Uniti d'America, lo defin\u00ec molto stupido, asserendo che \"pu\u00f2 essere definito un romanzo solo svalutando di molto il termine\". Molti altri criticarono il fatto di essere una sorta di \"elogio all'avidit\u00e0\", mentre lo scrittore e saggista Gore Vidal lo trov\u00f2 \"quasi perfetto nella sua immoralit\u00e0\".\nOpinioni negative arrivarono anche da ambienti liberali e conservatori, non tanto per gli ideali politici ed economici espressi nel romanzo, quanto piuttosto per il forte secolarismo presente nello stesso. Il politico e predicatore Charles Colson, bench\u00e9 si dichiarasse favorevole ai diritti di propriet\u00e0, allo Stato minimo e al libero mercato promosso ne \"La rivolta di Atlante\", si oppose a una glorificazione dell'uomo al posto di Dio e a una visione epistemologica che concepiva la conoscenza come non derivante da una divinit\u00e0.\nIn ambienti economici forti ammirazioni per l'opera vennero espresse da Alan Greenspan, grande amico di Ayn Rand, che difese l'opera da coloro che la giudicavano ricolma di odio. Paul Krugman, Premio Nobel per l'economia nel 2008, in un parallelismo tra l'opera di Ayn Rand ed \"Il Signore degli Anelli\", disse che, mentre un libro genererebbe una ossessione infantile verso eroi immaginari rendendo incapaci di affrontare la vita reale, l'altro parla di orchi.\nOgni anno, 400.000 copie del romanzo sono offerte gratuitamente all\"'Advanced Placement Program\" delle scuole secondarie statunitensi, pagati dall'Istituto Ayn Rand, il cui direttore, Yaron Brook, ha dichiarato che lo scopo \u00e8 \"mantenere viva la Rand\".\nL'economista Ludwig von Mises della Scuola Austriaca, in una lettera scritta pochi mesi dopo la pubblicazione del libro, disse che \"\"La rivolta di Atlante non \u00e8 solo un romanzo. \u00c8 anche (e posso affermare prima di tutto) un'analisi convincente dei mali che affliggono la nostra societ\u00e0, un rifiuto motivato dell'ideologia dei nostri sedicenti \"intellettuali\" e un impietoso smascheramento delle falsit\u00e0 delle politiche adottate dai governi e dai partiti [...] Lei ha il coraggio di dire alle masse ci\u00f2 che nessun politico ha mai detto loro: siete inferiori e tutti i miglioramenti delle vostre condizioni che prendete per scontato sono dovuti agli sforzi di uomini migliori di voi\"\".\nInfluenza culturale.\nIl romanzo \u00e8 considerato come uno dei simboli dell'ideologia capitalista, elogio al libero mercato e al sogno americano. Per tali ragioni \"La rivolta di Atlante\" \u00e8 uno dei romanzi a cui si rifanno maggiormente i movimenti liberali, dal Conservatorismo liberale al Libertarianismo, venendo spesso citato nei Tea Party.\nC'\u00e8 inoltre una tendenza, in senso polemico o meno, a riferirsi alla figura di John Galt quando si assiste a fenomeni di fuga dei cervelli o di capitali. Questi vengono infatti visti come volont\u00e0 individuale di preferire il successo personale all'amore per la patria e per la propria collettivit\u00e0."}
{"id": "1758773", "revid": "497123", "url": "https://it.wikipedia.org/wiki?curid=1758773", "title": "Provola affumicata", "text": "La provola affumicata \u00e8 una provola, prodotta in Campania, aromatizzata dal fumo di paglia umida che le conferisce un colore bruno.\n\u00c8 riconosciuta come prodotto agroalimentare tradizionale della regione Campania."}
{"id": "1758779", "revid": "124328124", "url": "https://it.wikipedia.org/wiki?curid=1758779", "title": "Bocconcini alla panna di bufala", "text": "I bocconcini alla panna di bufala sono piccole mozzarelline di bufala ricoperte di panna di bufala, conservate tradizionalmente in orci di terracotta.\nSono riconosciuti come un prodotto agroalimentare tradizionale della Campania."}
{"id": "1758790", "revid": "228587", "url": "https://it.wikipedia.org/wiki?curid=1758790", "title": "Convento di Santa Maria della Sapienza", "text": ""}
{"id": "1758791", "revid": "339392", "url": "https://it.wikipedia.org/wiki?curid=1758791", "title": "LazioColleferro", "text": ""}
{"id": "1758792", "revid": "1543377", "url": "https://it.wikipedia.org/wiki?curid=1758792", "title": "Analisi del contenuto video", "text": "L'analisi del contenuto video (anche video content analytics, VCA) \u00e8 la capacit\u00e0 di analizzare automaticamente il video per rilevare e determinare eventi temporali e spaziali.\nQuesta capacit\u00e0 tecnica \u00e8 utilizzata in un'ampia gamma di settori, tra cui intrattenimento, assistenza sanitaria, vendita al dettaglio, settore automobilistico, trasporti, automazione domestica, rilevamento di fiamma e fumo, sicurezza e protezione. Gli algoritmi possono essere implementati come software su macchine generiche o come hardware in unit\u00e0 di elaborazione video specializzate.\nMolte funzionalit\u00e0 diverse possono essere implementate in VCA. Video Motion Detection \u00e8 una delle forme pi\u00f9 semplici in cui viene rilevato il movimento in relazione a una scena di sfondo fissa. Le funzionalit\u00e0 pi\u00f9 avanzate includono il tracciamento video e la stima egomotion.\nSulla base della rappresentazione interna che VCA genera nella macchina, \u00e8 possibile costruire altre funzionalit\u00e0, come l'identificazione, l'analisi del comportamento o altre forme di consapevolezza della situazione.\nVCA per offrire i migliori risultati deve fare affidamento su una buona qualit\u00e0 video, quindi \u00e8 spesso combinato con tecnologie di miglioramento video come il denoising video, la stabilizzazione dell'immagine, la mascheratura di contrasto e la super risoluzione.\nRiconoscimento Soggetto e Parametrizzazione.\nI software di analisi dei dati video offrono gi\u00e0 oggi funzionalit\u00e0 impressionanti, come ad esempio il riconoscimento di un soggetto (all'interno di un'immagine) come: persona; automobile; motociclo; camion; o imbarcazione. Pacchetti software - ancora pi\u00f9 evoluti - hanno anche la capacit\u00e0 di parametrizzare sul soggetto: colore; targa; velocit\u00e0; direzione e comportamento. Un soggetto umano pu\u00f2 essere ulteriormente \"identificato\" tramite misurazione delle componenti del suo volto. Questo significa in pratica mettere in vari punti del filmato dei segni che riportano ad un archivio in cui sono inseriti dal software i dati provenienti da elaborazioni o altro tipo di fonte o anche da altro archivio.\nL'identificazione, ad esempio, di un soggetto come \"essere umano\" all'interno di una immagine \u00e8 semplicemente una informazione, di per s\u00e9 non offre alcun valore aggiunto alla sicurezza. \"La proattivit\u00e0 video \u00e8 un obbiettivo raggiunto quando le informazioni sono anche gestite in base a specifiche esigenze di sicurezza\" - ad esempio - quando il personale di una centrale di videosorveglianza riceve solo allarmi significativi che richiedono cio\u00e8 una valutazione umana e un eventualmente intervento; \u00e8 questo il caso dei software utilizzati recentemente negli aeroporti dove il personale preposto riceve un allarme automatico quando un bagaglio viene abbandonato per un tempo troppo elevato.\nComparazione Immagine Campione.\nSono altres\u00ec gi\u00e0 in commercio sistemi in cui \u00e8 possibile indicare a priori, all'interno di una ripresa video, la presenza di un oggetto e l'allarme scatta quando questo viene spostato. \u00c8 il caso di un museo, quadri, statue e altri oggetti vengono indicati al sistema che ne memorizza i contorni e l'immagine, il passaggio continuo di persone avanti all'inquadratura viene filtrato dal software, l'allarme si attiva solo quando l'oggetto risulta spostato.\nAnalisi Comportamentale.\nAmpio margine di sviluppo avranno i software di Analisi Comportamentale che gi\u00e0 oggi sono in grado di riferire su soggetti che stazionano troppo in una determinata area, se questi sono fermi o si muovono e anche se lo fanno in modo nervoso oppure calmo.\nPer testare e migliorare questi software - che spesso utilizzano tecniche di programmazione neuronale - vengono utilizzate immagini di simulatori come Second Life o SimCity o anche immagini reali come ad esempio le riprese dei vari \"grande fratello\". Tuttavia, tale analisi pu\u00f2 essere svolta pure per scopi didattici e verificare i diversi stili di insegnamento e apprendimento; in altri termini registrare e analizzare il processo di insegnamento-apprendimento per migliorare le prassi in atto nell'aula o in un altro ambiente di insegnamento. \nMotion Detect.\nIl \"motion detect\" \u00e8 una funzione sofisticata delle apparecchiature video \"dedicate alla sicurezza\" che troviamo ad esempio nei videoregistratori o nelle telecamere di ultima generazione. Questa funzione \u00e8 applicabile alle immagini in diretta, nelle apparecchiature dotate di pi\u00f9 canali \u00e8 applicabile a tutti i canali contemporaneamente anche con parametri differenti.\nIl funzionamento del motion detect \u00e8 il seguente: viene costantemente monitorata tutta l'inquadratura o parti di essa con lo scopo di individuare soggetti in movimento e conseguentemente attivare modalit\u00e0 di funzionamento diverse e/o degli allarmi. Cio\u00e8 un videoregistratore potrebbe essere impostato per registrare normalmente una o due immagini al secondo per passare invece a venticinque in condizioni di rilevamento del movimento.\nIl meccanismo di rilevamento del movimento pu\u00f2 essere pi\u00f9 o meno sofisticato, generalmente per\u00f2 si basa sul confronto di pi\u00f9 frame video nel tempo e/o con una immagine considerata di fondo. Nei pi\u00f9 sofisticati Una serie di task valuta una serie di fattori riconoscendo il numero, le dimensioni dell'oggetto, la sua velocit\u00e0 ecc.\nNei motion detect \u00e8 possibile impostare parametri per regolare la soglia di intervento ed ormai quasi in tutti \u00e8 possibile delimitare le zone da monitorare. Sono considerati pi\u00f9 sofisticati quelli che hanno una maggiore flessibilit\u00e0, generalmente quando cio\u00e8 hanno una maggiore quantit\u00e0 di parametri impostabili ad esempio dove \u00e8 possibile impostare la soglia in base alla velocit\u00e0, direzione, persistenza, forma e dimensione dell'oggetto.\nIl motion detect \u00e8 anche in grado di rilevare problemi tecnici o di sabotaggio come l'occlusione dell'ottica e la scomparsa del segnale video.\nSono state sviluppate per il settore automobilistico particolari funzioni supplementari affiancate a quella principale per rilevare al volo la velocit\u00e0 di pi\u00f9 veicoli contemporaneamente (allarmando in caso di eccesso di velocit\u00e0 o di lentezza), guida pericolosa, sorpassi in zone vietate, direzioni vietate, veicoli fermi e code allo scopo di attivare la centrale di controllo."}
{"id": "1758793", "revid": "99185", "url": "https://it.wikipedia.org/wiki?curid=1758793", "title": "Brana (fisica)", "text": ""}
{"id": "1758796", "revid": "287204", "url": "https://it.wikipedia.org/wiki?curid=1758796", "title": "Serie B 1967-1968 (pallacanestro femminile)", "text": ""}
{"id": "1758802", "revid": "30610", "url": "https://it.wikipedia.org/wiki?curid=1758802", "title": "Racconti di Cornell Woolrich", "text": "I titoli alternativi sono indicati fra parentesi.\n1926-1929.\nHoney Child, 1926\nDance It Off!, 1926\nBread and Orchids, 1927\nThe Gate Crasher, 1927\nThe Drugstore Cowboy, 1927\nMother and Daughter, 1928\nThe Good Die Young, 1928\nBluebeard's Thirteenth Wife, 1929\n1930-1933.\nGay Music, 1930\nSoda-Fountain Saga, 1930, rivisto in Soda Fountain, in Ossessione, Mondadori, 1990\nCinderella Magic, 1930\nThe Girl in the Moon, 1931\nOrchids and Overalls, 1933\nWomen Are Funny, 1933"}
{"id": "1758808", "revid": "827882", "url": "https://it.wikipedia.org/wiki?curid=1758808", "title": "Ippolito Cavalcanti", "text": "Biografia.\nOrigini e famiglia.\nDiscendeva dall'antica famiglia nobile dalla quale proveniva il pi\u00f9 famoso Guido Cavalcanti, poeta nonch\u00e9 amico di Dante. \nLa famiglia nel 1311 lasci\u00f2 la Toscana per trasferirsi nel Regno di Napoli, dove nel 1352 Giovanna I nomin\u00f2 vicer\u00e9 uno dei Cavalcanti in Calabria.\nGi\u00e0 baroni di Buonvicino, nel 1720 i Cavalcanti ricevettero il titolo di duchi del medesimo feudo, in Calabria citeriore.\nGiovinezza.\nCavalcanti nacque ad Afragola nel 1787 da Guido Cavalcanti, quarto duca di Buonvicino e quarto di Montemurro dal 1799, patrizio di Cosenza, Governatore di Tropea nel 1783, di Napoli nel 1785 e della stessa Afragola nel 1787, e dalla sua seconda moglie, Anna Capparelli.\nCrebbe a Napoli, dove fu educato ed istruito e compose un libretto, dal titolo \"Esercizi di Cristiana virt\u00f9\" e varie orazioni.\nNel 1810 sposa Angela Como dei duchi di Casalnuovo Monterotaro e baroni di Santo Stefano Molise.\nCon il cognato Giuseppe Como, barone di Santo Stefano, Ippolito Cavalcanti fece parte degli eletti di Napoli, una ristretta cerchia di nobili che collaboravano al governo della citt\u00e0.\nMorte.\nCavalcanti mor\u00ec a Napoli il 5 marzo 1859.\nOpere.\nIl suo trattato \"Cucina teorico-pratica\", pubblicato per la prima volta a Napoli nel 1837 alla quale aggiunge, nella seconda edizione del 1839, l'appendice \"Cusina casarinola co la lengua napolitana\", presenta numerose ricette dell'epoca, provenienti dalle diverse classi sociali. \nIl libro ebbe, dal 1837 al 1865 nove edizioni, abbastanza diverse fra di loro in quanto venivano continuamente ampliate dall'autore. \nLa \"Cucina teorico-pratica\" \u00e8 un compendio di cucina tradizionale napoletana, alcune delle ricette sono di ispirazione francese, in quanto la cucina d'Oltralpe era all'epoca molto presente sulle mense dell'aristocrazia o dell'alta borghesia, l'appendice ci riporta invece alla cucina casareccia in uso all'epoca presso il popolo.\nRicette.\nIl trattato ed il compendio in lingua napolitana rivestono una notevole importanza anche dal punto di vista storico, poich\u00e9 in essi vengono descritte alcune delle ricette pi\u00f9 diffuse nella moderna cucina italiana. Vi si trova, ad esempio, la prima descrizione di una pasta (vermicelli) condita con il pomodoro.\nMolte altre sono le ricette presenti in queste opere, ed in alcune di esse sono chiaramente riconoscibili i tratti di quella che \u00e8 la moderna cucina napoletana. Di seguito elenco non esaustivo:"}
{"id": "1758809", "revid": "599013", "url": "https://it.wikipedia.org/wiki?curid=1758809", "title": "Micol Cattaneo", "text": "Il suo 12\"98 sui 100 metri ostacoli, ottenuto in Francia ad Annecy durante la Coppa Europa del 2008, rappresenta la 6\u00aa migliore prestazione italiana di tutti i tempi sulla distanza, a pari merito con Marzia Caravelli.\nIn ambito nazionale \u00e8 una delle atlete, tra quelle ancora in attivit\u00e0, tra le pi\u00f9 titolate: infatti dal 1997 (secondo anno da cadetta) ad oggi, ha vinto 24 titoli italiani tra Campionati assoluti (8) e giovanili (16); degli 8 titoli assoluti, 4 indoor sui 60\u00a0m hs ed altrettanti outdoor nei 100\u00a0m hs.\nA livello internazionale ha vinto 2 medaglie d'oro entrambe con la staffetta 4x100\u00a0m, ai Mondiali militari del 2007 (insieme ad Anita Pistone, Rita De Cesaris e Maria Aurora Salvagno) ed ai Giochi del Mediterraneo nel 2013 (con Jessica Paoletta, Ilenia Draisci ed Audrey Alloh).\nDetiene 2 record italiani giovanili: promesse sui 60\u00a0m hs e cadette sugli 80\u00a0m hs.\nBiografia.\nGli esordi.\nHa iniziato a praticare l'atletica nel 1996 all'et\u00e0 di 14 anni (categoria Cadette), dopo aver provato diverse discipline sportive, come ad esempio pallavolo, nuoto e calcio.\nIl padre Giuseppe \u00e8 un ex calciatore che ha militato nel di Zoff, nell'Atalanta, nel , nel e nel Chiasso nella massima divisione svizzera.\n\u00c8 allenata da Flavio Alberio.\nMicol Cattaneo ha ottenuto vari successi in campo nazionale nella specialit\u00e0 dei 60 metri ostacoli indoor e nei 100 metri ostacoli all'aperto, avvicinando i suoi primati personali ai record italiani di specialit\u00e0.\n1997-1999: numerosi titoli giovanili, esordio e prima medaglia in una competizione internazionale.\nHa vinto il suo primo titolo italiano nel 1997 sugli 80\u00a0m hs cadette.\nDa allieva, nel biennio 1998-1999, ha vinto 5 titoli italiani: 100\u00a0m hs (1998-1999), 60\u00a0m hs (1999), tetrathlon e pentathlon (1999).\nNel 1998 ha raggiunto la finale sui 100\u00a0m hs alle Gymnasiadi tenutesi in Cina a Shanghai.\nLa prima medaglia in una manifestazione internazionale la vince nel 1999 quando partecipa al Festival olimpico della giovent\u00f9 europea in Danimarca ad Esbjerg in cui giunge quarta sui 100\u00a0m hs e conquista l'argento con la staffetta 4x100\u00a0m; nello stesso anno gareggia ai Mondiali allievi svoltisi a Bydgoszcz in Polonia terminando la sua partecipazione in batteria.\n2000-2002: mondiali ed europei juniores, incetta di titoli giovanili.\nAi Mondiali juniores in Cile a Santiago del Cile nel 2000 esce in batteria sui 100\u00a0m hs, mentre agli Europei juniores in Italia a Grosseto del 2001 arriva ottava sui 100\u00a0m hs e quinta con la 4x100\u00a0m.\nNel biennio 2000-2001 ha vinto tutti e 6 (3 doppiette) i titoli italiani juniores a cui ha gareggiato: 60\u00a0m hs (indoor), 100\u00a0m e 100\u00a0m hs (outdoor).\nNel 2002 ha vinto il titolo promesse indoor sui 60\u00a0m hs.\n2003-2004: europei under 23, universiade, titoli promesse e primo titolo assoluto.\nAgli Europei under 23 in Polonia a Bydgoszcz nel 2003 esce in batteria sui 100\u00a0m hs e termina al quinto posto con la staffetta 4x100\u00a0m; all'Universiade di Taegu in Corea del Sud, nello stesso anno, non va oltre i quarti dsi finale sui 100\u00a0m hs.\nNel biennio 2003-2004 ha ottenuto due accoppiate di titoli italiani: 100\u00a0m hs promesse ('03-'04) e 60\u00a0m hs indoor promesse ed assoluti (\u201804).\n2005-2007: europei indoor, giochi del mediterraneo, giochi mondiali militari, universiade e secondo titolo assoluto.\nTante le manifestazioni internazionali a cui ha preso parte nel 2005: semifinale sui 60\u00a0m hs agli Europei indoor di Madrid in Spagna; quinto posto sui 100\u00a0m hs in Coppa Europa tenutasi in Italia a Firenze; squalificata per partenza falsa in finale sui 100\u00a0m hs ai Giochi del Mediterraneo in Spagna ad Almer\u00eda; settima sui 100\u00a0m hs in Francia al D\u00e9caNation di Parigi; fuori in batteria nei 100\u00a0m hs all'Universiade di Smirne in Turchia.\nSemifinale dei 100\u00a0m hs nel 2006 agli Europei di G\u00f6teborg in Svezia e nel 2007 doppia medaglia l'anno dopo ai Giochi mondiali militari in India ad Hyderabad: argento sui 100\u00a0m hs ed oro con la 4x100\u00a0m.\nNel biennio 2005-2006 ha vinto il titolo assoluto dei 100\u00a0m hs nel 2005 anno in cui ha ottenuto l'argento sui 60\u00a0m hs indoor; mentre l'anno seguente \u00e8 stata vicecampionessa assoluta sia sui 60\u00a0m hs indoor che nei 100\u00a0m hs.\n2007-2009: tre volte doppietta 60-100 metri ostacoli agli assoluti, europei indoor e giochi del mediterraneo.\nDurante il triennio 2007-2008-2009 ha fatto sempre doppietta agli italiani assoluti sui 60\u00a0m hs (indoor) e nei 100\u00a0m hs (outdoor).\nNel 2008 ha partecipato a numerose manifestazioni a livello internazionale: quarta nei 60\u00a0m hs in Coppa Europa indoor a Mosca in Russia; a Valencia in Spagna ai Mondiali indoor ha raggiunto la semifinale grazie ad un ottimo 8\"02 che rappresenta la 4\u00aa migliore prestazione italiana di tutti i tempi sulla distanza. \nNello stesso anno alla Coppa Europa per nazioni disputata a giugno in Francia ad Annecy \u00e8 arrivata quinta ottenendo il personale di 12\"98, ad un solo centesimo dall'allora primato italiano di 12\"97 di Carla Tuzzi ed a soli due centesimi dal minimo per partecipare ai Giochi olimpici di Pechino. Il CONI ha premiato i suoi sacrifici ed i suoi miglioramenti, convocandola per la prima volta ai Giochi olimpici in cui \u00e8 uscita in batteria sui 100\u00a0m hs.\nNel 2009 ha partecipato in Italia a due manifestazioni internazionali: non ha superato la semifinale sui 60\u00a0m hs agli Europei indoor di Torino, mentre ha vinto la medaglia di bronzo nei 100\u00a0m hs ai Giochi del Mediterraneo di Pescara.\n2011-2012: giochi mondiali militari ed europei.\nSia nel 2011 che nel 2012 pur essendo tra le partecipanti alla gara sui 60\u00a0m hs agli italiani assoluti indoor, non ha per\u00f2 gareggiato. Sempre nel 2012 ha vinto l'argento sui 100\u00a0m hs.\nNel biennio 2011-2012 in eventi internazionali sui 100\u00a0m hs \u00e8 stata: quinta ai Giochi mondiali militari in Brasile a Rio de Janeiro ed ottava agli Europei di Helsinki in Finlandia.\n2013: europei indoor, giochi del mediterraneo e vicecampionessa italiana assoluta sui 60 metri ostacoli.\nL'anno sportivo 2013 in competizioni internazionale l'ha iniziato con due settimi posti: 60\u00a0m hs agli Europei indoor a G\u00f6teborg in Svezia e staffetta 4x100\u00a0m all'Europeo per nazioni in Gran Bretagna a Gateshead; poi \u00e8 arrivata la medaglia d'oro con la 4x100\u00a0m ai Giochi del Mediterraneo svoltisi in Turchia a Mersin e quindi la sesta posizione nei 100\u00a0m hs in Francia al D\u00e9caNation di Valence.\nIn ambito italiano, nello stesso anno, \u00e8 stata vicecampionessa sia agli assoluti indoor sui 60\u00a0m hs che a quelli outdoor nei 100\u00a0m hs.\n2014-2015: l'assenza dagli assoluti per maternit\u00e0 ed il ritorno.\nNon ha partecipato nel 2014 n\u00e9 ai Campionati italiani assoluti indoor di Ancona n\u00e9 a quelli outdoor di Rovereto causa maternit\u00e0.\nIl 2 ottobre del 2010 si \u00e8 sposata con Lucio Fuccillo, ex quattrocentista ed il 25 giugno del 2014 \u00e8 diventata mamma di Rebecca.\nNel luglio del 2015 \u00e8 ritornata a gareggiare agli assoluti: allo Stadio Primo Nebiolo di Torino ha terminato al quarto posto sui 100 m hs."}
{"id": "1758810", "revid": "26415", "url": "https://it.wikipedia.org/wiki?curid=1758810", "title": "Provincia di BAT", "text": ""}
{"id": "1758813", "revid": "72811", "url": "https://it.wikipedia.org/wiki?curid=1758813", "title": "Card Captor Sakura Character Songbook", "text": ""}
{"id": "1758818", "revid": "59645", "url": "https://it.wikipedia.org/wiki?curid=1758818", "title": "Giallo Mondadori", "text": ""}
{"id": "1758820", "revid": "72811", "url": "https://it.wikipedia.org/wiki?curid=1758820", "title": "Card Captor Sakura Kodansha CD Comic", "text": ""}
{"id": "1758821", "revid": "1714743", "url": "https://it.wikipedia.org/wiki?curid=1758821", "title": "Francesco di Teck", "text": "Biografia.\nInfanzia.\nFrancesco nacque il 28 agosto 1837 ad Esseng, Slavonia (attuale Osijek in Croazia). Suo padre era il Duca Alessandro di W\u00fcrttemberg, figlio del Duca Luigi di W\u00fcrttemberg. Sua madre era la Contessa Claudine Rh\u00e9dey von Kis-Rh\u00e9de. In quanto figlio di un matrimonio morganatico, Francesco non aveva diritti alla successione nel W\u00fcrttemberg. Alla nascita ebbe il titolo di Conte Francesco di Hohenstein, in quanto tale titolo venne conferito alla madre dall'imperatore Ferdinando I d'Austria. Attraverso la Casata di W\u00fcrttemberg, Francesco era un lontano discendente degli Asburgo, l'allora potente famiglia regnante d'Austria.\nNel 1863, Francesco fu creato Principe di Teck, con l'appellativo di \"Altezza Serenissima\" nel Regno di W\u00fcrttemberg, e nel 1871, fu creato Duca di Teck.\nEsercito.\nCome il padre, Francesco si arruol\u00f2 nell'esercito austriaco, raggiungendo il grado di capitano durante la guerra austro-prussiana. Si ritir\u00f2 dall'esercito austriaco quando si spos\u00f2 e trasfer\u00ec in Inghilterra nel 1866. In seguito si aggreg\u00f2 allo staff del generale britannico Sir Garnet Wolseley durante la Campagna d'Egitto del 1882. Fu pubblicato sulla Gazzetta Ufficiale un colonnello dell'esercito britannico nel novembre 1882 e successivamente promosso a Generale di Divisione, in soprannumero alla costituzione, nel luglio 1893.\nFu nominato colonnello onorario del 49 Middlesex Rifle Volontari (Post Office Rifles) il 16 agosto 1876 una posizione che mantenne fino alla sua morte.\nMatrimonio.\nEssendo figlio di un matrimonio morganatico e senza diritti di successione al trono, Francesco non era accettato come un marito per le principesse, nella maggior parte delle case reali europee. Egli inoltre aveva piccole rendite rispetto ad altri principi europei. Egli quindi si spos\u00f2 in una famiglia pi\u00f9 ricca, sposando la cugina di terzo grado di suo padre (discendenti entrambi da re Giorgio II di Gran Bretagna) la Principessa Maria Adelaide di Cambridge, la figlia minore del Principe Adolfo, Duca di Cambridge ed una nipote di Giorgio III, che era conosciuta come \"Fat Mary\" a causa della sua ampia circonferenza. Ci\u00f2, unitamente al fatto che ella era (dal 1866) gi\u00e0 sulla trentina, ha fatto s\u00ec che Maria Adelaide non fosse disponibile come scelta matrimoniale.\nLa coppia si spos\u00f2 il 12 giugno 1866 nella St. Anne's Church a Kew ad ovest di Londra. Ebbero quattro figli:\nTempi difficili.\nDato l'impoverimento di Francesco, la coppia fu costretta a sopravvivere con la piccola indennit\u00e0 parlamentare di Maria Adelaide di \u00a3 5.000 all'anno, integrati da reddito da sua madre, La Duchessa di Cambridge. Maria Adelaide richiese a sua cugina, la Regina Vittoria, ulteriori fondi che furono accolti con un rifiuto, tuttavia, fu concesso loro un appartamento di grazia e favore a Kensington Palace a Londra e una casa di campagna, White Lodge, l'ex padiglione reale per la caccia al cervo a Richmond Park, sud-ovest di Londra.\nNonostante i redditi modesti del Duca e della Duchessa, vissero vite notevoli impegni sociali, che port\u00f2 alla formazione di ingenti debiti. Nel 1883, il Tecks fuggiti dal Regno Unito all'Europa continentale, dove rimasero con i parenti a Firenze ed in Germania. Infine tornarono nel Regno Unito nel 1885.\nUltimi anni.\nCon un ordine in consiglio del 1\u00ba luglio 1887, la Regina Vittoria concesse a Francesco l'appellativo di \"Sua Altezza\" come regalo per celebrare il suo Giubileo d'oro. Nonostante ci\u00f2, i duchi di Teck erano ancora visti come parenti minori, con poco status o ricchezze. La loro situazione miglior\u00f2 quando nel 1891 la loro figlia, la principessa Mary di Teck (conosciuta come \"May\" nella sua famiglia) venne fidanzata con il secondo in linea di successione al trono britannico, il Principe Alberto Vittorio, Duca di Clarence e Avondale. La morte del giovane duca solo sei settimane dopo sembr\u00f2 un colpo crudele. Tuttavia, la Regina Vittoria era affezionata alla Principessa Mary e combin\u00f2 il suo matrimonio con il fratello minore del duca di Clarence e nuovo erede al trono, il Principe Giorgio, Duca di York.\nNel 1897 la Duchessa di Teck mor\u00ec lasciando Francesco vedovo. Continu\u00f2 a vivere a White Lodge senza svolgere alcun dovere reale anche se, per intercessione della figlia Mary, la Regina continu\u00f2 a dargli il vitalizio parlamentare della Duchessa.\nFrancesco mor\u00ec il 21 gennaio 1900 a White Lodge. Fu sepolto accanto alla moglie nella Royal Vault della Cappella di St. George, a Windsor."}
{"id": "1758823", "revid": "72811", "url": "https://it.wikipedia.org/wiki?curid=1758823", "title": "Card Captor Sakura Tomoeda Christmas Concert", "text": ""}
{"id": "1758824", "revid": "1543377", "url": "https://it.wikipedia.org/wiki?curid=1758824", "title": "Campionato Italiano di softball maschile", "text": "Il campionato italiano di softball maschile \u00e8 stato introdotto dalla FIBS nel 2008, abolito, successivamente, dopo l'edizione del 2011, per poi essere riorganizzato nel 2013. La formula \u00e8 basata su una serie di 8 tornei interregionali (ciascuno con un minimo di 3 squadre partecipanti), che consentono di qualificarsi per i quarti di finale, definendo cos\u00ec le 4 formazioni che si contendono il titolo nella Final Four. \nNel 2014, battendo nella serie di finale la Pro Roma Softball Fastpitch in due incontri, il Team Enjoy FVG si \u00e8 laureato Campione d'Italia di Softball Maschile. Nel 2016 il titolo \u00e8 tornato a Roma, grazie alla Pro Roma che si \u00e8 aggiudicata cos\u00ec il suo sesto scudetto battendo in finale proprio i rivali della Jr Alpina Fastpitch di Trieste.\nNel 2017 il campionato si sviluppa in 2 gironi da 3 squadre l\u2019uno, il girone A composto da Pro Roma, Jr Alpina Trieste e Montegranaro ed il girone B composto da Islanders Catania, Ciclope Bronte e Warriors Patern\u00f3.\nAlla fine della Regular season la classifica \u00e8 la seguente:\nGIRONE A:\n1\u00ba Jr Alpina Trieste\n2\u00ba Pro Roma \n3\u00ba Montegranaro \nGIRONE B:\n1\u00ba Ciclope Bronte\n2\u00ba Islanders Catania\n3\u00ba Warriors Patern\u00f3\nQuindi dopo gli scontri in semifinale tra Jr Alpina vs Islanders e Ciclope Bronte vs Pro Roma, i risultati sul campo sanciscono la finale che sar\u00e0 Jr Alpina Trieste vs Pro Roma ed il 7 ottobre 2017 dopo due gare scudetto sul campo neutro di Montegranaro la Jr Alpina Trieste con la vittoria di entrambi i match, si aggiudica il titolo italiano 2017.\nNel 2018 lo Scudetto si \u00e8 spostato a Sud grazie all'impresa degli Islanders Catania che nella Final Four di Roma presso l'impianto dell'Acquacetosa si aggiudicano il Titolo di Campione d'Italia 2018 vincendo tutte le partite contro le forti compagini dello junior Alpina Trieste, del Nettuno Academy e della Pol. Al\u00ec Terme (ME). \u00c8 la prima volta in assoluto che una Squadra siciliana vince uno Scudetto nelle discipline del Baseball e Softball. Si pu\u00f2 ritenere dunque un fatto storico.\nNel 2019 gli Islanders Catania riscrivono la storia ancora una volta infatti portano a casa il secondo scudetto consecutivo dopo quello del 2018. Teatro della Final Four questa volta \u00e8 la Cittadella Universitaria di Messina. A contendersi il Titolo di campione d'Italia 2019, oltre gli Islanders Catania, il Nettuno Academy, lo Junior Alpina Trieste e i Warriors Patern\u00f2. Con la vittoria di tutte le partite disputate gli Islanders Catania si confermano Campioni d'Italia 2019.\nLa Storia del Campionato Italiano Maschile di Baseball-Softball Fastpitch.\nLa nascita del softball risale al XIX secolo negli Stati Uniti, a Chicago, come alternativa indoor al baseball. Un gruppo di uomini era riunito nella palestra di un circolo velico per ascoltare i risultati dell'annuale sfida (1887) tra le universit\u00e0 di Yale e Harvard; una volta resa ufficiale la vittoria di Yale e pagate le scommesse, uno di loro tir\u00f2 un vecchio guantone da boxe contro un altro, che lo respinse con un bastone: da quell'episodio, apparentemente insignificante, nacque il softball, denominato anche Baseball-Softball Fastpitch.\nIn Italia fa la sua prima comparsa nel 1945 con l'avvento dei militari americani, che svolgono regolari tornei maschili con squadre coinvolgenti prevalentemente il Lazio, finch\u00e9 vi fu la diffusione e l'affermazione definitiva del baseball (che gi\u00e0 a fine anni '40 era giocato indipendentemente in campionati nel nord e nel centro Italia). Il softball continu\u00f2 cos\u00ec ad essere praticato da sole donne dalla fine degli anni '40 e fino agli anni '50.\nIl softball maschile, prima dell'avvio sistematico del Campionato Italiano nel 2008 (se si esclude l'interruzione del 2012) vide svolgersi un primo pionieristico campionato nel 1958, vinto dal B.C. Napoli.\nLo sviluppo del Baseball-Softball Fastpitch italiano maschile negli ultimi anni \u00e8 dimostrato anche con la conquista da parte della Roma Softball Fastpitch di due Coppe dei Campioni europee e di due Supercoppe Europee (ESF men's European Cup Club Championship) nel 2013 (a Castions di Strada) e nel 2015 (a Praga). Nel 2014, la stessa Roma Softball Fastpitch ha vinto a Ginevra il Torneo Internazionale Geneve valevole come ultima edizione della Coppa delle Coppe di softball maschile (ESF men's CWC club championships).\nCampionato italiano 2008-2011.\nLa formula del campionato nel periodo 2008-2011 si \u00e8 disputato da maggio a luglio con la partecipazione di 7 squadre, divise in due gironi.\nIl campionato era diviso in \"regular season\" e \"play off\". Nella regular season le squadre si sono affrontate in raggruppamenti fra maggio e giugno.\nAlla fine della Regular season, le prime due squadre del girone A e le prime tre del girone B si contendevano l'accesso alla finale. Le due migliori classificate si affrontarono in finale al meglio delle tre partite."}
{"id": "1758825", "revid": "124320183", "url": "https://it.wikipedia.org/wiki?curid=1758825", "title": "Valentin Ceau\u0219escu", "text": "Biografia.\nValentin Ceau\u0219escu \u00e8 il figlio maggiore dei coniugi Nicolae ed Elena Ceau\u0219escu. A differenza di altri membri della famiglia Ceau\u0219escu, Valentin non ha mai preso parte alla politica del suo paese.\nStudi.\nStudente presso la facolt\u00e0 di fisica dell'universit\u00e0 di Bucarest, nel 1967 si rec\u00f2 a proseguire gli studi presso l'Imperial College di Londra. Si \u00e8 laureato in fisica e matematica nel 1971. Il suo numero di Erd\u0151s \u00e8 6.\nMatrimoni e attivit\u00e0 manageriale.\nIl 3 luglio 1970 Valentin Ceau\u0219escu spos\u00f2 Iordana Boril\u0103, figlia del leader comunista Petre Boril\u0103, e si trasfer\u00ec in Canada. Negli anni ottanta \u00e8 stato membro della direzione della squadra di calcio Steaua Bucarest, vincitrice della Coppa dei Campioni 1986.\nSi \u00e8 raccontato che Valentin Ceau\u0219escu fece rovinare la carriera del portiere della Steaua Bucarest Helmuth Duckadam perch\u00e9 si rifiut\u00f2 di regalargli l'auto ricevuta come premio per il comportamento nella finale della Coppa dei Campioni del 1986. L'ex calciatore sment\u00ec tuttavia tali voci.\nPolitica.\nValentin Ceau\u0219escu venne eletto membro supplente del Comitato Centrale del Partito Comunista al XIV Congresso del Partito comunista rumeno, ma ha condotto la sua vita pubblica in modo discreto.\nArresto.\nNel dicembre 1989, a seguito della rivoluzione rumena, Valentin Ceau\u0219escu venne arrestato insieme al fratello Nicu e alla sorella Zoia. Venne rilasciato nove mesi dopo senza alcuna condanna. Durante la detenzione, la sua collezione di dipinti, incisioni (alcune italiane) e libri rari venne confiscata.\nVita attuale.\nAttualmente lavora come fisico nucleare presso l'Istituto di Fisica Atomica (IFA) a M\u0103gurele, in Romania.\nCollegamenti esterni.\nInterviste"}
{"id": "1758826", "revid": "72811", "url": "https://it.wikipedia.org/wiki?curid=1758826", "title": "Card Captor Sakura - Sakura no Oshaberi Talk CD", "text": ""}
{"id": "1758832", "revid": "289247", "url": "https://it.wikipedia.org/wiki?curid=1758832", "title": "Campionato italiano di softball maschile", "text": ""}
{"id": "1758833", "revid": "72811", "url": "https://it.wikipedia.org/wiki?curid=1758833", "title": "Card Captor Sakura Theme Song Collection", "text": ""}
{"id": "1758836", "revid": "15431", "url": "https://it.wikipedia.org/wiki?curid=1758836", "title": "Chemin de fer du Jura", "text": ""}
{"id": "1758839", "revid": "245802", "url": "https://it.wikipedia.org/wiki?curid=1758839", "title": "Paperino floricultore", "text": "Paperino floricultore (Fearsome Flowers) \u00e8 una storia a fumetti realizzata da Carl Barks nel 1956 e pubblicata negli Stati Uniti d'America sul numero 214 dell'albo \"Walt Disney's Comics and Stories\" del luglio 1958; in Italia viene pubblicata per la prima volta sul n. 222 di \"Topolino\" del 10 novembre 1959.\nTrama.\nDopo aver fatto una pessima figura davanti ai nipotini, dimostrando di non conoscere nemmeno un tipo di fiore, Paperino decide di rimediare all'accaduto e dopo essersi ampiamente documentato inizia a darsi all'hobby della floricultura. Dopo aver scoperto che lo zio ha utilizzato tutti i loro giochi come vasi per fiori, i tre nipotini decidono di trovare un modo per far passare allo zio questa nuova passione e, dopo aver acquistato delle mostruose piante carnivore, le disseminano per tutta casa. Appena Paperino fa ritorno a casa, le piante lo assalgono per divorarlo e sar\u00e0 salvato solo grazie all'intervento dei nipoti. Paperino decide di abbandonare la floricultura, ma anche di non aiutare mai pi\u00f9 i nipoti nei loro compiti.\nStoria editoriale.\nLa storia fu consegnata da Barks all'editore il 15 marzo 1956 ma, in seguito a varie necessit\u00e0 redazionali, sar\u00e0 pubblicata solo due anni dopo.\nImpatto culturale.\nLa grossa pianta carnivora che minaccia Paperino fu in parte fonte di ispirazione per Roger Corman per la realizzazione della mostruosa pianta carnivora del film \"La piccola bottega degli orrori\"."}
{"id": "1758840", "revid": "110157", "url": "https://it.wikipedia.org/wiki?curid=1758840", "title": "Incubo ed altre storie", "text": "Incubo ed altre storie \u00e8 un'antologia di tre racconti noir dello scrittore statunitense Cornell Woolrich pubblicata nella collana Il Giallo Mondadori con il numero 2114, il 6 agosto 1989."}
{"id": "1758841", "revid": "729019", "url": "https://it.wikipedia.org/wiki?curid=1758841", "title": "Rautatientori (metropolitana di Helsinki)", "text": "Rautatientori (in finlandese: \"Rautatientorin metroasema\"; in svedese: \"J\u00e4rnv\u00e4gstorgets metrostation\") \u00e8 una stazione della Metropolitana di Helsinki, che \u00e8 collegata alla Stazione Centrale di Helsinki tramite un tunnel. \u00c8 l'unica stazione della rete ad essere annunciata in pi\u00f9 di due lingue: finlandese, svedese e inglese. Alcune informazioni sui muri sono anche scritte in tedesco, come il nome della stazione, \"Hauptbahnhof\".\nLa fermata fu inaugurata il 1\u00ba luglio 1982 e fu disegnata da Rolf Bj\u00f6rkstam, Erkki Heino e Eero Kostiainen. Si trova a circa 487 metri da Kamppi e a 597 metri da Kaisaniemi. Si trova alla profondit\u00e0 di 27 metri.\nL'8 novembre 2009, a causa dello scoppio di una tubatura dell'acqua, ci furono inondazioni e gravi danni alla metropolitana. Il 15 febbraio 2010, la stazione riapr\u00ec al pubblico."}
{"id": "1758847", "revid": "287204", "url": "https://it.wikipedia.org/wiki?curid=1758847", "title": "Biblioteca Labronica", "text": "La Biblioteca Labronica, intitolata a Francesco Domenico Guerrazzi, \u00e8 la principale biblioteca pubblica di Livorno e centro del sistema bibliotecario livornese.\nStoria.\nLe origini vanno ricercate nell'Accademia Labronica fondata da Giuseppe Vivoli nel 1816 allo scopo di promuovere le lettere, le scienze e le arti a Livorno.\nI soci fondarono una prima biblioteca, che nella prima met\u00e0 dell'Ottocento contava gi\u00e0 7.000 volumi; essa fu aperta al pubblico e successivamente, dopo la met\u00e0 del secolo, fu donata al Comune ed ingrandita.\nPatrimonio.\nQui si trova una ricca collezione di autografi (come quelli di Giacomo Leopardi e Galileo Galilei), manoscritti (ad esempio di Ugo Foscolo) e antichi volumi stampati a Livorno sin dal XVII secolo; in particolare merita di essere ricordata l'edizione dell\"Encyclop\u00e9die\", stampata dal 1770 presso l'antico Bagno dei forzati.\nNel tempo la biblioteca si \u00e8 arricchita grazie ai notevoli lasciti, come quelli della famiglia Bastogi, che nel 1923 don\u00f2 al Comune la vasta collezione di autografi nota come \"Autografoteca Bastogi\". Della Collezione Bastogi fa parte anche il Fondo Guido Corsini.\nSedi.\nLa biblioteca \u00e8 suddivisa in diverse sedi, la cui principale Villa Fabbricotti.\nVilla Fabbricotti.\nDal secondo dopoguerra, quella di maggior prestigio \u00e8 l'antica Villa Fabbricotti, nei cui magazzini sono conservati 120.000 libri, 1.500 manoscritti e 60.000 autografi.\nNel parco della villa si trova anche la Biblioteca dei Ragazzi con circa 14.000 libri utili alla formazione degli utenti di giovane et\u00e0.\nBottini dell'olio.\nAl primo piano dei Bottini dell'olio, nel quartiere della Venezia Nuova, trovarono collocazione le pubblicazioni edite dal 2000; il complesso dispone di circa 2.000 metri quadri di superficie ed \u00e8 stato completamente rinnovato tra il 2013 e il 2014, nell'ambito della costruzione di un nuovo polo museale.\nNei pressi dei Bottini, in via del Toro, ha sede l'Emeroteca, dove possono essere consultati 750 periodici correnti e 3.200 periodici del passato, alcuni dei quali settecenteschi; i magazzini hanno uno sviluppo lineare di circa 6 chilometri.\nVilla Maria.\nPer diversi anni i fondi di storia locale trovarono collocazione negli ambienti di Villa Maria; tuttavia, a causa di alcuni lavori di adeguamento funzionale dell'edificio, il materiale fu depositato presso la Villa Fabbricotti. Al 2013 la villa \u00e8 stata riaperta dopo un lungo restauro e ha ospitato, tra l'altro, i fondi dei Bottini dell'olio durante i lavori di restauro che hanno interessato l'antico magazzino della Venezia Nuova.\nDal 13 gennaio 2018 ospita un centro di documentazione sulle arti dello spettacolo."}
{"id": "1758848", "revid": "46291", "url": "https://it.wikipedia.org/wiki?curid=1758848", "title": "Pinguicula vallisneriifolia", "text": "Pinguicula vallisneriifolia (Webb 1853) \u00e8 una pianta carnivora appartenente alla famiglia Lentibulariaceae.\nMorfologia.\nFoglie.\nIn inverno la pianta produce una gemma, detta \"hibernaculum\", per proteggersi dal gelo; in primavera, invece, comincia la produzione di foglie carnivore, disposte a rosetta. Queste sono provviste di colla con cui la pianta \u00e8 in grado di catturare, uccidere e digerire piccoli insetti mediante la produzione di enzimi digestivi. La rosetta \u00e8 dapprima composta di foglie relativamente corte e addossate al terreno; durante e dopo la fioritura la pianta produce foglie pi\u00f9 lunghe e semierette, ancora pi\u00f9 efficaci nella cattura degli insetti.\nFiori.\nIl fiore \u00e8 portato da uno stelo che si accresce dal centro della rosetta di foglie ed grande da 2,5 a 4\u00a0cm.\nRadici.\nLe radici sono grosse, tozze e viola, con venature marcate.\nSemi.\nNumerosi, scobiformi ed alveolati, come in molte altre pinguicole, e di dimensioni vicine al millimetro.\nDistribuzione e habitat.\n\u00c8 originaria della Spagna meridionale ed \u00e8 una specie litofita che cresce su pareti rocciose verticali."}
{"id": "1758864", "revid": "345405", "url": "https://it.wikipedia.org/wiki?curid=1758864", "title": "San Gerolamo Emiliani", "text": ""}
{"id": "1758867", "revid": "33921", "url": "https://it.wikipedia.org/wiki?curid=1758867", "title": "Nazionale di calcio di Lega della Serie A", "text": "La nazionale di calcio di Lega della Serie A, conosciuta anche come nazionale di Lega, \u00e8 stata una selezione calcistica italiana composta da atleti militanti in Serie A senza distinzioni circa la nazionalit\u00e0.\nStoria.\nA fondare la rappresentativa fu, nell'autunno 1960, il presidente della Lega Nazionale Professionisti, Giuseppe Pasquale: a poterne vestire la maglia erano i calciatori tesserati da squadre del massimo campionato, senza alcun discriminante relativo agli stranieri.\nDal 1960 al 1991 la formazione disput\u00f2 un totale di 11 incontri (tutti in ambito amichevole) col bilancio di 6 vittorie, 2 pareggi e 3 sconfitte; le difficolt\u00e0 organizzative e un calendario internazionale sempre pi\u00f9 fitto, uniti allo scarso seguito di pubblico nonch\u00e9 ai modesti incassi, determinarono successivamente la cancellazione della rappresentativa.\nConfronti con le altre nazionali.\nSaldo generale.\n\"Aggiornato al 16 gennaio 1991.\"\n\"* Nota: la partita viene indicata come un pareggio quando finisce ai calci di rigore.\""}
{"id": "1758878", "revid": "124692424", "url": "https://it.wikipedia.org/wiki?curid=1758878", "title": "Giorgio Scianna", "text": "Biografia.\n\u00c8 nato nel 1964 a Pavia, dove continua a vivere, lavorando a Milano. Nel 1997 ha scritto il racconto il \"jukebox\", inserito nell'antologia \"Anticorpi\" edita da Einaudi.\nHa pubblicato il suo primo romanzo nel 2007, intitolato \"Fai di te la notte\" e pubblicato da Einaudi nella collana \"I Coralli\". Questo libro \u00e8 stato premiato con il Premio Comisso..\nSempre con la casa editrice Einaudi, nel 2010, ha pubblicato il romanzo \"Diciotto secondi prima dell'alba\". \nNel luglio 2011 ha debuttato al festival Inquilibrio di Castiglioncello lo spettacolo tratto dal suo testo teatrale \"La palestra\". Lo spettacolo \u00e8 stato prodotto dalla Compagnia Veronica Cruciani, in coproduzione con Armunia ed in collaborazione con il Teatro di Roma.\nNel settembre 2011, ha pubblicato il saggio \"Narrativa italiana oggi: istantanee e confini\" (\"Io scrivo\" - RCS - Corriere della Sera)\nHa collaborato per anni con la rivista \"Linus\" con la rubrica \"Il luogo del delitto\", dedicata, tra l'altro, al rapporto tra le storie e i luoghi.\nNell'aprile del 2014 pubblica, sempre per Einaudi, il suo terzo romanzo \"Qualcosa c'inventeremo\".\nNel 2017 pubblica, sempre per Einaudi, il romanzo \"La regola dei pesci\" (vincitore del Premio Internazionale di Letteratura Citt\u00e0 di Como).\nNell'aprile 2019 pubblica \"Cose pi\u00f9 grande di noi\" (Einaudi).\nNell'agosto 2019 il festival di Radicondoli ha realizzato la lettura scenica della sua nuova pi\u00e8ce teatrale \"Ersatz\" con reading a cura di Ivan Alovisio.\n\"Le api non vedono il rosso\" esce per Einaudi nel 2021."}
{"id": "1758881", "revid": "247222", "url": "https://it.wikipedia.org/wiki?curid=1758881", "title": "Reach for the Sky (The Allman Brothers Band)", "text": "Reach for the Sky \u00e8 un album discografico della The Allman Brothers Band, pubblicato dall'etichetta discografica Arista Records nell'agosto del 1980.\nPrimo disco realizzato per l'etichetta Arista Records, fu anche il primo album nel quale i brani portano la firma di altri componenti della band, spezzando un po' cos\u00ec l'egemonia della coppia Gregg Allman, (e soprattutto) Dickey Betts.\nAltri musicisti.\nNote aggiuntive:"}
{"id": "1758884", "revid": "767487", "url": "https://it.wikipedia.org/wiki?curid=1758884", "title": "Charles Calello", "text": "La sua carriera inizia con l'entrata a far parte dei The Four Seasons, allora noti come The Four Lovers, ma lasci\u00f2 la band quando assunse il nome attuale. Nel 1965 ritorn\u00f2 per\u00f2 a sostituire Nick Massi (che ironicamente era il suo sostituto nei The Four Lovers quattro anni prima) ma venne rimpiazzato nello stesso anno da Joe Long. Quindi divenne nel 1968 un produttore e arrangiatore indipendente.\nHa lavorato con tanti differenti artisti tra cui Roberto Carlos Braga, Frank Sinatra, Al Kooper, Bruce Springsteen, Ray Charles, Gloria Estefan e molti altri.\n\u00c8 stato uno dei migliori amici di Frank Grande, nonno materno di Ariana Grande."}
{"id": "1758885", "revid": "767487", "url": "https://it.wikipedia.org/wiki?curid=1758885", "title": "Idlewild South", "text": "Idlewild South \u00e8 il secondo album del gruppo rock statunitense The Allman Brothers Band pubblicato nel settembre del 1970.\nProdotto da Tom Dowd (tranne un brano, \"Please Call Home\" prodotto da Joel Dorn), l'album venne pubblicato il 23 settembre 1970 negli Stati Uniti, dalla Atco Records e dalla Capricorn Records.\nIl disco.\nDopo l'uscita del loro album di debutto nel 1969, l'Allman Brothers Band and\u00f2 in tour attraverso gli Stati Uniti per promuovere il disco, che comunque vendette poco. Le loro esibizioni, tuttavia, ebbero ottimi riscontri di critica e pubblico e crearono sensazione anche nell'ambiente musicale stesso dove un passa parola tra musicisti ed addetti ai lavori ingrand\u00ec sempre pi\u00f9 la reputazione della band, tanto che Eric Clapton chiam\u00f2 Duane Allman a collaborare al suo album del 1970 \"Layla and Other Assorted Love Songs\".\nPrincipalmente a causa degli impegni in tour, \"Idlewild South\" venne registrato in maniera graduale nell'arco di cinque mesi in varie citt\u00e0, incluse New York, Miami, e Macon, dove il gruppo risiedeva. Tom Dowd avrebbe gi\u00e0 dovuto in precedenza produrre il primo album del gruppo, ma causa impegni personali aveva dovuto rinunciare al lavoro. Il materiale presentato in \"Idlewild South\" venne composto durante questo periodo di intenso lavoro e presentato dal vivo. Il titolo dell'album proviene dal soprannome dato dalla band ad uno sgangherato capannone affittato da loro per le prove, e per tenerci party sfrenati. \"Idlewild South\" contiene due della canzoni pi\u00f9 famose del gruppo, \"Midnight Rider\" e \"In Memory of Elizabeth Reed\", pezzo richiestissimo durante i concerti.\nL'album fall\u00ec ancora dal punto di vista commerciale, riscuotendo poco successo (ma il singolo \"Midnight Rider\" raggiunse la posizione #19 nella Chart Hot 100 di Billboard). Tuttavia, le vendite iniziarono a salire molto lentamente, grazie alla reputazione dei concerti tenuti dalla band (suonarono in pi\u00f9 di 300 concerti solo nel 1970), preparando il terreno per l'enorme successo del successivo \"At Fillmore East\".\nIl rating dell'album certificato da AllMusic \u00e8 di cinque stelle.\nFormazione.\nOspite:\nNote aggiuntive:"}
{"id": "1758887", "revid": "1632387", "url": "https://it.wikipedia.org/wiki?curid=1758887", "title": "Win, Lose or Draw (The Allman Brothers Band)", "text": "Win, Lose or Draw \u00e8 il settimo album discografico della The Allman Brothers Band, pubblicato dall'etichetta discografica Capricorn Records nell'agosto del 1975.\nL'album fu certificato disco d'oro dalla RIAA nell'ottobre del 1975.\nFormazione.\nMusicisti aggiunti:\nNote aggiuntive:"}
{"id": "1758900", "revid": "155613", "url": "https://it.wikipedia.org/wiki?curid=1758900", "title": "Biblioteca Labronica Francesco Domenico Guerrazzi", "text": ""}
{"id": "1758902", "revid": "648716", "url": "https://it.wikipedia.org/wiki?curid=1758902", "title": "31P/Schwassmann-Wachmann", "text": "31P/Schwassmann-Wachmann, o Cometa Schwassmann-Wachmann 2, \u00e8 una cometa periodica del Sistema solare, scoperta il 17 gennaio 1929 da Arnold Schwassmann e Arno Arthur Wachmann dall'Osservatorio di Amburgo, in Germania.\nLa cometa \u00e8 stata osservata in tutti i successivi ritorni.\nLa cometa appartiene alla famiglia delle comete gioviane . L'orbita da essa percorsa \u00e8 stata influenzata da ripetuti incontri con il gigante gassoso. L'ultimo, avvenuto il 18 marzo 1997 (0,25\u00a0UA), ha mutato il periodo orbitale da 6,39 a 8,72 anni e la distanza perielica da 2,07 a 3,41\u00a0AU. Il prossimo incontro, previsto per il 28 novembre 2033 dovrebbe avere effetto opposto e quindi ridurre il periodo orbitale e la distanza perielica."}
{"id": "1758904", "revid": "125726036", "url": "https://it.wikipedia.org/wiki?curid=1758904", "title": "Toronto FC", "text": "Il Toronto FC \u00e8 una societ\u00e0 calcistica canadese con sede nella citt\u00e0 di Toronto, fondata nel 2005. Milita nella Major League Soccer (MLS), il massimo campionato di calcio degli Stati Uniti d'America e del Canada.\n\u00c8 stato il primo club non statunitense ad entrare a far parte della MLS e il primo ad aggiudicarsi la MLS. \u00c8 stato inoltre il primo club nordamericano (e finora unico) a centrare il \"treble\", ovvero la vittoria della coppa nazionale (2017), della stagione regolare (2017) e della MLS Cup (2017) in un'unica stagione. In ambito nazionale vanta la vittoria di 7 Canadian Championship, mentre in ambito internazionale ha raggiunto la finale della CONCACAF Champions League nel 2018.\nIl club \u00e8 una delle 5 squadre ad ad aver conquistato nella stessa stagione l'MLS Cup e il Supporters' Shield.\nLa squadra disputa le partite interne allo stadio BMO Field di Toronto.\nStoria.\nFondazione ed esordi (2005-2013).\nLa Maple Leaf Sports &amp; Entertainment Ltd (MLSE), compagnia proprietaria del club, nel 2006 annunci\u00f2 il nome ufficiale della squadra, Toronto FC. Il nome venne scelto dai tifosi stessi attraverso una consultazione online.\nIl Toronto disput\u00f2 la prima partita nella MLS il 7 aprile 2007, perdendo per 2-0 a Los Angeles contro il Chivas USA. Nella stagione d'esordio, sotto la guida dell'allenatore scozzese Mo Johnston, la squadra non si qualific\u00f2 per i play-off del campionato. \nBasi per una nuova era (2013-2015).\nIl 27 novembre 2012 fu annunciato che Kevin Payne avrebbe lasciato il D.C. United per divenire il direttore generale del Toronto FC. Il 7 gennaio 2013 Ryan Nelsen sostitu\u00ec Mariner alla guida tecnica della squadra e il 25 aprile 2013 Mat\u00edas Laba fu ingaggiato come \"giocatore designato\". A luglio Luis Silva fu ceduto al D.C. United, mentre il 4 settembre Payne fu sollevato dall'incarico, a causa di differenze di vedute con il nuovo presidente Tim Leiweke, intenzionato a portare il Toronto ai vertici continentali con copiosi investimenti. Il 20 settembre il Toronto annunci\u00f2 la nomina di Tim Bezbat\u010denko come direttore generale.\nNel pre-campionato della stagione 2013-2014 la squadra concluse importanti operazioni di calciomercato di alto profilo, tra cui gli acquisti di Justin Morrow e Jackson, del brasiliano Gilberto e di Michael Bradley (dalla ), oltre al ritorno di Dwayne De Rosario. Il 10 gennaio 2014 fu annunciato anche l'acquisto di Jermain Defoe dal per 6 milioni di sterline. Mat\u00edas Laba fu invece ceduto al per osservare la regola dei tre \"giocatori designati\". Il 7 febbraio 2014 si un\u00ec al Toronto anche il portiere brasiliano J\u00falio C\u00e9sar, prelevato in prestito dal . La squadra cominci\u00f2 bene l'anno, ma come nel 2010, dopo la sosta per il mondiale (di ) accus\u00f2 un vistoso calo di rendimento. Il 31 agosto Nelson fu esonerato dopo la sconfitta interna per 0-3 contro i , anche per aver criticato Bezbat\u010denko nella conferenza stampa post-partita. Il ruolo di allenatore fu affidato a Greg Vanney, che pur avendo ottenuto molte vittorie (record per il club in una stagione) non riusc\u00ec a qualificare la compagine canadese per i play-off di MLS. Malgrado un contratto quadriennale, Defoe lasci\u00f2 il Toronto gi\u00e0 il 16 gennaio 2015 per tornare in Premier League, firmando per il . Nello stesso giorno il club canadese concluse l'affare con il Sunderland ingaggiando Jozy Altidore e tre giorni dopo ufficializz\u00f2 l'ingaggio a parametro zero dalla di Sebastian Giovinco, che firm\u00f2 un contratto quadriennale da 8,5 milioni di euro a stagione.\nIl Toronto tra le grandi del continente (2015-oggi).\nIl 26 settembre 2015 Giovinco segn\u00f2 e forn\u00ec un assist nella vittoria per 3-2 contro il , totalizzando 35 tra gol e assist, nuovo record per la MLS (battuto il precedente primato di Chris Wondolowski). Il giocatore italiano fu la star dell'annata e si aggiudic\u00f2 i titoli individuali di MLS Golden Boot, MLS MVP e MLS Newcomer of the Year, primo calciatore del Toronto a riuscirvi. Il 14 ottobre la squadra ottenne un posto nei play-off per la prima volta nella sua storia. Fu poi eliminato dal Montreal Impact perdendo per 3-0. \nIl 29 giugno 2016 il Toronto si aggiudic\u00f2 il suo quinto Canadian Championship avendo la meglio sul Vancouver per la regola dei gol fuori casa (2-2 tra andata e ritorno). Il 23 luglio Giovinco realizz\u00f2 una tripletta contro il D.C. United in una partita vinta per 4-1 in casa, battendo, con 35 gol, il primato di reti realizzate da un calciatore del Toronto che apparteneva a De Rosario. Nell'ottobre seguente il Toronto raggiunse i play-off per la seconda stagione di fila. Sconfitto in casa il Philadelphia Union nel turno di eliminazione della Eastern Conference, arrivando cos\u00ec alla semifinale di Eastern Conference per la prima volta. Qui sconfisse per 7-0 tra andata e ritorno il , ottenendo cos\u00ec un posto nella finale di Eastern Conference contro il Montreal Impact. Malgrado la sconfitta per 3-2 subita in trasferta il 22 novembre, il 30 novembre 2016 il Toronto vinse per 5-2 dopo i tempi supplementari la finale di ritorno. Questo risultato storico port\u00f2 per la prima volta una squadra canadese in finale di Major League Soccer, persa per 5-4 il 10 dicembre contro i Seattle Sounders ai tiri di rigore (0-0 dopo 120 minuti).\nNella stagione 2017 vinse nell'ordine il campionato canadese (3-2 tra andata e ritorno contro il Montreal Impact in finale) e (grazie alla vittoria interna per 4-2 del 30 settembre contro i New York Red Bulls) il Supporters' Shield, battendo poi, il 22 ottobre, il record di punti stagionali nella stagione regolare, con 69 punti ottenuti contro i 68 guadagnati dai Los Angeles Galaxy nel 1998 eguagliando anche il numero di vittorie dei Seattle Sounders nella \"regular season\" (20). Ottenne anche la vittoria finale nei play-off della Major League Soccer, sconfiggendo il 9 dicembre il Seattle per 2-0 e conquistando cos\u00ec il titolo della stagione regolare. Divenne cos\u00ec il primo club della MLS a centrare il \"treble\" e la prima squadra canadese a vincere la MLS Cup.\nNel 2018 arriva in finale di CONCACAF Champions League. Nella partita di andata, giocata al BMO Field, i canadesi vengono sconfitti per 1-2 dal e la settimana successiva ribaltano il risultato vincendo per 1-2 in casa dei messicani, grazie alle reti di Altidore e Giovinco che rimontano l'1-0 iniziale di Pineda. Ai tiri di rigore sono decisivi gli errori di Osorio e Bradley, che consegnano di fatto la vittoria del torneo ai messicani.\nColori e simboli.\nI colori ufficiali della societ\u00e0 sono primariamente il rosso con il nero, grigio e bianco come colori secondari.\nLa prima uniforme (maglia, pantaloncini e calzettoni) \u00e8 rosso con un'alternanza di luci ed ombre orizzontali, le maniche sono nere con un rivestimento rosso e sotto ogni manica parte una parte una fascia nera verticale che si estende per tutta la lunghezza della maglia.\nLa seconda uniforme include la maglia bianca con una banda rossa posta orizzontalemte sopra a una fascia blu pi\u00f9 piccola, poste entrambi sul petto mentre i calzini sono bianchi con rivestimenti in rosso o blu, a seconda dell'avversario che si incontra. per le stagioni 2013 e 2014 \u00e8 stata inserita sulle maglie da gioco una foglia d'acero in ombra. Come per tutti i team della MLS, le maglie sono prodotte dall'Adidas.\nFin dalla fondazione del club nel 2007, la societ\u00e0 \u00e8 sponsorizzata dalla \"Bank of Montreal\" (BMO). Nel febbraio 2016 \u00e8 stato reso noto di un ulteriore accordo tra le parti per la sponsorizzazione valida anche per le stagioni 2016 e 2017.\nStrutture.\nStadio.\nIl Toronto FC gioca le partite in casa al BMO Field e la sua costruzione \u00e8 costata 62,5 milioni di dollari.\n\u00c8 stato completato nel 2007, poco prima dell'inizio della regular season, e pu\u00f2 contenere spettatori ed il proprietario della struttura \u00e8 la citt\u00e0 di Toronto. Prima della stagione 2010, sono stati fatti dei lavori per l'ampliamento della zona nord sui posti a sedere, ampliato di 1,249 seggiolini.\nIl 23 settembre 2014 viene ufficialmente annunciato un investimento di circa 120 milioni $ per il rinnovamento della struttura; I lavori compresero un'aggiunta di posti per 8,400 unit\u00e0, portando la capacit\u00e0 dello stadio a 30,991 posti a sedere. Sono state costruite nuove aree all'interno dello stadio come punti di ristoro, bagni ed un tetto. I lavori, divisi in due fasi, sono iniziati nel settembre 2014 e sono terminati nel maggio 2016.\nIl MLS All-Star Game del 2008 \u00e8 stato disputato in questo stadio. Per le gare internazionali, lo stadio cambia il proprio nome in \"National Soccer Stadium\".\nPropriet\u00e0.\nLa societ\u00e0 proprietaria del TFC, la Maple Leaf Sports &amp; Entertainment Ltd., possiede altri team sportivi professionistici: i Toronto Maple Leafs, squadra di hockey su ghiaccio della NHL, i Toronto Raptors, squadra di pallacanestro della NBA, e i Toronto Marlies, squadra dell'AHL. Oltre alle squadre, questo importante gruppo possiede dei canali televisivi (Leafs TV e Raptors NBA TV) e degli impianti sportivi. Tom Anselmi, vicepresidente esecutivo della MLSE, \u00e8 il presidente del Toronto FC.\nTifoseria.\nI gruppi di sostenitori riconosciuti del Toronto FC sono Red Patch Boys, U-Sector, Kings in the North, Tribal Rhythm Nation e Original 109. Il 23 agosto 2018, il Toronto FC ha definitivamente chiuso lo stato di supporter di Inebriatti per un incendio che ha iniziato al TD Place Stadium di Ottawa Fury durante il match-up con il Toronto FC nel Canadian Championship all'inizio di quell'anno il 18 luglio.\nRivalit\u00e0.\nLa principale rivalit\u00e0 dell'Impact \u00e8 quella del derby contro il Impact de Montr\u00e9al, la competizione in questo caso non \u00e8 solo sportiva ma riguarda pi\u00f9 generalmente le due pi\u00f9 grandi citt\u00e0 del paese, un'espressione della parte anglofona del Canada, l'altra della parte francofona. Un'altra rivalit\u00e0 \u00e8 la Trillium Cup con la Columbus Crew SC."}
{"id": "1758913", "revid": "17654", "url": "https://it.wikipedia.org/wiki?curid=1758913", "title": "Case astrologiche", "text": ""}
{"id": "1758917", "revid": "14691", "url": "https://it.wikipedia.org/wiki?curid=1758917", "title": "Virus del Mosaico del Tabacco", "text": ""}
{"id": "1758923", "revid": "857138", "url": "https://it.wikipedia.org/wiki?curid=1758923", "title": "Schwassmann-Wachmann", "text": "Ci sono quattro comete scoperte o co-scoperte dagli astronomi tedeschi Arnold Schwassmann e Arno Wachmann che hanno Schwassmann-Wachmann quale nome o parte del nome:\ntre di esse sono periodiche:\nl'altra \u00e8 la cometa non periodica:"}
{"id": "1758924", "revid": "161273", "url": "https://it.wikipedia.org/wiki?curid=1758924", "title": "Cometa Schwassmann-Wachmann", "text": ""}
{"id": "1758932", "revid": "1031941", "url": "https://it.wikipedia.org/wiki?curid=1758932", "title": "Divini Redemptoris", "text": " Divini Redemptoris \u00e8 un'enciclica di papa Pio XI, promulgata il 19 marzo 1937, dedicata al comunismo bolscevico e ateo.\nCon questa enciclica Pio XI denuncia gli errori del comunismo, che \u00abspoglia l'uomo della sua libert\u00e0, [...] toglie ogni dignit\u00e0 alla persona umana e ogni ritegno morale contro l'assalto degli stimoli ciechi\u00bb, indicandolo come \u00abintrinsecamente perverso\u00bb, nella quale si cela una \u00abfalsa\u00bb idea di redenzione.\nCon la \"Mit brennender sorge\", pubblicata 5 giorni prima, il Pontefice condanna in modo aperto e ufficiale le ideologie e i regimi totalitari dell'epoca, il comunismo e il nazismo."}
{"id": "1758935", "revid": "125780322", "url": "https://it.wikipedia.org/wiki?curid=1758935", "title": "Denn\u014d Coil", "text": ", conosciuto anche con il titolo Coil \u2014 A Circle of Children, \u00e8 un anime di genere fantascientifico in 26 episodi realizzato dallo studio Madhouse, mandato in onda per la prima volta il 12 maggio 2007 sul canale televisivo NHK Educational TV della TV di Stato giapponese NHK e conclusosi il 1\u00ba dicembre dello stesso anno. In Italia i diritti sono stati acquistati dalla Dynit ed \u00e8 stato trasmesso su Rai 4 dal 30 settembre 2012 al 7 aprile 2013 la domenica mattina.\nContemporaneamente alla resa televisiva, sono state prodotte una serie manga e diversi romanzi. Il manga, di genere sh\u014djo, \u00e8 pubblicato nella rivista Ciao della Shogakukan a partire dall'uscita di agosto del 3 luglio 2007, grazie al lavoro di Mizuki Kuze. Il 31 ottobre 2007 \u00e8 stato pubblicato l'unico tank\u014dbon.\nI romanzi invece, a cura di Y\u016bko Miyamura, sono stati pubblicati dalla Tokuma Shoten dal 19 aprile 2007 al 20 novembre 2010 per un totale di 13 volumi.\nTrama.\nNel 2015, undici anni prima dell'inizio delle vicende narrate, l'umanit\u00e0 compie passi da gigante nello sviluppo di tecnologie relative alla realt\u00e0 aumentata, che presto diventano di uso comune. Nel 2026 la giovane Y\u016bko Okonogi si trasferisce con la famiglia a Daikoku, una delle citt\u00e0 in cui si sente maggiormente l'influsso di questa tecnologia: buona parte dei ragazzini della sua et\u00e0 infatti gioca con occhiali e visori speciali, attraverso cui percepiscono elementi virtuali integrati con il mondo reale.\nLe avventure della ragazzina iniziano quando il suo , il cane Densuke, viene assalito e infettato da un illegal, una sorta di virus di provenienza ignota che si sposta per il cyberspazio. \u00c8 in quell'occasione che incontra Fumie Hashimoto, che la far\u00e0 entrare a far parte dell', capeggiata dalla nonna paterna di Y\u016bko. Grazie a quest'agenzia le ragazze e gli altri membri sono dotati di software in grado di manipolare il cyberspazio, cos\u00ec da poter indagare sulle misteriose sparizioni di persone nell'\"altra realt\u00e0\". Y\u016bko ed i suoi amici scopriranno pi\u00f9 di quanto previsto sulla vera natura e gli scopi di queste nuove tecnologie.\nTerminologia.\nAlcuni dei termini usati per descrivere eventi e oggetti del mondo virtuale di \"Denn\u014d Coil\":\nAnime.\nLa serie animata \u00e8 andata in onda in Giappone dal 12 maggio al 1\u00ba dicembre 2007 sul canale NHK Ky\u014diku Television (conosciuto anche come \"NHK Educational TV\") della NHK, ogni sabato alle 18:30, durante la fascia di massimi ascolti del pre-serale. La serie consta di 26 episodi, raccolti in seguito anche in DVD, i primi dei quali in edizione limitata e con inserti speciali. I primi tre episodi sono stati proiettati in Italia al Future Film Festival del 2008. In Italia i diritti sono stati acquistati dalla Dynit, che lo ha annunciato al Lucca Comics &amp; Games 2011, e l'anime \u00e8 stato trasmesso su Rai 4 dal 30 settembre 2012 al 7 aprile 2013 la domenica mattina. La Dynit ha pubblicato la serie in un unico box contenente quattro DVD il 24 aprile 2013.\nSigle.\nLe sigle dell'edizione italiana sono quelle originali giapponesi.\nDoppiaggio.\nL'edizione italiana \u00e8 stata curata dalla Dynit. Il doppiaggio \u00e8 stato effettuato presso lo Studio P.V. sotto la direzione di Donatella Fanfani.\nProgrammazione speciale.\nDato il grande successo della serie, durante la trasmissione in prima visione ha visto ulteriori riproposizione degli episodi gi\u00e0 trasmessi:\nLight novel.\nLa versione light novel di \"Denn\u014d Coil\" \u00e8 a cura di Y\u016bko Miyamura, ed \u00e8 edita in Giappone dalla Tokuma Shoten. Conta in tutto tredici volumi. Nonostante si basi sulla stessa storia dell'anime, e ne condivida anche l'inizio, questa versione cartacea si accentra maggiormente nella storia, anche con varie differenze nella stessa, giungendo a differenze che possono essere anche abbastanza ampie tra le due versioni.\nManga.\nA partire dal numero di agosto 2007, uscito il del 3 luglio 2007, sulla rivista \"Ciao\" della Shogakukan \u00e8 iniziata la serializzazione del manga di \"Denn\u014d Coil\", a cura di Mizuki Kuze. Il 31 ottobre 2007 \u00e8 uscito l'unico \"tank\u014dbon\" della serie, con all'interno varie differenze con la serie animata.\nAccoglienza.\n\"Denn\u014d Coil\", assieme ad altri tre prodotti d'animazione, ha vinto nel 2007 il \"Premio Eccellenza\" al Japan Media Arts Festival. Tra gli altri vincitori di questo premio figura anche \"Sfondamento dei cieli Gurren Lagann\", mentre il fu vinto da \"Un'estate con Coo\". Al settimo Tokyo International Anime Fair, \"Denn\u014d Coil\", assieme a \"Sfondamento dei cieli Gurren Lagann\", ha ricevuto un premio per aver vinto nella categoria televisiva. Nel 2008 \"Denn\u014d Coil\" \u00e8 inoltre stato premiato con il prestigioso Premio Seiun come miglior media."}
{"id": "1758936", "revid": "1833487", "url": "https://it.wikipedia.org/wiki?curid=1758936", "title": "Sossio di Miseno", "text": "Noto anche come Sosio, fu decapitato a Pozzuoli insieme a san Gennaro, sotto Diocleziano.\nSossio \u00e8 uno dei sette cosiddetti \"martiri puteolani\" - assieme ai santi Acuzio, Desiderio, Eutiche, Festo, Gennaro e Procolo - che furono decapitati nel 305 durante le persecuzioni nei confronti dei cristiani volute dall'imperatore Diocleziano. Tra loro va ricordato il vescovo di Benevento Gennaro, santo patrono di Napoli, che insieme agli altri sei compagni di fede fu condannato alla decapitazione presso il \"Forum Vulcani\", la Solfatara di Pozzuoli.\nAgiografia.\nSan Sossio sub\u00ec il martirio durante la persecuzione di Diocleziano (303-305).\nIl Cristianesimo campano dei primi secoli annovera san Sossio tra i suoi santi pi\u00f9 rappresentativi e pi\u00f9 celebrati; primo tra i martiri della Solfatara di Pozzuoli insieme con san Gennaro (vescovo di Benevento), con i santi Festo e Desiderio (diacono e lettore di Benevento), e con i santi Procolo, Eutichete ed Acuzio (diacono e laici di Pozzuoli).\nNel racconto delle varie \"passiones\" appare la figura di Sossio fortemente unita a quella del vescovo Gennaro, con un profondo vincolo di amicizia e forse anche di parentela. Egli \u00e8 celebrato nei tratti di diacono giovane e brillante della ecclesia di Miseno, zelante nella sua funzione e umilmente sottomesso al suo vescovo con il quale, come recitava un'epigrafe dedicatagli nella basilica vaticana da papa Simmaco (498-514), condivise la gloria del martirio. Questi tratti furono subito congiunti nella memoria della comunit\u00e0 cristiana campana per rappresentare e celebrare del santo la personalit\u00e0 sincera, attiva ed affascinante.\nLa collazione delle varie fonti agiografiche sossiane consente di tratteggiare un racconto della vita del santo abbastanza interessante ed attendibile. Lo conoscevano tutti; apparteneva a una famosa famiglia, di librai nel ramo romano e prefettizia nel ramo flegreo. Aveva amici e contatti in Pozzuoli, in Napoli, in Roma e in Benevento, e la sua fama era estesa tra le comunit\u00e0 greche, come testimonia l'ammirazione di Teodosio vescovo di Tessalonica, e tra le comunit\u00e0 africane, come testimonia un'opera di san Quodvultdeus vescovo cartaginese discepolo di sant'Agostino.\nAmmirato dai superiori ed infuocato dell'ardore della proclamazione della parola evangelica, Sossio era additato ad esempio per le comunit\u00e0 lontane, e testimoniava intensamente la sua fede nel porto romano di Miseno, poco lontano dal santuario della Sibilla di Cuma, crocevia delle pi\u00f9 diffuse ideologie filosofiche e religiose del Mediterraneo. \nNel 304, l'Ecclesia di Miseno rappresentava un punto di riferimento per i cristiani che avevano occasione di contattare Sossio e di ricevere il suo aiuto sul loro percorso verso Roma, oppure in fuga dai luoghi ove la persecuzione imperversava pi\u00f9 violentemente.\nQuando anche in Campania furono affissi gli editti imperiali, la persecuzione part\u00ec da Nola, citt\u00e0 sede del Consolare romano, e furono molti i cristiani che subirono il martirio. Testimonianze esistono ancora oggi nelle basiliche paleocristiane di Cimitile che divennero, come la basilica di Miseno, m\u00e8te importanti dell'antico pellegrinaggio cristiano.\nQuando nel 305 la persecuzione si estese all'area flegrea Sossio fu tra i primi ecclesiastici ad essere incarcerato. La sua coraggiosa testimonianza di fede fu esemplare anche per il comportamento degli altri santi con i quali egli, dopo aver superato indenne la condanna \"ad bestias\" nell'anfiteatro Flavio di Pozzuoli, sub\u00ec il martirio alla Solfatara.\nTraslazioni.\nMiseno, Napoli e Frattamaggiore sono i luoghi delle tre traslazioni del corpo di san Sossio: la prima avvenne dopo l'editto di Costantino (313) dal campo del cristiano Marco, posto sulla via Antiniana ove il santo era stato sepolto dopo il martirio, alla basilica di Miseno eretta in suo onore; la seconda avvenne all'inizio del X secolo (tra il 902 e il 910) dalla basilica diruta di Miseno al Monastero Benedettino di Napoli gi\u00e0 dedicato a San Severino abate; la terza avvenne nel 1807 ad opera del arcivescovo Michele Arcangelo Lupoli che trasfer\u00ec le spoglie di san Sossio e di san Severino dal monastero napoletano soppresso al tempio patronale di Frattamaggiore.\nCulto.\nA san Sossio, diacono e martire di Miseno, \u00e8 riconosciuto il patronato religioso della citt\u00e0 di Frattamaggiore condiviso con santa Giuliana di Nicomedia.\nSan Sossio \u00e8 anche il compatrono, con san Pietro martire, di San Sossio Baronia (AV), dove \u00e8 presente una reliquia del santo donata dal comune di Frattamaggiore, con cui San Sossio Baronia \u00e8 gemellata.\nIl nome San Sossio dato all'antico casale di Trevico, trova nella leggenda la sua giustificazione. Infatti, si narra che un asino, sul quale venivano trasportate le reliquie di San Sossio martire (Diacono di Miseno martirizzato con San Gennaro, vescovo di Benevento, a Pozzuoli al tempo dell'imperatore Diocleziano) destinate ad un paese vicino, giunto in localit\u00e0 ora detta Sella Coppola (incrocio della SS. 91 con le Provinciali per S. Sossio e Trevico), infil\u00f2 la strada che conduceva alle poche case esistenti in fondo alla valle e non ci fu verso di fargli cambiare direzione. Si grid\u00f2 al miracolo: le reliquie rimasero nella chiesetta dell'Annunziata e fu dato il nome di San Sossio al paese."}
{"id": "1758949", "revid": "599013", "url": "https://it.wikipedia.org/wiki?curid=1758949", "title": "Frank Richard George Lampard", "text": "Assieme a Geoff Hurst, Kenny Brown, William Bonds e Martin Peters, \u00e8 primatista di presenze (15) con la maglia del West Ham nelle competizioni calcistiche europee.\nDurante la finale, giocata a Bruxelles, della Coppa delle Coppe 1975-1976 contro i belgi dell'Anderlecht, un suo avventato e corto retropassaggio al portiere degli Hammers caus\u00f2 il momentaneo 1-1 dei biancomalva belgi, siglato dall'esterno di attacco olandese Rob Rensenbrink. Il clamoroso errore fu propedeutico alla repentina sostituzione di Lampard con Alan Taylor.\n\u00c8 il padre di Frank Lampard, anche lui ex calciatore."}
{"id": "1758950", "revid": "339392", "url": "https://it.wikipedia.org/wiki?curid=1758950", "title": "Frank Lampard Sr", "text": ""}
{"id": "1758952", "revid": "287204", "url": "https://it.wikipedia.org/wiki?curid=1758952", "title": "Firmissimam Constantiam", "text": "Firmissimam Constantiam (in italiano La ferma costanza) \u00e8 un'enciclica di Papa Pio XI, promulgata il 28 marzo 1937, e dedicata alla difficile situazione della Chiesa cattolica in Messico. \u00c8 la terza enciclica che il Pontefice dedic\u00f2 alla Chiesa messicana perseguitata, dopo l\"Iniquis Afflictisque\" (1926) e l\"Acerba Animi\" (1932).\nL'enciclica \u00e8 anche nota con il titolo spagnolo di Nos Es Muy Conocida (\u00c8 a Noi ben nota).\nStoria.\nLa rivoluzione messicana del 1914 port\u00f2 all'instaurazione di un regime fortemente anticlericale e anticattolico criticato apertamente dalla Chiesa cattolica, fino ad arrivare al divieto di celebrare pubblicamente il culto nel 1926.\nNegli ultimi anni del pontificato di Pio XI i rapporti diplomatici con il Messico ebbero un leggero miglioramento, per le promesse del governo, che per\u00f2 furono del tutto disattese: gli stati messicani fecero a gara per limitare il numero dei sacerdoti autorizzati (l'importante stato di Veracruz impose addirittura un solo sacerdote ogni centomila abitanti) aggiungendo come clausole una specifica et\u00e0 per i sacerdoti e addirittura l'obbligo di contrarre matrimonio civile e altri vescovi furono espulsi dal paese. Molti sacerdoti si rifugiarono all'estero. Alcuni, rimasti in patria, celebravano clandestinamente e furono per questo imprigionati e non di rado assaliti durante la celebrazione: alle violenze si accompagnava la profanazione. Trattamento forse peggiore subirono le religiose, condannate a patire ogni tormento in carcere.\nL'enciclica \"Firmissimam Constantiam\" fu la terza ad essere pubblicata dal papa riguardante situazione della Chiesa messicana.\nContenuti.\nL'enciclica inizia con un'esortazione e un riconoscimento verso i numerosi fedeli cattolici, laici e sacerdoti, che hanno continuato a professare la fede cattolica nonostante la persecuzione:\nNell'esortazione, il pontefice invita inoltre i sacerdoti a una \u00abefficace collaborazione dei laici\u00bb che sono \u00abin qualche modo partecipi di un sacerdozio santo e regale\u00bb: la formazione dei laici \u00e8 vista come il miglior rimedio all'apostasia di quei fedeli che \u00absia per rispetto umano, sia per timore di mali terreni, si rendono, almeno materialmente, partecipi della scristianizzazione di un popolo [quello messicano] che alla religione deve le sue pi\u00f9 belle glorie\u00bb.\nLe esortazioni alla resistenza dei fedeli, gi\u00e0 contenute nelle precedenti encicliche, si concentravano ora sulla vita religiosa domestica e familiare, visto che pubblicamente l'istruzione cattolica era proscritta e la pastorale tradizionale non poteva essere garantita per l'assenza forzata dei sacerdoti."}
{"id": "1758956", "revid": "339392", "url": "https://it.wikipedia.org/wiki?curid=1758956", "title": "Frank Lampard Sr.", "text": ""}
{"id": "1758962", "revid": "262250", "url": "https://it.wikipedia.org/wiki?curid=1758962", "title": "Quarantina Gialla (patata)", "text": ""}
{"id": "1758964", "revid": "262250", "url": "https://it.wikipedia.org/wiki?curid=1758964", "title": "Giana Riunda (patata)", "text": ""}
{"id": "1758965", "revid": "262250", "url": "https://it.wikipedia.org/wiki?curid=1758965", "title": "Franseize (patata)", "text": ""}
{"id": "1758966", "revid": "466539", "url": "https://it.wikipedia.org/wiki?curid=1758966", "title": "Massimiliano Ferrigno", "text": "Carriera.\nFerrigno fece il suo esordio professionistico al nel 1992 in Serie C1. Nel 1994 conquist\u00f2 coi lariani la promozione in Serie B, retrocedendo nuovamente in Serie C1 l'anno seguente. Rimase a Como fino al 1997, quando nel mercato di riparazione si trasfer\u00ec al Brescello e l'estate successiva all', sempre in Serie C1. Nel 1998 rientr\u00f2 al Como, disputandovi altre tre stagioni in Serie C1 e assumendo la fascia di capitano.\nLa stagione 2000-2001 (conclusasi con la promozione del Como in Serie B) termin\u00f2 per Ferrigno gi\u00e0 il 19 novembre 2000: a seguito di un'espulsione rimediata al Sinigaglia nella partita contro il (terminata 1-0 per i lariani), nel dopogara aggred\u00ec all'interno degli spogliatoi il giocatore modenese Francesco Bertolotti (peraltro suo ex compagno ai tempi del Brescello), che cadendo scompostamente a terra batt\u00e9 il capo e fin\u00ec in coma. Trasportato in ospedale in gravi condizioni, Bertolotti fu sottoposto a un complesso intervento chirurgico, riprendendosi nel giro di una settimana, ma dovendo abbandonare il calcio giocato.\nLa commissione disciplinare di Serie C inflisse a Ferrigno una squalifica di tre anni, sino al 31 dicembre 2003; il fatto gli cost\u00f2 inoltre un rinvio a giudizio per lesioni gravissime. In tribunale patteggi\u00f2 una pena di 10 mesi di reclusione con la condizionale e un risarcimento pecuniario\nScontata la squalifica, Ferrigno torn\u00f2 a giocare nel Como, che nel frattempo dopo una promozione in Serie A era nuovamente tornato in B, disputando 22 partite di campionato coi lombardi. La stagione seguente, dopo la retrocessione del Como in Serie C1, pass\u00f2 al in Serie B; nel gennaio 2005 rescisse il contratto con la societ\u00e0 umbra e si ritir\u00f2 dall'attivit\u00e0 agonistica.\nIn carriera ha totalizzato complessivamente 66 presenze e 4 reti in Serie B.\nNel 2011 ha fondato il gruppo \"HS Marketing\", che opera nel campo del marketing sportivo."}
{"id": "1758968", "revid": "110157", "url": "https://it.wikipedia.org/wiki?curid=1758968", "title": "Deutz-Fahr", "text": "La Deutz-Fahr nacque nel 1968 dall'acquisizione della maggioranza del capitale azionario di FAHR, importante azienda che gi\u00e0 dal secolo precedente produceva attrezzature agricole, da parte del gruppo Kl\u00f6ckner-Humboldt-Deutz AG (KHD).\nDal 1995 Deutz-Fahr entra a far parte del gruppo italiano SAME Lamborghini H\u00fcrlimann, diventando SAME DEUTZ-FAHR Group.\nStoria della Fahr.\nLa societ\u00e0 Fahr fu fondata da Johann Georg Fahr nella seconda met\u00e0 del 1800, e fra i loro prodotti pi\u00f9 noti vi fu la mietilegatrice del 1911. Il primo trattore, il \"Fahr F22\", venne costruito nel 1938 su idea di Wilfred Fahr e Bernhard Flerlage,con motore diesel motore bicilindrico Deutz F2M414 da 22 CV. \nIl primo progetto si svilupp\u00f2, diventando nel 1940 il \"Fahr T22\", e dal 1942 il \"Fahr Holzgasschlepper HG25\".\nTerminata la seconda guerra mondiale l'azienda dovette adattarsi alle nuove esigenze del mercato, ampliando la gamma dei prodotti. Fra i modelli pi\u00f9 importanti prodotti il \"Fahr D30 W\" (1949), \"Fahr D15\" (1949), \"Fahr D12N\" (1953), \"Fahr D17N\" (1953), \"Fahr D90\" (1954) e il \"Fahr D180H\" (1954).\nNel 1961 la KHD rilev\u00f2 il 25% delle azioni Fahr. L'acquisizione ed il controllo completo degli impianti e dell'attivit\u00e0 commerciale avverranno nel 1977.\nMacchinari prodotti\nNegli anni '70, in Argentina, La Cant\u00e1brica lancia la serie FX di Fahr. Tre modelli compongono la linea: FX 80, FX 100 e FX 120.\nStoria della Deutz.\nNel 1864 Nikolaus August Otto e Eugen Langen fondano la N.A. Otto &amp;Cie. a Colonia, prima fabbrica di motori al mondo, diventata poi nel 1938 Kl\u00f6ckner-Humboldt-Deutz AG\nNel 1867 vi \u00e8 la premiazione del \u201cmotore a gas atmosferico\u201d sviluppato da N.A. Otto e E. Langen all'Esposizione Universale di Parigi con una medaglia d'oro per la macchina a propulsione pi\u00f9 economica per la piccola industria.\nNel 1872 avviene un primo ingrandimento della fabbrica e la fondazione della societ\u00e0 per azioni Gasmotoren-Fabrik Deutz AG (GFD).\nNel 1876 Nicolaus August Otto completa il motore a quattro tempi a compressione utilizzabile per tutti i tipi di carburante: ebbe inizio la motorizzazione del mondo, che prese il via da Colonia.\nNel 1884 Otto sviluppa l'accensione con magnete a bassa tensione. Tale sistema di accensione elettrico viene acquisito da Robert Bosch per la sua attivit\u00e0.\nNel 1894 a Philadelphia (USA) inizia la produzione di automobili azionate da motori Otto e di trattori.\nNel 1907 Inizia la produzione in serie di motori diesel.\nTra il 1907 e 1912 sotto la direzione dell'italiano Bugatti vengono costruiti a Colonia alcuni modelli di autovetture.\nIl 1914 \u00e8 l'anno del 50\u00ba anniversario. Finora sono stati prodotti motori con una potenza complessiva di 90.000 CV. Nell'azienda lavorano 3400 operai e 700 impiegati.\nNel 1921 Consorzio con Motorenfabrik Oberursel AG e variazione della ragione sociale in Motorenfabrik Deutz AG.\nNel 1927 la Deutz costruisce a Colonia il suo primo trattore stradale con motore diesel senza compressore, il Deutz \"MTH 222\" da 14CV con due marce in avanti e una retromarcia.\nDal 1930, in seguito alla fusione di Motorenfabrik Deutz AG con Maschinenbauanstalt Humboldt AG, l'azienda cambia nome in \"Humboldt-Deutz Motoren AG\".\nA partire dal 1934 viene prodotto il \"Deutz F2 M315\", nel 1935 nacque il \"Deutz F3 M317\", mentre nel 1936 viene lanciato il \"Deutz F1 M414\", con motore monocilindrico, una potenza di 11 cv. e raffreddamento ad acqua. Soprannominato \"il trattore del popolo\", dar\u00e0 l'input decisivo alla meccanizzazione delle piccole aziende agricole, e sar\u00e0 costruito fino al 1951. Segue la produzione della trattore con motore raffreddato ad aria fino al 1959.\nNel 1936 avviene l'acquisizione della societ\u00e0 Fahrzeugfabrik C.D. Magirus AG di Ulma, costruttrice di camion.\nNel 1937/1938 con l'acquisizione della Kl\u00f6ckner e la ridenominazione in KHD: Kl\u00f6ckner \u2013 Humboldt \u2013 DEUTZ AG nasce uno dei pi\u00f9 grandi conglomerati del Reich, che copre tutti i comparti del mondo motoristico: auto, camion, treni, navi, aerei, trattori.\nPesanti devastazioni dovute alla guerra determinano un blocco della produzione nell'inverno a cavallo tra il 1944 e il 1945. Alla fine della guerra, gli stabilimenti di Colonia erano distrutti al 74%.\nNel 1945 inizia la fase di ricostruzione.\nNel 1950, cinque anni dopo la fine della guerra, la situazione e la produzione sono ritornate alla normalit\u00e0. Maestranze: 13.000 dipendenti; produzione: 40.000 motori con una potenza complessiva di 1,5 milioni di CV; 10.000 trattori, 6.000 veicoli industriali; fatturato: 300 milioni di marchi.\nInizia l'epoca dei motori raffreddati ad aria. Il primo \u00e8 l'F1L 514 da 15 cv. In questo periodo Deutz introduce anche la presa di forza diretta con doppia frizione.\nGrazie a D 25 (1958), D 40 (1958), D 15 (1959) con motori di nuova generazione FL 712 e con sospensioni anteriori che miglioravano il comfort di guida, Deutz ebbe un grande successo nelle vendite.\nNel 1952 gli argentini fecero SIADA, concessi in licenza i trattori Deutz prima presso la citt\u00e0 di Ca\u00f1uelas, provincia di Buenos Aires. Cinque modelli (tre raffreddatori ad aria e due raffreddamenti ad acqua) come Deutz F1L514, Deutz F2L514, Deutz F3L514, Deutz F3M417 e Deutz F2M417.\nNel 1953 inizia la produzione di trattori cingolati.\nNel 1958 viene introdotta la serie di trattori D, il cui modello di maggior successo \u00e8 il \"D 40\". Dal 1962 le macchine vengono equipaggiate con la regolazione idraulica Deutz, il \u201cDeutz-Transfermatic-System\u201d. Poco prima della fine della serie, nel 1964 viene lanciato il primo Deutz a sei cilindri. La potenza erogata dal D 80 \u00e8 di 75 CV.\nNel 1959 firma un accordo in Argentina con La Cant\u00e1brica per la produzione di trattori e attrezzi agricoli nella citt\u00e0 di Haedo, Buenos Aires. I primi modelli sono i Deutz D-35, Deutz D 30, Deutz D-55 e la serie locale A come la Deutz A 110, Deutz A 70-26, Deutz A 50, Deutz A 45, Deutz A-40 / A-40 P, Deutz A 35, Deutz A 30 Deutz A 55.\nPoco prima della fine della serie, nel 1964 viene lanciato il primo Deutz a sei cilindri. La potenza erogata dal D 80 \u00e8 di 75 CV.\nNel 1964 Il logo di Magirus diviene il simbolo dell'azienda KHD.\nSuccessivamente vengono costruite le serie di trattori D05 (1965) con la trazione integrale e la serie D06(1968) di cui furono venduti oltre 380.000 esemplari.\nInoltre, nel 1970 in Argentina, sono stati lanciati i seguenti modelli: A 46 / A 65 - A 65 \"ca\u00f1ero\" / A 85 / A 100 / A 130 / A 144. \nNel 1979 in Argentina, viene rilasciata la serie AX: AX 80-S - AX 80-C / AX 100-S / AX 110 L / AX 120-S - AX 120 / AX 160-S / 160-F\nNel 1987 in Argentina, sono stati aggiunti altri due modelli: AX 3.100 L e AX 3.120\nDeutz-Fahr.\nLa Deutz-Fahr nacque nel 1968 dall'acquisizione della maggioranza del capitale azionario di Maschinenfabrik Fahr, importante azienda che gi\u00e0 dal secolo precedente produceva attrezzature agricole, da parte del gruppo Kl\u00f6ckner-Humboldt-Deutz AG (KHD).\nNel 1969 viene acquisita anche la K\u00f6del &amp; B\u00f6hm di Lauingen, specializzata nella produzione di macchine agricole.\nNel 1972 viene presentata la serie \"INTRAC\", mentre nel 1978 \u00e8 la volta dei \"DEUTZ-DX\": una nuova generazione con cambi sincronizzati, sistema di lubrificazione forzata, trazione integrale di serie, regolazione elettronica del sollevatore e cabine con sospensioni elastiche, con potenze da 80 a 200 cv.\nNel 1978 vengono lanciati sul mercato i DEUTZ-DX: una nuova generazione con cambi sincronizzati, sistema di lubrificazione forzata, trazione integrale di serie, regolazione elettronica del sollevatore e cabine con sospensioni elastiche, con potenze da 80 a 200 cv.\nDal 1982 tutti i trattori recano il marchio DEUTZ-FAHR.\nNel 1992 Deutz-Fahr raggiunse il traguardo del milionesimo trattore prodotto\nNel 1993 con i trattori AGROSTAR 6.71, 6.81 e 8.31 da 165 e 230 cv vengono adottate le trasmissioni ELECTRONIC POWER SHIFT prodotte dal gruppo SAME+LAMBORGHINI+H\u00dcRLIMANN (SLH).\nNel 1995, con la vendita di KHD Agrartechnik GmbH e di Deutz-Fahr Erntesysteme GmbH al Gruppo italiano SLH nasce il gruppo SAME Deutz-Fahr.\n1997 Kl\u00f6ckner-Humboldt-Deutz AG ha cambiato la sua ragione sociale in Deutz AG.La nuova societ\u00e0 si concentra sullo sviluppo, produzione, distribuzione e assistenza per motori nella classe di potenza da 4 a 7.400\u00a0kW."}
{"id": "1758970", "revid": "6923", "url": "https://it.wikipedia.org/wiki?curid=1758970", "title": "Great Inagua", "text": "Great Inagua \u00e8 la terza isola pi\u00f9 grande dell'arcipelago delle Bahamas con una superficie di 1.544\u00a0km\u00b2, situata a circa 90\u00a0km della punta orientale dell'isola di Cuba. L'isola misura circa 90\u00a0km di lunghezza per 30\u00a0km di larghezza. Il punto pi\u00f9 elevato \u00e8 posto a 33 metri sul livello del mare a Est Hill.\nAll'interno dei Great Inagua sono presenti diversi laghi, il pi\u00f9 importante dei quali \u00e8 il Lago Windsor (chiamato anche Lago Rosa) che occupa quasi 1 / 4 della superficie dell'isola.\nLa popolazione di Great Inagua \u00e8 di soli 969 abitanti (al censimento del 2000).\nIl capoluogo dell'isola e il solo porto \u00e8 Matthew Town, dal nome di George Matthew, governatore delle Bahamas nel XIX secolo. Nell'area \u00e8 attiva un'industria di produzione di sale marino.\n\u00c8 il covo di Edward Kenway nel videogioco ."}
{"id": "1758972", "revid": "119554655", "url": "https://it.wikipedia.org/wiki?curid=1758972", "title": "Piotta (Quinto)", "text": "Piotta \u00e8 una frazione abitanti del comune svizzero di Quinto, nel Canton Ticino (distretto di Leventina).\nGeografia fisica.\nIl paese si trova nell'alta Valle Leventina, a ovest della vicina frazione di Ambr\u00ec. .\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "1758977", "revid": "599013", "url": "https://it.wikipedia.org/wiki?curid=1758977", "title": "Hamilton Ricard", "text": ""}
{"id": "1758979", "revid": "83531", "url": "https://it.wikipedia.org/wiki?curid=1758979", "title": "Gran Premio degli Stati Uniti d'America-Est 1977", "text": "Il Gran Premio degli Stati-Uniti d'America Est 1977 \u00e8 stata la quindicesima prova della stagione 1977 del Campionato mondiale di Formula 1. Si \u00e8 corsa domenica 2 ottobre 1977 sul Circuito di Watkins Glen. La gara \u00e8 stata vinta dal britannico James Hunt, su McLaren-Ford Cosworth; per il vincitore si tratt\u00f2 del nono successo nel mondiale. Hunt ha preceduto sul traguardo lo statunitense Mario Andretti su Lotus-Ford Cosworth e il sudafricano Jody Scheckter su Wolf-Ford Cosworth. Niki Lauda, giungendo quarto, si assicur\u00f2 il titolo mondiale piloti, per la seconda volta nella carriera.\nVigilia.\nSviluppi futuri.\nIl 15 settembre Niki Lauda, dopo aver chiuso il suo rapporto con la Scuderia Ferrari, annunci\u00f2 il suo passaggio, per la stagione 1978, alla Brabham, motorizzata Alfa Romeo. La casa britannica annunci\u00f2 anche il passaggio dallo sponsor Martini a un'altra azienda italiana, la Parmalat.\nDopo l'addio di Niki Lauda, il 27 settembre la Scuderia Ferrari annunci\u00f2 l'ingaggio del giovane pilota canadese Gilles Villeneuve quale pilota titolare, con Carlos Reutemann, per la stagione 1978. Villeneuve aveva esordito nel mondiale nel Gran Premio di Gran Bretagna, con una McLaren, ed era stato particolarmente consigliato alla scuderia italiana da Chris Amon. Al posto di Lauda erano stati indicati, dalle indiscrezioni giornalistiche, vari altri piloti, tra cui Emerson Fittipaldi, Mario Andretti, Jody Scheckter e Alan Jones. Era previsto che il canadese esordisse gi\u00e0 nel Gran Premio del Canada 1977 con la scuderia italiana che per l'occasione avrebbe schierato tre vetture. Villeneuve era sotto opzione per la stessa McLaren per la stagione , che aveva posto una penale di 200.000 dollari, qualora avesse optato per un'altra scuderia, mentre non vi erano ostacoli a un impiego per il 1978.\nAnalisi per il campionato piloti.\nNiki Lauda poteva diventare campione del mondo piloti per la seconda volta nella carriera, qualora fosse giunto a punti. Se non avesse ottenuto punti gli sarebbe bastata la mancata vittoria per Jody Scheckter. La Scuderia Ferrari si era gi\u00e0 aggiudicata la Coppa Costruttori per il 1977.\nAspetti tecnici.\nLa Wolf ripresent\u00f2 il modello WR2.\nAspetti sportivi.\nIl gran premio venne definito \"degli Stati Uniti-Est\", per distinguerlo da quello corso a Long Beach, in aprile, anche se il suo nome ufficiale era \"United States Grand Prix\".\nL'hawaiiano Danny Ongais fece il suo debutto nel mondiale con la Penske dell\"'Interscope Racing\", mentre l'ATS, che aveva schierato delle vetture Penske fino a quel momento non si present\u00f2 al gran premio. Uno dei suoi piloti, Jean-Pierre Jarier, venne iscritto dalla Shadow Racing Cars al posto di Riccardo Patrese, impegnato nel \"Gran Premio dell'Estoril\", gara valida per il Campionato europeo di F2.\nAvevano inoltre abbandonato definitivamente la Formula 1 la BRM, la Boro, l'Apollon. Non si presentarono le scuderie private \"Iberia\", \"Merzario\", mentre le scuderie ufficiali Hesketh, Brabham e McLaren schierarono due sole vetture. Rispetto alla precedente gara di Monza Hans Binder riprese il suo volante alla Surtees al posto di Lamberto Leoni.\nQualifiche.\nResoconto.\nDall'inizio delle prove del venerd\u00ec fu la McLaren di James Hunt a dominare il campo, facendo segnare la \"pole\" provvisoria col tempo record di 1'40\"863. I due piloti della Brabham Hans-Joachim Stuck (che aveva girato col muletto) e John Watson chiusero secondo e terzo in griglia, distanziati di un quarto di secondo, seguiti da Andretti, Ronnie Peterson e dalle Ferrari di Carlos Reutemann e Niki Lauda. Scheckter era nono. Hunt fu comunque protagonista di un incidente verso il finire delle prove, mentre Lauda ruppe il propulsore. Quasi tutte le monoposto per\u00f2 scontarono il difficile \"feeling\" con gli pneumatici, dovuto anche al fatto che la Goodyear port\u00f2 ben quattro mescole per le gomme anteriori e due per quelle posteriori.\nDi notte arriv\u00f2 la pioggia che costrinse gli organizzatori a posticipare di mezz'ora l'inizio delle prove per poter pulire, in parte, la pista. La pioggia torn\u00f2 poco prima della fine delle libere, cos\u00eccche le prove del sabato pomeriggio servirono solo a provare gli assetti in vista di un'eventuale gara bagnata alla domenica. A determinare la griglia di partenza furono cos\u00ec i tempi del venerd\u00ec. Durante le libere un incidente di Patrick Tambay sporc\u00f2 la pista di olio, costringendo a interrompere la sessione. Niki Lauda dichiar\u00f2 che qualora la pioggia si fosse presentata anche alla domenica non avrebbe preso parte alla gara.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nLa domenica inizi\u00f2 fresca ma secca; a far da cornice alla gara arrivarono centomila spettatori. Prima del \"warm up\", tuttavia, ricominci\u00f2 a piovere, tanto che tutte le vetture montarono gomme da bagnato tranne John Watson, che opt\u00f2 per le \"slick\".\nAl via Hans-Joachim Stuck pass\u00f2 il \"poleman\" James Hunt; Watson perse invece diverse posizioni a causa della sua scelta delle gomme, scendendo al sedicesimo posto della classifica. Al termine del primo giro, dietro ai primi due, si trovarono Mario Andretti, Carlos Reutemann, Ronnie Peterson, Niki Lauda e Jody Scheckter. In pochi giri Scheckter ebbe la meglio sia su Lauda che su Peterson.\nAl quarto giro anche Reutemann, a causa di un testacoda, venne passato da Scheckter. Un altro pilota in rimonta era Clay Regazzoni, che si trov\u00f2 al nono giro settimo, dopo il ritiro di Jochen Mass. La classifica vedeva sempre primo Hans-Joachim Stuck, seguito da James Hunt, Mario Andretti, Jody Scheckter, Carlos Reutemann, Niki Lauda e Regazzoni. All'undicesimo giro un altro errore di Reutemann permise a Lauda di guadagnare una posizione.\nLa gara del battistrada Stuck termin\u00f2 al quindicesimo giro. Il tedesco scontava gi\u00e0 dei problemi alla frizione da qualche giro; manc\u00f2 per\u00f2 una marcia, usc\u00ec di pista, distruggendo la sua Brabham.\nSi trov\u00f2 in testa James Hunt con un vantaggio su Andretti di 10,5 secondi, e su Jody Scheckter, di 14. La pista si stava nel frattempo asciugando ma le gomme delle vetture non riuscivano a scaldarsi. Al ventunesimo giro Jacques Laffite strapp\u00f2 l'ottava piazza a Peterson, e due giri dopo Regazzoni pass\u00f2 anche Reutemann.\nCon pochi giri da completare e 22 secondi di vantaggio, Hunt rallent\u00f2 molto per preservare gli pneumatici, mentre Lauda conservava ancora la quarta piazza, sufficiente per consentirgli di vincere il suo secondo titolo. Anche Jody Scheckter rallent\u00f2 il ritmo per preservare anche lui le gomme.\n\"Improvvisamente a due giri dal termine, Andretti, che si era avvicinato a un Hunt rallentante, si trov\u00f2 a soli 6,7 secondi dall'inglese. Quando i due iniziarono l'ultimo giro il margine era sceso a 1,5 secondi, e il pubblico stava eccitandosi mentre lo speaker del tracciato rendeva conto della situazione curva dopo curva. Nell'ultimo giro, tuttavia, Hunt increment\u00f2 il suo vantaggio e vinse con due secondi di margine. Il team McLaren non lo informava su quanto fosse vicina la Lotus di Andretti fino all'ultimo giro, quando Teddy Mayer gli fece segno di aumentare l'andatura!\"\nJames Hunt conquist\u00f2 la nona vittoria della sua carriera, davanti ad Andretti e Scheckter. Niki Lauda chiuse quarto: l'austriaco vinse il secondo titolo piloti dopo quello del 1975.\nRisultati.\nI risultati del gran premio furono i seguenti:"}
{"id": "1758981", "revid": "767487", "url": "https://it.wikipedia.org/wiki?curid=1758981", "title": "Abitibi-T\u00e9miscamingue", "text": "Abitibi-T\u00e9miscamingue \u00e8 una regione amministrativa del Qu\u00e9bec, situata nella sezione sud-occidentale della provincia. Ha una superficie di 65.143 km\u00b2, e nel 2007 possedeva una popolazione di 150.622 abitanti.\nSuddivisioni.\nLa regione si compone di 5 municipalit\u00e0 regionali di contea e un territori equivalente.\nMunicipalit\u00e0 Regionali di Contea\nMunicipalit\u00e0 indipendenti al di fuori delle MRC\nRiserve indiane autoctone al di fuori delle MRC"}
{"id": "1758991", "revid": "287204", "url": "https://it.wikipedia.org/wiki?curid=1758991", "title": "Ren\u00e8e Zellweger", "text": ""}
{"id": "1758992", "revid": "155613", "url": "https://it.wikipedia.org/wiki?curid=1758992", "title": "Biblioteca Labronica Guerrazzi", "text": ""}
{"id": "1758995", "revid": "1369234", "url": "https://it.wikipedia.org/wiki?curid=1758995", "title": "Wilmer Cabrera", "text": ""}
{"id": "1758996", "revid": "76963", "url": "https://it.wikipedia.org/wiki?curid=1758996", "title": "Mongo Santamar\u00eda", "text": "\u00c8 annoverato tra i maggiori esponenti del Latin jazz.\nBiografia.\nMongo si \u00e8 avvicinato alle percussioni suonando le congas come musicista dilettante di rumba per le strade dell'Avana. Ha poi imparato a suonare i bongos da Clemente \"Chicho\" Piquero e ha partecipato a tourn\u00e9e con varie band di successo come i Lecuona Cuban Boys e Sonora Matancera.\nIl brano pi\u00f9 famoso da lui composto, e che \u00e8 divenuto uno standard, \u00e8 \"Afro Blue\", che \u00e8 stato reinterpretato - tra i molti altri - anche da John Coltrane. Mongo Santamaria si trasfer\u00ec a New York nel 1950, divenendo il conguero di Tito Puente, suonando successivamente al fianco di molti grandi del latin jazz, tra cui P\u00e9rez Prado, Cal Tjader, Fania All Stars. Soprannominato \"el hombre de la mano dura\", fu uno dei primi a concretizzare la fusione fra i ritmi afro-cubani, l'R&amp;B ed il soul, aprendo cos\u00ec la strada all'era del boogaloo negli anni sessanta. Nel 1961 prende parte al progetto \"Pachanga with Joe Loco\" di Joe Loco, un album in studio distribuito da Fantasy Records dove contribu\u00ec nelle vesti di conguero. Stesso ruolo ebbe in \"Recordando los Exitos de Noro Morales, Vol.1\", album raccolta di Noro Morales del 1992.\nLa sua versione di \"Watermelon Man\", che rese famoso l'autore Herbie Hancock, \u00e8 entrata nella Grammy Hall of Fame nel 1998. Un premio Grammy era stato vinto da Santamar\u00eda nel 1973 con l'album \"Amanecer\". Inoltre scopr\u00ec, in un club di San Jose in California, la cantante Shawnn Monteiro che chiam\u00f2 con s\u00e9 in tourn\u00e9e negli USA. La sua notoriet\u00e0 in tutto il mondo pu\u00f2 essere testimoniata anche da due omaggi riservatigli: a lui si \u00e8 ispirato l'attore giapponese Y\u016bsuke Santamaria per il proprio pseudonimo, mentre in una scena del film \"Mezzogiorno e mezzo di fuoco\", quando fa il suo ingresso Mongo (interpretato da Alex Karras), uno dei personaggi urla: \"Mongo! Santa Maria!\".\nNegli ultimi anni, Santamar\u00eda registr\u00f2 alcuni album Latin jazz per le etichette Concord Jazz e Chesky Records.\n\u00c8 morto a Miami, Florida, all'et\u00e0 di 85 anni. \u00c8 sepolto al Caballero Rivero Woodlawn Park North Cemetery and Mausoleum di Miami.\nDiscografia parziale.\nCome sideman.\nCon Fania All-Stars\nCon Tito Puente\nCon Cal Tjader\nCon vari artisti"}
{"id": "1758999", "revid": "106908", "url": "https://it.wikipedia.org/wiki?curid=1758999", "title": "Sosio", "text": ""}
{"id": "1759008", "revid": "4058", "url": "https://it.wikipedia.org/wiki?curid=1759008", "title": "Punteruolo rosso", "text": ""}
{"id": "1759014", "revid": "123439354", "url": "https://it.wikipedia.org/wiki?curid=1759014", "title": "The Importance of Being Idle", "text": "The Importance of Being Idle \u00e8 una canzone della band inglese Oasis, estratta come secondo singolo il 22 agosto 2005 da \"Don't Believe the Truth\", sesto album del gruppo.\nScritta e cantata da Noel Gallagher, debutt\u00f2 direttamente al primo posto nella classifica britannica dei singoli: per la prima volta gli Oasis piazzarono due singoli consecutivi in vetta alla classifica nello stesso anno (il precedente era stato \"Lyla\").\nLa canzone \u00e8 stata inserita nel greatest hits del gruppo intitolato \"Stop the Clocks\", uscito nel 2006.\nGenesi del brano.\nIl titolo del brano \u00e8 tratto dall'omonimo romanzo del 2001 di Stephen Robins, che Noel trov\u00f2 mentre puliva il garage e che apparteneva alla compagna Sara MacDonald. Noel ha dichiarato che l'espressione \"l'importanza di essere pigro\" \u00e8 autobiografica.\nVideo.\nIl videoclip del brano \u00e8 diretto da Dawn Shadforth, che in precedenza aveva lavorato con Kylie Minogue. Nel video compare l'attore gallese Rhys Ifans, che interpreta il ruolo di un becchino a cui capita di svegliarsi e trovarsi a partecipare al proprio funerale.\nIl video, ispirato a quello del brano \"Dead End Street\" dei Kinks, rende omaggio ai film neo-realisti inglesi degli anni sessanta. \u00c8 infatti ambientato durante una processione funebre in una citt\u00e0 del nord, con Ifans nel ruolo del direttore del funerale di s\u00e9 stesso. I membri degli Oasis vi compaiono fugacemente.\n\u00c8 stato candidato al premio \"video del decennio\", non vincendo ma arrivando alla quinta posizione su un totale di 25 video."}
{"id": "1759021", "revid": "6923", "url": "https://it.wikipedia.org/wiki?curid=1759021", "title": "Reuschel &amp; Co. Privatbankiers", "text": "Reuschel &amp; Co. Privatbankiers \u00e8 una banca privata tedesca con sede a Monaco di Baviera, fondata il 1\u00ba ottobre 1947.\nLa banca privata appartiene dal 1970 al Gruppo della \"Dresdner Bank AG\", acquisita dal 2001 da \"Allianz\" Group. Il perno delle attivit\u00e0 della banca \u00e8 l'assistenza delle aziende del ceto medio e di facoltosi clienti privati."}
{"id": "1759022", "revid": "767487", "url": "https://it.wikipedia.org/wiki?curid=1759022", "title": "Licantropia (film)", "text": "Licantropia (\"Ginger Snaps Back: The Beginning\") \u00e8 un film del 2004 diretto da Grant Harvey.\nIl film \u00e8 il terzo capitolo della trilogia di cui fanno parte anche \"Licantropia Evolution\" (2000) e \"Licantropia Apocalypse\" (2004).\nTrama.\n1815, in una foresta del Canada. Due sorelle stanno vagando senza meta e ad un certo punto si trovano in un accampamento indiano completamente distrutto. Non c'\u00e8 anima viva, ma solo cadaveri smembrati, quando appare come dal nulla una vecchia donna che mette in guardia le due: una sorella uccider\u00e0 l'altra.\nLe due se ne vanno ancora scosse, quando una di esse viene presa in una trappola per lupi; appare un indiano che la libera e le medica la ferita, dopo di che porta le due sorelle fino ad un fortino di disperati.\nUn po' alla volta si rendono conto che la gente che circonda loro \u00e8 terrorizzata da qualcosa libero nella foresta, qualcosa di mostruoso e incontrollabile.\nVengono a conoscenza di continue sparizioni e che quelli mandati in cerca di aiuto non hanno pi\u00f9 fatto ritorno.\nImprovvisamente le ragazze vengono attaccate da un branco di lupi mannari, che quasi le uccide.\nConsapevoli del pericolo che corrono, cercano di fuggire da quel luogo, ma quando meno se lo aspettano Ginger viene morsa da qualcosa rinchiuso nella casa del capovillaggio.\nLa ragazza comincia ad avvertire qualcosa che non va, ora \u00e8 cattivissima e assetata di sangue. La sorella scoprir\u00e0 che sar\u00e0 lei a doverla uccidere."}
{"id": "1759026", "revid": "729019", "url": "https://it.wikipedia.org/wiki?curid=1759026", "title": "Quarta battaglia di Ypres", "text": "La quarta battaglia di Ypres (meglio conosciuta come battaglia del Lys o operazione Georgette) \u00e8 stato uno scontro, svoltosi il 9 e il 29 aprile 1918, durante l'ultima grande offensiva tedesca della prima guerra mondiale. L'obiettivo principale dell'Alto comando tedesco era rappresentato dalla citt\u00e0 di Diksmuide. Gli attaccanti, dopo circa un mese di combattimenti, riuscirono a sfondare le linee britanniche tra Ypres e Loos. Nel giro di pochi giorni l'offensiva cominci\u00f2 ad affievolirsi, anche a causa dell'intervento delle forze francesi, sino ad arrestarsi definitivamente. I tedeschi non riuscirono a raggiungere gli obiettivi previsti e riuscirono solo a far indietreggiare di pochi chilometri le linee del fronte alleato.\nAntefatti.\nLa battaglia del Lys fu il secondo attacco sferrato dai tedeschi nel corso della ultima grande offensiva generale della Germania nella prima guerra mondiale. La direzione operativa globale dell'offensiva era stata assunta dal generale tedesco Erich Ludendorff, primo quartiermastro generale dell'esercito e principale collaboratore del capo di stato maggiore, feldmaresciallo Paul von Hindenburg; il generale Ludendorff aveva elaborato un dettagliato piano strategico che, a suo parere, avrebbe condotto alla vittoria della Germania. La sua intenzione era quella di aggirare il fianco delle armate britanniche e, ricacciandole indietro verso la zona costiera, di isolarle completamente da quelle francesi. In realt\u00e0 la prima fase dell'offensiva, l'operazione Michael iniziata il 21 marzo 1918, termin\u00f2 in un fallimento nonostante alcuni importanti successi iniziali e cos\u00ec Ludendorff vide vanificati i suoi progetti originari.\nInizialmente fu costretto, a malincuore, a rivolgere la propria attenzione in direzione di Amiens per perdere poi ogni speranza dopo il fallimentare attacco al bastione di Arras. Portato alla praticamente alla disperazione, Ludendorff acconsent\u00ec ad attuare il piano del suo consigliere strategico personale: il maggiore Wetzell. Il piano, che aveva inizialmente respinto, consisteva nel lanciare l'attacco denominato \"San Giorgio\" contro il settore Ypres-Lens. Il progetto sarebbe, dunque, stato un completo cambio di programma e quindi non avrebbe potuto essere lanciato prima del 9 aprile. Tra l'1 e il 2 del mese si tennero alcune riunioni si cerc\u00f2 i risolvere il problema delle riserve, dei rifornimenti delle munizioni e, soprattutto, di trasferire l'artiglieria pesante. Delle 35 divisioni che dovevano intervenire nello scontro ne arrivarono solo 11. L'attacco venne ribattezzato con una certa dose di umorismo col nome di \"Georgette\".\nLa battaglia.\nPreparazione.\nIl saliente di Ypres col passare del tempo risult\u00f2 sempre pi\u00f9 pericoloso, in quanto si stava ampliando diventando un punto strategico fondamentale per i britannici. Risult\u00f2, quindi, inevitabile, per i tedeschi, spazzare la strenua resistenza delle forze dell'Intesa, facendo onore al detto: \"la difesa \u00e8 il miglior attacco\".\nGi\u00e0 nei primi giorni di marzo il generale von Dittelberger e il suo 2\u00ba reggimento bavarese aveva preparato l'attacco con astute infiltrazioni dietro le linee avversarie. In particolare, si cerc\u00f2 di facilitare il guado del fiume Yser, che risult\u00f2 un importante ostacolo per gli attaccanti, in quanto non lo si poteva attraversare senza essere avvistati.\nScontro.\nIl combattimento vero e proprio ebbe inizio il 18 marzo. Alle 3.45 del mattino i militari tedeschi scattarono fuori dalle trincee, cercando di superare il corso d'acqua. L'attacco avvenne sotto la copertura di proiettili a gas, ai quali risposero i bombardamenti della contro-artiglieria britannica. Due ore dopo iniziarono a farsi vedere i proiettili convenzionali, seguiti pochi minuti dopo dal crepitio delle mitragliatrici. L'obiettivo del giorni fu, dunque, raggiunto col passaggio del Ijzer.\nIl 12 aprile, dopo un violentissimo bombardamento d'artiglieria, gli attaccanti riuscirono a sfondare le linee avversarie creando una breccia di ben 148 km tra Ypres e Loos.\nIl 17 aprile il capo di Stato Maggiore Douglas Haig fu costretto a dare l'ordine di ritirata e le truppe tedesche riuscirono a sfondare a raggiungere il fiume Lys. Il 20, per\u00f2, la situazione cambi\u00f2 radicalmente. L'arrivo, infatti, di fresche unit\u00e0 francesi risollev\u00f2 il morale dei difensori. L'ultimo vero attacco tedesco avvenne il 25 aprile contro le alture di Kemmel, puntando sempre pi\u00f9 contro la cittadina di Ypres. Le truppe francesi, gi\u00e0 logorate da un martellante bombardamento della notte precedente, furono costrette a indietreggiare, nonostante l'intervento dell'aviazione (parteciparono nello scontro cinquecento aerei). Mentre la spinta offensiva tedesca si indeboliva, la resistenza dell'Intesa continuava a ricevere rinforzi. Il generale Erich von Ludendorff ordin\u00f2 la fine delle operazioni offensive il 29 aprile, tentando, per\u00f2, di continuare l'avanzata. Ad ogni modo, non si ottennero altri risultati di rilievo."}
{"id": "1759028", "revid": "198277", "url": "https://it.wikipedia.org/wiki?curid=1759028", "title": "Gran Premio del Canada 1977", "text": "Il Gran Premio del Canada 1977 \u00e8 stata la sedicesima prova della stagione 1977 del Campionato mondiale di Formula 1. Si \u00e8 corsa domenica 9 ottobre 1977 sul Circuito di Mosport. La gara \u00e8 stata vinta dal sudafricano Jody Scheckter su Wolf-Ford Cosworth; per il vincitore si tratt\u00f2 del settimo successo nel mondiale. Per la Wolf fu la terza, e ultima, vittoria come costruttore. Scheckter ha preceduto sul traguardo il francese Patrick Depailler su Tyrrell-Ford Cosworth e il tedesco Jochen Mass su McLaren-Ford Cosworth.\nVigilia.\nAspetti tecnici.\nInizialmente il Gran Premio avrebbe dovuto abbandonare Mosport Park per un circuito cittadino da allestire a Montr\u00e9al o Toronto; successivamente l'impossibilit\u00e0 di organizzare tale circuito fece ritornare la gara alla sua sede tradizionale.\nLa sicurezza del tracciato venne comunque criticata da molti piloti, gi\u00e0 nei mesi precedenti la gara. La Wolf impieg\u00f2 il modello WR1.\nAspetti sportivi.\nPer l'ultima volta la Ferrari iscrisse tre vetture a un gran premio mondiale: a Lauda e Reutemann si aggiunse il canadese Gilles Villeneuve che avrebbe affiancato l'argentino nel 1978. Lauda per\u00f2 decise di non effettuare nemmeno le prove: afferm\u00f2 che non si sentiva in grado di vincere, anche se la stessa Ferrari aveva dichiarato che, qualora l'austriaco non fosse rimasto soddisfatto della sua vettura, per la gara avrebbe ottenuto quella di Villeneuve che, di conseguenza, non sarebbe stato utilizzato. Subito dopo Lauda abbandon\u00f2 il Canada e torn\u00f2 in Austria.\nRiccardo Patrese, dopo aver saltato il Gran Premio degli Stati Uniti d'America-Est, per un impegno nel Campionato europeo di F2, torn\u00f2 alla Shadow, al posto di Jean-Pierre Jarier. Fu l'ultimo gran premio a cui partecip\u00f2 una vettura della Penske.\nQualifiche.\nResoconto.\nNella prima giornata di prove vi fu un grave incidente per Ian Ashley: la sua Hesketh usc\u00ec di pista nel rettilineo dei \"box\", a oltre 250 km/h. L'inglese rimase nell'abitacolo per oltre venti minuti prima di essere tratto in salvo: riport\u00f2 ferite alle gambe, gi\u00e0 infortunatesi al N\u00fcrburgring nel 1975, e venne ricoverato al \"Sunny Broker Medical Center\" di Toronto. Il miglior tempo della giornata venne segnato da Mario Andretti, in 1'11\"385, davanti a James Hunt e Ronnie Peterson. I piloti continuarono a lamentarsi delle scarse misure di sicurezza presenti sul tracciato, richiedendo la presenza di un elicottero sulla pista.\nLa seconda giornata di prove fu caratterizzata dalla forte pioggia: nessuno dei piloti pot\u00e9 migliorare i tempi del venerd\u00ec. Andretti conferm\u00f2 cos\u00ec la \"pole\" numero otto nel mondiale. Ogni uscita di pista provocava la sospensione delle prove, in quanto i cavi delle linee telefoniche di servizio erano montati sui \"guardrail\", e venivano spezzati dall'impatto delle monoposto. Alcuni piloti minacciarono di abbandonare la gara dopo pochi giri qualora la pioggia si fosse ripresentata per la gara. Tra i pochi piloti che tentarono la pista il miglior crono fu fatto segnare da Jean-Pierre Jabouille. Jabouille fu anche l'unico a non qualificarsi, anche se se ne prospett\u00f2 il ripescaggio, viste le cattive condizioni della pista al sabato.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nLa domenica il cielo era coperto ma non piove. Mario Andretti tenne il comando della gara, seguito da James Hunt, Jochen Mass, Gunnar Nilsson, Riccardo Patrese, Depailler e Peterson. Watson, ottavo, si ritir\u00f2 nel corso del secondo giro per un'uscita di pista. Sempre nel secondo giro Depailler pass\u00f2 Riccardo Patrese e, tre giri dopo, anche Gunnar Nilsson.\nJody Scheckter attacc\u00f2 Peterson per la settima piazza ma lo svedese riusciva a difendersi molto tenacemente. Peterson e Scheckter guadagnarono entrambi una piazza sfruttando un testacoda di Patrese al decimo giro: il giro seguente Scheckter pass\u00f2 Peterson. Ora la classifica vedeva in testa Mario Andretti, seguito da James Hunt, Jochen Mass, Patrick Depailler, Gunnar Nilsson, Jody Scheckter e Ronnie Peterson. Lo svedese della Tyrrell fu poi autore di un testacoda a sua volta, che lo fece piombare a centroclassifica.\nTra il quattordicesimo e diciassettesimo giro Depailler cedette la posizione a Nilsson, Scheckter e Carlos Reutemann. Nilsson fu costretto al ritiro al giro 18 per la rottura dell'acceleratore; due giri dopo tocc\u00f2 a Reutemann abbandonare la gara, per un guasto al sistema dell'alimentazione. Scheckter, per cui, si ritrov\u00f2 quarto, seguito da Depailler, Patrese e Alan Jones. L'australiano venne passato da Vittorio Brambilla al ventisettesimo giro.\nJames Hunt riusc\u00ec ad avvicinarsi a Mario Andretti sfruttando i tanti doppiaggi che il duo di testa fu costretto a compiere, vista la superiorit\u00e0 delle loro vetture. Grazie a un'indecisione di Andretti nel doppiare Jochen Mass (in quel momento terzo e compagno di scuderia di Hunt), l'inglese affianc\u00f2 lo statunitense: i due compirono mezzo giro a ruote vicine, fino alla \"White Corner\", dove Hunt, in staccata, pass\u00f2 Andretti, che protest\u00f2 per la manovra. Quando Hunt, pochi metri dopo, si trov\u00f2 a doppiare Mass, fra i due vi un'incomprensione, Hunt colp\u00ec la vettura di Mass, e fu costretto al ritiro. Torn\u00f2 cos\u00ec in testa Mario Andretti, che aveva un giro di vantaggio su Jody Scheckter, che era passato secondo. Un giro dopo Brambilla pass\u00f2 Patrese. La classifica perci\u00f2 vedeva primo Andretti, seguito da Scheckter, Depailler, Brambilla e Patrese.\nAndretti rallent\u00f2 il ritmo, tanto che Scheckter si sdoppi\u00f2. La gara dell'italoamericano termin\u00f2 al settantottesimo giro per la rottura del suo motore. La vettura perse molto olio che, non segnalato, cost\u00f2 a Patrese e Brambilla un'uscita di pista. Jody Scheckter conquist\u00f2 la terza vittoria della stagione, l'ultima per la Wolf. Completarono il podio Patrick Depailler e Jochen Mass. Brambilla, anche senza giungere al traguardo, venne classificato sesto. Sfior\u00f2 la zona punti, settimo, Danny Ongais.\nRisultati.\nI risultati del gran premio furono i seguenti:\nDecisioni della giuria.\nJames Hunt fu multato di 2.000 dollari per aver sferrato un pugno a un addetto al tracciato, subito dopo il suo ritiro. Venne anche multato di 750 $ per il modo, ritenuto pericoloso, di rientrare a piedi ai \"box\". Anche Ronnie Peterson venne multato per lo stesso motivo, ma per soli 500 $."}
{"id": "1759033", "revid": "197778", "url": "https://it.wikipedia.org/wiki?curid=1759033", "title": "Reich tedesco", "text": ""}
{"id": "1759036", "revid": "15933722", "url": "https://it.wikipedia.org/wiki?curid=1759036", "title": "Keynes", "text": ""}
{"id": "1759037", "revid": "1147603", "url": "https://it.wikipedia.org/wiki?curid=1759037", "title": "Gallato di epigallocatechina", "text": "L'epigallocatechina gallato (o EGCG) \u00e8 un tipo di catechina ed \u00e8 la pi\u00f9 abbondante catechina nel t\u00e8, e in particolare nel t\u00e8 verde.\nL'epigallocatechina-3-gallato \u00e8 un antiossidante che aiuta a proteggere la cute dai danni prodotti dalle radiazioni UV.\nSi trova in molti integratori alimentari.\nEGCG in HIV e nella Fibrosi Polmonare.\nDiverse ricerche hanno dimostrato l'attivit\u00e0:\nEGCG e altre catechine (Fujiki et al., 2000) sembrano inibire il fattore alpha di necrosi tumorale, e di ridurre il legame dei 12-Otetradecanoylphorbol-13-acetate (TPA)-type e dell'acido okadaico ai rispettivi recettori, due dei principali agenti promotori del tumore.\nL'EGCG in un piccolo studio pilota di 20 pazienti affetti da Fibrosi polmonare (Chapman HA, Wei Y. New England Journal Med 2020. DOI:10.1056/NEJMc1915189) \u00e8 risultato essere un inibitore irreversibile della lysyl oxidase-like 2 (LOXL2) e della Trasforming Growth Factor Beta Receptor 1 e 2 kinase (TGFBR1/2). Al dosaggio giornaliero di 600mg per 14gg, si \u00e8 osservata infatti una deplezione del collagene tipo I a livello polmonare, oltre alla riduzione di altri marcatori diretti e indiretti (periostina) della fibrogenesi. Naturalmente questi dati dovranno essere confermati da ulteriori studi."}
{"id": "1759038", "revid": "1573940", "url": "https://it.wikipedia.org/wiki?curid=1759038", "title": "Chiesa dei Santi Pietro e Paolo (Lugano)", "text": "La chiesa parrocchiale dei Santi Pietro e Paolo \u00e8 un edificio religioso che si trova a Colla, frazione di Lugano, in Canton Ticino.\nStoria.\nLa struttura viene citata per la prima volta in documenti storici risalenti al 1264. Venne radicalmente rimaneggiata nel 1662.\nDescrizione.\nLa chiesa ha una pianta ad unica navata suddivisa in tre campate e sovrastata da una volta a botte."}
{"id": "1759039", "revid": "767487", "url": "https://it.wikipedia.org/wiki?curid=1759039", "title": "Krull (film)", "text": "Krull \u00e8 un film del 1983 diretto da Peter Yates.\nTrama.\nIl pianeta Krull viene invaso da un'entit\u00e0 malvagia nota come il \"Mostro\" e dai suoi cavalieri oscuri, \"i Massacratori\", dotati di armi futuristiche. Il Mostro ha conquistato interi mondi attraversando l'universo nella sua roccaforte, la \"Fortezza Nera\", una specie di enorme astronave di roccia. L'arrivo del Mostro e della sua armata interrompe le nozze tra il principe Colwyn e la principessa Lyssa, che volevano sposarsi sperando che l'unione dei loro regni, storicamente avversari, potesse arginare le forze dell'invasore. I Massacratori uccidono entrambi i sovrani e rapiscono la principessa Lyssa.\nIl principe Colwyn, rimasto ferito durante l'assedio dei Massacratori, viene trovato e medicato da Ynyr \"il vecchio\", il quale gli rivela che l'unico modo per salvare Krull e sconfiggere il Mostro sia di usare il potere del \"Glaive\", un'antica arma magica a cinque punte che pu\u00f2 essere usata solo da chi lo merita. Colwyn si dimostra degno di ricevere il Glaive, recuperandolo dalla caverna dove era nascosto; l'ostacolo successivo \u00e8 per\u00f2 individuare la Fortezza Nera, che si teletrasporta in una nuova localit\u00e0 ogni giorno al sorgere del sole.\nLungo il cammino, il principe e il vecchio si uniranno al mago trasformista Ergo \"il magnifico\" e verranno in seguito attaccati da una banda di galeotti evasi, composta da Kegan, Rhun, Oswyn, Bardolph, Menno, Darro, Nennog, Quain e capitanata da Torquil. Colwyn tuttavia li convince ad affrontare il Mostro al suo fianco, promettendo loro la libert\u00e0 e l'assoluzione dai loro crimini. L'ultimo ad unirsi alla compagnia \u00e8 il ciclope Rell, membro di un'antica razza di un altro mondo che molto tempo prima possedeva due occhi come gli umani, ma che ne sacrificarono uno al Mostro in cambio del potere di vedere il futuro, ma che vennero ingannati, poich\u00e9 il solo futuro che potevano vedere era quello della propria morte. Ynir li considera una razza triste e commiserevole, ma anche formidabili avversari dei Massacratori.\nPer localizzare la Fortezza Nera, gli eroi vanno a visitare il \"Veggente cieco degli Smeraldi\", il quale cerca di individuare la roccaforte con il suo smeraldo magico, ma prima di riuscirci viene fermato dal potere del Mostro. Il gruppo decide quindi di attraversare una palude per ripetere il rituale, poich\u00e9 non pu\u00f2 essere penetrata dalla magia del Mostro, ma vengono attaccati dai Massacratori, che uccidono Darro, mentre Menno viene inghiottito dalle sabbie mobili. Il Veggente viene assassinato prima di poter provare a localizzare la Fortezza Nera, rivelando che il Mostro \u00e8 capace di mutare forma.\nStanchi e sconfitti, i protagonisti decidono di riposarsi per riprendere le forze. Kegan si reca in un villaggio vicino dove vive Merith, una delle sue numerose mogli, che porta rifornimenti per il gruppo. Il Mostro, che sta cercando di far schierare Lyssa dalla sua parte, nel frattempo prende possesso della giovane aiutante di Merith per far invaghire Colwyn, ma fallisce.\nMentre il resto del gruppo riposa, Ynyr si reca dalla \"Vedova della Ragnatela\" per chiederle dove trovare la Fortezza Nera. La Vedova si rivela essere la donna che amava tanto tempo prima, una maga esiliata nella tana del Ragno di Cristallo per aver ucciso il loro unico figlio dopo essere stata abbandonata da Ynyr. La vedova spiega che la Fortezza si trover\u00e0 nel Deserto di Ferro e consegna a Ynyr la sabbia dalla clessidra incantata, che ha impedito al Ragno di Cristallo di attaccarla, per permettergli di uscire dalla tana. Ynyr fugge mentre il Ragno attacca la Vedova, e riferisce al gruppo la prossima posizione della Fortezza Nera prima di esaurire la sabbia e morire.\nPer raggiungere il Deserto di Ferro, Rell istruisce il gruppo nella cattura dei Cavalli di Fuoco, capaci di raggiungere la Fortezza Nera prima dell'alba seguente. Durante l'assedio alla roccaforte, Rhun viene ucciso dai Massacratori mentre Rell si sacrifica per tenere aperta l'enorme porta scorrevole della nave. Nella Fortezza, altri Massacratori uccidono Quain e Nennog mentre Kegan si lascia uccidere proteggendo Troquil, in modo da poter proseguire.\nQuando Ergo e Titch, il giovane apprendista del Veggente degli Smeraldi, rimangono separanti dal gruppo, Ergo si trasforma in una tigre per affrontare i Massacratori che li attaccano. Colwyn, Torquil, Bardolph e Oswyn si ritrovano davanti alla grande cupola che racchiude Lyssa e Colwyn tenta di aprirsi un varco con il Glaive, mentre gli altri tre cercano ulteriori passaggi. I tre cadono in una stanza-trappola con le pareti piene di punte che si chiudono lentamente, uccidendo Bardolph.\nColwyn riesce a irrompere nella cupola e trova Lyssa. Quando il Mostro li attacca, Colwyn riesce a ferirlo con il Glaive, che per\u00f2 rimane infilzato nel corpo della creatura. Con nient'altro per difendersi dal contrattacco del Mostro, Lyssa si rende conto che devono completare il rituale di nozze, che dona loro il potere del fuoco, con il quale riescono infine a sconfiggere il Mostro. La morte dell'invasore libera Torquil e Oswyn, che raggiungono gli sposi, e insieme trovano Ergo e Titch, riuscendo a fuggire dalla Fortezza Nera prima che si autodistrugga scomparendo nel cielo.\nColwyn e Lyssa, ora re e regina dei regni uniti di Krull, nominano Torquil come gran maresciallo. Gli eroi sopravvissuti possono fare ritorno a casa, mentre viene ripetuta la profezia iniziale che vede il loro erede destinato a regnare sull'intero Universo.\nProduzione.\nLe Isole Canarie, in Spagna, sono state luogo di alcune riprese del film. Cos\u00ec come l'altopiano Campo Imperatore e Cortina d'Ampezzo, in Italia.\nAccoglienza.\nAll'epoca della sua uscita, \"Krull\" si distinse come uno dei maggiori fiaschi prodotti dalla Columbia Pictures, incassando solo 16.519.463 dollari in confronto al budget di 47 milioni. Ricevette anche critiche poco entusiaste, sul sito \"Rotten Tomatoes\" ha l'indice di gradimento del 33% basato su 24 recensioni.\nNel corso degli anni, per\u00f2, \"Krull\" ha generato una schiera di appassionati e viene considerato una pellicola cult.\nOpere derivate.\nAlan Dean Foster ha curato l'adattamento letterario del film, che fu pubblicato in Italia da \"Urania\" nel numero 966.\nLa Marvel Comics ha realizzato un adattamento a fumetti del film nel numero \"Super Special #28\".\nCitazioni.\nNel film Ready Player One del 2018 di Steven Spielberg, durante la battaglia finale contro Sorrento, Sho estrae un Glaive e lo lancia contro il fucile di i-R0k"}
{"id": "1759041", "revid": "287204", "url": "https://it.wikipedia.org/wiki?curid=1759041", "title": "Pedro Alvares Cabral", "text": ""}
{"id": "1759044", "revid": "197778", "url": "https://it.wikipedia.org/wiki?curid=1759044", "title": "Dio \u00e8 con noi", "text": ""}
{"id": "1759046", "revid": "123652892", "url": "https://it.wikipedia.org/wiki?curid=1759046", "title": "An Easier Affair", "text": "An Easier Affair \u00e8 la prima canzone estratta come singolo dal secondo greatest hits di George Michael \"Twenty Five\". Il singolo \u00e8 arrivato alla posizione #13 nella classifica inglese, ma i migliori risultati li ha ottenuti in Italia, dove \u00e8 arrivato alla prima posizione, ed in Danimarca con la sesta."}
{"id": "1759054", "revid": "1543377", "url": "https://it.wikipedia.org/wiki?curid=1759054", "title": "Lamberto Leoni", "text": "Si iscrisse a cinque Gran Premi di Formula 1 tra il 1977 e il 1978 riuscendo a prendere il via solo in Argentina nel 1978 con una Ensign.\nBiografia.\nDopo la carriera automobilistica, Leoni segu\u00ec il collega Didier Pironi nelle gare di motonautica, ottenendo una vittoria con Edoardo Polli in una gara del mondiale formula 1. Dopo la morte di Pironi, Leoni abbandon\u00f2 definitivamente questa nuova esperienza.\nNel frattempo aveva fondato un proprio team, la First Racing di Formula 3000 e nel 1989 realizz\u00f2 ed iscrisse una vettura al mondiale, rinunciandovi alla vigilia causa problemi costruttivi e finanziari.\nNote.\nLamberto Leoni: dalla Formula 1 alla Motonautica - F1race.it"}
{"id": "1759057", "revid": "2187", "url": "https://it.wikipedia.org/wiki?curid=1759057", "title": "San Sossio", "text": ""}
{"id": "1759064", "revid": "6923", "url": "https://it.wikipedia.org/wiki?curid=1759064", "title": "Fran\u00e7ois Sterchele", "text": "Biografia.\n\u00c8 morto intorno alle 2:00 del mattino dell'8 maggio 2008, di ritorno da una festa ad Anversa. Il calciatore, di origine italiana, per\u00ec in un incidente automobilistico: mentre stava tornando a casa nel tratto della strada N49 tra Anversa e Knokke-Heist, perse il controllo della Porsche Cayman S e sterzando bruscamente fin\u00ec in un fossato prima di colpire un albero.\nCarriera.\nClub.\nSterchele ha iniziato la propria carriera calcistica al Loncin, una societ\u00e0 di provincia belga inserita nelle leghe inferiori della Provincia di Liegi. A dieci anni si trasfer\u00ec al dove gioc\u00f2 per circa dieci anni prima di passare al . Dopo tre stagioni, fu tesserato dal , squadra di terza divisione belga, dove mise a segno 21 reti nella stagione 2004-2005 arrivando secondo nella classifica marcatori del torneo. Nei successivi play-off segn\u00f2 altri 8 gol che furono determinanti per la propria squadra, che riusc\u00ec a raggiungere la promozione nella seconda divisione belga.\nIn seguito si trasferisce in prima divisione, la Jupiler League, firmando per lo , dove trov\u00f2 ad allenarlo Jacky Mathijssen. Dopo un anno pass\u00f2 al , sempre in Jupiler League, segnando 21 gol in 32 incontri e divenendo capocannoniere belga.\nIl 19 luglio 2007 torn\u00f2 sotto la guida di Mathijssen passando al ; nella partita d'esordio segn\u00f2 2 reti contro il Mons. A fine stagione avrebbe segnato 11 reti in 31 partite.\nNazionale.\nHa esordito in nazionale maggiore il 24 marzo 2007, nella gara contro il valida per le qualificazioni al campionato europeo di calcio 2008, entrando nell'ultima mezz'ora al posto di Carl Hoefkens. Nella sua breve carriera in nazionale ha disputato quattro partite, tutte valide per le qualificazioni al campionato europeo di calcio 2008, giocando titolare solo nella gara di ritorno contro il . "}
{"id": "1759069", "revid": "15934085", "url": "https://it.wikipedia.org/wiki?curid=1759069", "title": "Ultra-liberismo", "text": ""}
{"id": "1759070", "revid": "2121638", "url": "https://it.wikipedia.org/wiki?curid=1759070", "title": "Super-Adattoide", "text": "Super-Adattoide (\"Super-Adaptoid\") \u00e8 un personaggio immaginario dei fumetti creato da Stan Lee (testi) e Jack Kirby (disegni), pubblicato dalla Marvel Comics. \u00c8 comparso per la prima volta come Super-Adattoide sulla storia di Capitan America in \"Tales of Suspense\" (prima serie) n. 84, invece la prima apparizione come Adattoide \u00e8 in \"Tales of Suspense\" (prima serie) n. 82 (ottobre 1966).\nBiografia del personaggio.\nAdattoide.\nL'Adattoide \u00e8 un essere artificiale creato dall'A.I.M. utilizzando un frammento del Cubo Cosmico con la missione di uccidere Capitan America. \u00c8 dotato della capacit\u00e0 di mutare forma per affrontare nel modo migliore il nemico che ha di fronte ed inoltre riesce ad assorbire e replicare i poteri altrui (in modo simile al Mimo). Nel corso della sua carriera \u00e8 stato un avversario formidabile quando riusc\u00ec ad assorbire i poteri e le caratteristiche di Capitan America, Occhio di Falco, Wasp e Golia.\nSulle pagine di Iron Man ha terminato di essere l'Adattoide quando \u00e8 stato trasformato nel Cyborg Sinistro.\nDopo che riport\u00f2 lesioni gravissime al termine di uno scontro con i Nuovi Vendicatori nella Terra Selvaggia, Yelena Belova, ex Vedova Nera, venne tramutata in un avanzatissimo tipo di Adattoide dagli scienziati dell'HYDRA.\nAttacc\u00f2 la Stark Tower per vendicarsi, proprio il giorno in cui Jessica Jones e Luke Cage annunciarono le loro nozze; mise a dura prova il team, fino a quando Iron Man non cap\u00ec, grazie al consiglio dell'Uomo Ragno, che Yelena era in grado di assorbire un solo potere per volta, cos\u00ec la fece attaccare da diversi modelli della sua armatura.\nFu infine Sentry a sconfiggerla, trasmettendole il suo timore per Void; mentre veniva interrogata, l'HYDRA la uccise facendola esplodere con un comando a distanza.\nRecentemente, dopo gli eventi di \"Annihilation\", Phyla-Vell, figlia del capitano Kree Mar-Vell ed erede di Quasar (Wendell Vaughn), si \u00e8 scontrata nello spazio con un Super-Adattoide, dall'aspetto e i poteri molto simili da quelli che aveva l'androide affrontato parecchi anni fa dai Vendicatori originali."}
{"id": "1759077", "revid": "15756", "url": "https://it.wikipedia.org/wiki?curid=1759077", "title": "Statuta et capitula florentissimae civitatis Litii", "text": "Il Codice di Maria d'Enghien \u00e8 la trascrizione del Codice originale pergamenaceo manoscritto conservato presso l'Archivio di Stato di Lecce conosciuto come \"Statuti di Maria d'Enghien del 1445\".\nIl titolo originale \u00e8 \" Statuta et capitula florentissimae civitatis Litii \". Si tratta di una raccolta di norme e regolamenti amministrative/fiscali fatta nel 1473 per commissione di Antonello Drimi (amministratore di Lecce) che, risalenti ai tempi della contessa Maria d'Enghien e di suo figlio Giovanni Antonio del Balzo Orsini, erano ancora osservate sotto Ferdinando I d\u2019Aragona e fatte valere fino all'inizio del Cinquecento. \u00c8 stato pubblicato dalla Congedo editore Galatina nel 1997.\nStoria del codice.\nEssendo stato trascritto su pergamena nel 1473 (20 fogli piegati per totali 40 carte fronte/retro cio\u00e8 80 pagine) fu restaurato nella rilegatura nel 1971 dai monaci benedettini in Noci. Le 40 carte, numerate e di dimensioni mm 270x170, furono per la prima volta microfotoriprodotte nel 1958. Il codice, conservato da Antonello Drimi (sindaco di Lecce nel 1507) fu tramandato tramite i suoi successori nell'archivio cittadino ed \u00e8 citato dal notaio ufficiale (\"cancellarius\") nel 1586 per una copia autentica fatta in occasione di una vertenza tra alcuni mercanti e l'universit\u00e0 di Lecce.\nAi primi del secolo XVII era probabilmente nella biblioteca dei Celestini di S.Croce in Lecce da dove pass\u00f2 nel 1809 in mani private e laiche cos\u00ec che nel 1873 Costantino Panarese lo offr\u00ec alla provinciale Commissione conservatrice dei monumenti storici e di belle arti in Terra d'Otranto. Questa, in base alla relazione dei commissari Francesco Casotti e Cosimo De Giorgi, ne decise l'acquisto. Il codice rimase presso il Museo provinciale di Lecce dal 1873 al 1927, anno in cui Pietro Romanelli riordin\u00f2 il Museo e destin\u00f2 il manoscritto all'Archivio provinciale ed ora Archivio di Stato di Lecce.\nNel 1874 Francesco Casotti ne pubblic\u00f2 una fedele trascrizione negli \"Opuscoli di archeologia\" con un breve commento sull'importanza del manoscritto.\nContenuto.\n\"Statuta et capitula florentissimae civitatis litii ordinata et imposita per jnclitam Maiestatem Mariae de enghenio ungariae jerusalem et siciliae reginae litiique comitissae foeliciter incipiunt.\"\n\"Datia imposita et ordinata in civitate litii sub anno domini millesimo quadrigentesimo vicesimo\".\n\"Divisio murorum est hec\"\n\"Bando et comandamento da parte de Madamma la Reyna Maria qual dio salva e mantenga,\"\n\"Matricula Appretii civitatis litii facta tempore recolende memorie domini Raimundi principis Tarenti et litii comitis\"\n\"Bando et comandamento da parte del Spectabile homo Martuzo carazulo de leze Reginale capitaneo de la cita et suo districto: per che al presente li lupi sono multiplicati...li suctoscripti casali de leze:\"\n\"Copia transumpti infrascripti instrumenti fossatorum et murorum civitatis Litij.\"&lt;br&gt;\nAnno Millesimo quadrigentesimo sexto regnante Serenissimo domino nostro Ladislao dei gratia ungariae, jerusalem, siciliae, dalmacie, croacie, rame, servie, galiciae, lodomerie, vulgarieque rege province: dominantibus litij illustribus dominis coniugibus domino Raymundo de baucio de ursinis: et domina Maria de enghenio comitissa litij principibus tarenti, et comitibus soleti: dominij vero dicti domini Raimundi anno vicesimo: dictaeque dominae Mariae anno vigesimo primo:...&lt;br&gt;\nNomina casalium ipsorum, locorum, et territoriorum, feudariorum et quantitatis pecuniae in qua taxantur sunt haec:\n\"Matricula appretii civitatis litii facta pro satisfatione salis tempore recolendae memoriae Illustris et jncliti domini domini Iohannisantonii de ursinis principis Taranti comitis litii et cetera, qui serenissimus princeps ex gratia speciali mandavit et voluit: quod homines pro eorum personis non taxentur sub anno domini MCCCL\" (1450).\n\"Capitula, et statuta florentissimae civitatis litii deo favente finiunt faeliciter Transcripta quidem tempore Magnifici Viri Petri de fossa Sindici Universitatis predictae: et nobilium auditorum Robertj cafarj et Raimundi gallipolini: sub anno domini MCCCCLXXIII (1473). Antonellus drimi escripsit.\"\n\"Capituli, ordinacioni et statuti sopra la venditione de la carne et pesse et altre cause de mangiare facti in la citta de Lecce, secondo la antiqua consuetudine de epsa universit\u00e0.\"\n\"Cita terre et lochi che sono trattate come li Cittatinj de la Citt\u00e0 di lecce al datio di le porte di quella\":"}
{"id": "1759078", "revid": "124365790", "url": "https://it.wikipedia.org/wiki?curid=1759078", "title": "Grandi labbra", "text": "Le grandi labbra, nell'anatomia della donna, sono le labbra pi\u00f9 esterne della vulva, sono due sottili pliche cutanee che variano da donna a donna, per forma, colore e dimensione. \nDescrizione.\nDopo la pubert\u00e0 sono di solito ricoperte di peli. Sulla superficie esterna delle grandi labbra \u00e8 presente un gran numero di ghiandole sebacee e sudoripare. Sotto lo strato cutaneo esterno sono presenti fibre elastiche e tessuto adiposo, che danno forma e consistenza alle grandi labbra. Presentano una distanza fra i 2,5 e i 3 cm nei confronti dell'ano, la quale distanza costituisce il \"perineo femminile\".\nNel periodo fertile della donna, durante l'eccitamento sessuale, le grandi labbra tendono a gonfiarsi per l'aumentato afflusso sanguigno. Dopo la menopausa esse tendono progressivamente ad assottigliarsi e perdono parte del tessuto adiposo, quindi il gonfiore durante l'eccitazione risulta notevolmente ridotto.\nPiercing.\nLe grandi labbra sono una delle zone soggette alla pratica del piercing, seppure molto meno comunemente di altre aree del corpo quali per esempio lobo dell'orecchio, narice, capezzoli o ombelico."}
{"id": "1759082", "revid": "1573940", "url": "https://it.wikipedia.org/wiki?curid=1759082", "title": "Chiesa di San Rocco (Lugano)", "text": "La chiesa parrocchiale di San Rocco \u00e8 un edificio religioso che si trova a Bogno, comune di Lugano, in Canton Ticino.\nStoria.\nLa costruzione medievale venne rimaneggiata nel corso dei secoli; nel 1780 venne ampliata.\nDescrizione.\nLa chiesa ha una pianta ad unica navata, suddivisa in tre campate e sovrastata da una volta a crociera. Il coro ha una volta a botte lunettata."}
{"id": "1759084", "revid": "357738", "url": "https://it.wikipedia.org/wiki?curid=1759084", "title": "Osso lungo", "text": ""}
{"id": "1759086", "revid": "339392", "url": "https://it.wikipedia.org/wiki?curid=1759086", "title": "Carciofi", "text": ""}
{"id": "1759093", "revid": "319559", "url": "https://it.wikipedia.org/wiki?curid=1759093", "title": "Ceolwald di Mercia", "text": "Ceolred di Mercia, nipote di Penda mor\u00ec nel 716. La maggior parte degli elenchi dei re di Mercia riportano come suo successore Aethelbald, mentre una versione delle liste della cattedrale di Worcester cita come successore Ceolwald.\nDalla somiglianza del nome si pensa che Ceolwald sia stato il fratello di Ceolred e quindi l'ultimo dei successori diretti di Penda ad aver regnato sulla Mercia. In ogni caso Ceolwald pu\u00f2 aver regnato per un tempo molto breve dato che Aethelbald divenne re nello stesso anno della morte di Ceolred."}
{"id": "1759099", "revid": "201394", "url": "https://it.wikipedia.org/wiki?curid=1759099", "title": "Express", "text": ""}
{"id": "1759102", "revid": "339392", "url": "https://it.wikipedia.org/wiki?curid=1759102", "title": "Sushi ep", "text": ""}
{"id": "1759107", "revid": "1126209", "url": "https://it.wikipedia.org/wiki?curid=1759107", "title": "Pinguicula vulgaris", "text": "Pinguicula vulgaris (L. 1753) \u00e8 una pianta carnivora perenne appartenente alla famiglia Lentibulariaceae. Il nome \"Pinguicula\" deriva dal latino \"pinguis\" che significa \" grasso\" con allusione alla debole carnosit\u00e0 delle foglie.\nMorfologia.\nRaggiunge l'altezza di 3-16 cm. Foglie da ovate a oblunghe.\nFiori.\nIl fiore \u00e8 di colore porpora o bianco, \u00e8 grande 15 mm o pi\u00f9 ed ha la forma di un imbuto.\nRadici.\nLe radici sono corte, poche e non ramificate. Sono presenti dalle cinque o sei radice per pianta ed hanno una lunghezza media di 30\u00a0mm, le piante pi\u00f9 giovani ne hanno un numero maggiore (dalle otto elle diciotto), sono poco pi\u00f9 corte e pochissimo ramificate.\nDistribuzione e habitat.\n\u00c8 diffusa in quasi tutti i paesi dell'Europa, in Russia, in USA e in Canada. Essendo nativa di regioni con inverni rigidi, va in ibernazione producendo degli ibernacoli, delle gemme resistenti al freddo. In Italia era presente, fino a tempi relativamente recenti, in alcune aree pedemontane e di alta pianura della Val Padana, del Veneto e del Friuli-Venezia Giulia, ma \u00e8 scomparsa quasi ovunque in seguito alla progressiva distruzione dell'habitat (bonifiche, captazione di sorgenti e falde), risulta ancora abbastanza diffusa, ad altitudini montane e subalpine, lungo le Alpi (dal Friuli alla Liguria) e assai pi\u00f9 sporadica nell'Appennino settentrionale e centrale. \u00c8 specie legata ad ambienti umidi, come torbiere neutro-alcaline, prati permanentemente umidi e sorgenti. Cresce inoltre preferibilmente su un substrato acido.\nNutrimento.\nLe foglie di \"Pinguicula\" sono dotate di ghiandole secernenti una sostanza vischiosa . Quando un insetto vi si posa, questa lo trattiene, ed enzimi lo digeriscono. Come altre piante che si nutrono di insetti, \"P. vulgaris\" estrae sali minerali, specialmente nitrati e fosfati, dalle prede.\nNel passato.\nIn passato, era talvolta usata per cagliare il latte, e si diceva che il burro ottenuto da una mucca che avesse mangiato questa pianta fosse buono per i neonati. Si pensava anche che questa pianta proteggesse la gente da fate e streghe."}
{"id": "1759112", "revid": "44654", "url": "https://it.wikipedia.org/wiki?curid=1759112", "title": "Vopa", "text": ""}
{"id": "1759123", "revid": "93556", "url": "https://it.wikipedia.org/wiki?curid=1759123", "title": "J'adore di Dior", "text": "J'adore \u00e8 un profumo della casa di moda Christian Dior.\nFragranza.\nFragranza elegante e moderna, ideata nel 1999 da Calice Becker e Fran\u00e7ois Demachy, \"J'adore\" \u00e8 un profumo femminile di genere floreale-fruttato che ha riscontrato un grosso favore di pubblico, a cui sono seguiti una serie di prodotti, fra i quali \"J'Adore Eau de Toilette\" (nel 2003), \"J'adore Divinement Or\" (nel 2004), \"J'adore Anniversaire en Or\" (nel 2006).\nConfezione.\nLa bottiglia di \"J'adore\" \u00e8 stata disegnata dal designer Herv\u00e9 Van Der Straeten, ispiratosi alla forma dell'anfora.\nPromozione.\nFra le varie testimonial del profumo che si sono alternate nel corso degli anni vanno ricordate la modella Carmen Kass e l'attrice Charlize Theron, entrambe protagoniste nei rispettivi spot pubblicitari di \"J'adore\" diretto da Jean-Jacques Annaud.\nNel settembre 2011 \u00e8 stato diffuso un nuovo spot che oltre a Charlize Theron ritrae dive del passato come Grace Kelly, Marlene Dietrich, Ava Gardner e Marilyn Monroe. Riguardo all'emozione provata girando questo nuovo spot Charlize Theron ha dichiarato: Era incredibilmente affascinante e fantastico. Non credo che potr\u00f2 fare un'altra esperienza simile nella mia vita.\nRiconoscimenti.\nPer due anni consecutivi (nel 2000 e nel 2001), \"J'adore\" ha vinto il riconoscimento FiFi Award come \"miglior profumo femminile dell'anno\". Inoltre nel 2007 ha vinto anche il FiFi Award come miglior campagna pubblicitaria televisiva."}
{"id": "1759131", "revid": "1724837", "url": "https://it.wikipedia.org/wiki?curid=1759131", "title": "Cronistoria della Societ\u00e0 Sportiva Lazio", "text": "In questa pagina sono riportati i risultati relativi alle varie stagioni sportive della Societ\u00e0 Sportiva Lazio, societ\u00e0 calcistica italiana per azioni con sede a Roma.\nTabella stagioni sportive.\nLEGENDA: CH - \"Coppa dei Campioni\"/\"Champions League\"; CO - \"Coppa delle Coppe\"; UE - \"Coppa UEFA\"; EL - \"Europa League\"; SU - \"Supercoppa UEFA\"; IN - \"Coppa Intertoto UEFA\"; CF - \"Coppa delle Fiere\"; MI - \"Coppa Mitropa\"; AL - \"Coppa delle Alpi\"; AI - \"Coppa Anglo-Italiana\"; LA - \"Coppa Latina\"; AM - \"Coppa dell'Amicizia\"; ES - \"Coppa d'Estate\"."}
{"id": "1759134", "revid": "29361", "url": "https://it.wikipedia.org/wiki?curid=1759134", "title": "Algor Varese", "text": ""}
{"id": "1759135", "revid": "1305772", "url": "https://it.wikipedia.org/wiki?curid=1759135", "title": "Acqua di Gi\u00f2", "text": "Acqua di Gi\u00f2 \u00e8 un profumo della casa di moda Armani.\nIspirato all'isola di Pantelleria, dove lo stilista trascorre le vacanze, Acqua di Gi\u00f2 \u00e8 un profumo fresco e trasparente; sebbene sia nata prima la versione femminile, figlia del profumo Gi\u00f2, di cui richiama il nome e le forme della bottiglietta, la versione maschile ha avuto maggior successo, guadagnandosi il maggior impegno pubblicitario e diventando uno dei profumi per uomo pi\u00f9 venduti al mondo.\nConfezione.\nLa fragranza \u00e8 contenuta in un flacone molto semplice, di vetro satinato trasparente, terminante con un tappo grigio perla; la semplicit\u00e0 del flacone si ripresenta anche sulla scatola bianca, ornata solo dal nome e dal marchio. Il design \u00e8 firmato dall'artista francese Fabien Baron.\nPromozione.\nAcqua di Gi\u00f2 ha un volto storico, quello del modello tedesco Lars Burmeister; lo spot che infatti \u00e8 stato usato fin dall'anno di lancio del profumo, diventato ormai un classico della pubblicit\u00e0, ha un carattere molto minimalistico: si alternano le riprese del corpo bagnato e del volto del modello, e lo stesso che si tuffa da uno scoglio e nuota, il tutto strettamente in bianco e nero, con le note del brano \"Textuell\" di \"Oval\", il regista dello spot era Herb Ritts. Il volto sui cartelloni invece \u00e8 quello di Larry Scott. Nel 2007 una nuova campagna firmata dal fotografo Peter Lindbergh, rinnova il volto della fragranza. Le fotografie sono raccolte in un booklet contenuto nella edizione limitata \"Diving Experience set\". Dal 2012 al 2015 testimonial del profumo \u00e8 stato il modello Simon Nessman. Nel 2015 viene sostituito dal modello Jason Morgan.\nSolidariet\u00e0.\nDal 31 gennaio 2010 parte il progetto \"Acqua For Life\": per ogni confezione di \"Acqua di Gi\u00f2\" acquistata e fino al raggiungimento di 50.000 $, 1$ viene donato al progetto Unicef \"UNICEF Tap Project\", attraverso cui l'organizzazione raccoglie fondi per distribuire acqua potabile a bambini che non hanno tale risorsa (1$ corrispondono a circa 40 giorni di acqua potabile)"}
{"id": "1759137", "revid": "121613620", "url": "https://it.wikipedia.org/wiki?curid=1759137", "title": "Venerupis decussata", "text": "Venerupis decussata, sinonimo di Ruditapes decussatus [Linnaeus 1758], conosciuta come vongola verace, \u00e8 un mollusco bivalve della famiglia Veneridae.\nHabitat e distribuzione.\nSi pu\u00f2 trovare nel Mar Mediterraneo, da pochi metri a oltre 20 metri di profondit\u00e0 infossata nei fondali costieri o lagunari poco profondi, fangosi o melmosi e coperti di vegetazione.\nDescrizione.\nConchiglia solida con numerose costolature, marcate alle estremit\u00e0, di colore da grigio chiaro a giallo-bruno. Interno giallo-bianco.\nContraddistinta da sifoni separati che le fa guadagnare l'appellativo popolare di \"cornuta\", tale specie autoctona \u00e8 l'unica \"vongola verace\" del Mediterraneo, anche se la legge italiana estende tale denominazione all'indopacifica \"Ruditapes philippinarum\", quest'ultima introdotta nel mar Adriatico per motivi commerciali.\nPesca.\nPescata intensivamente per fini commerciali \u00e8 ritenuta talvolta a rischio. \u00c8 sempre pi\u00f9 spesso sostituita in cucina e sui mercati dalla simile \"Ruditapes philippinarum\". "}
{"id": "1759141", "revid": "44654", "url": "https://it.wikipedia.org/wiki?curid=1759141", "title": "Vongola verace", "text": ""}
{"id": "1759143", "revid": "729019", "url": "https://it.wikipedia.org/wiki?curid=1759143", "title": "Ibernacolo", "text": "Un Ibernacolo in botanica \u00e8 una gemma invernale di alcune piante, soprattutto, ma non solo, acquatiche come per esempio le utricularie.\nLe gemme sono pi\u00f9 pesanti dell'acqua e sviluppandosi all'approssimarsi dell'inverno si staccano dalla pianta madre e scendono verso il fondo del lago o dello stagno, sopravvivendo in questo modo all'inverno. In primavera aumentano di dimensione, sviluppano delle cavit\u00e0 piene d'aria e raggiungono la superficie, dove genereranno delle piante adulte.\nAnche le piante carnivore del genere \"Pinguicula\", specie terrestri, formano ibernacoli. In questo caso, essi consistono nella formazione di rosette di foglie invernali compatte e non carnivore."}
{"id": "1759151", "revid": "254059", "url": "https://it.wikipedia.org/wiki?curid=1759151", "title": "Conall mac Taidg", "text": "Biografia.\nDavvero poco si sa su di lui. Viene menzionato due volte negli annali irlandesi, fonte molto importante per la storia della Gran Bretagna settentrionale del periodo attorno all'800. Appare anche nelle tarde liste dei re.\nLa \"Cronaca d'Irlanda\" sopravvive in manoscritti tardi. Di questi gli \"Annali dell'Ulster\" contengono due notizie su Conall. La prima, per l'anno 789, ricorda \"\"una battaglia tra i Pitti nella quale Conall figlio di Tadc fu sconfitto e scapp\u00f2; e Costantino fu il vincitore\". Costantino \u00e8 Caustant\u00edn mac Fergusa (morto nell'820), re di Fortriu. La seconda notizie, per l'anno 807, riporta l'\"uccisione di Conall figlio di Tadc da parte di Conall figlio di Aedac\u00e1n a Cenn T\u00edre\"\". Cenn T\u00edre \u00e8 il Kintyre e Conall figlio di Aedac\u00e1n \u00e8 Conall mac \u00c1ed\u00e1in.\nDi fatto Conall non \u00e8 incluso in nessun materiale genealogico giunto fino a noi, cosa comunque normale per i documenti dell'epoca. Potrebbe essere identificato col Canaul figlio di Tarla'a, figlio di Tang, menzionato nel Manoscritto Poppleton. Avrebbe regnato per cinque anni prima di Caustant\u00edn mac Fergusa, che avrebbe dato vita al regno di Alba. Secondo William Forbes Skene Conall era un re dei Pitti. Successive interpretazioni hanno fatto di lui prima un sovrano dei Pitti e poi, dopo la sua espulsione ad opera di Caustant\u00edn, un re di D\u00e1l Riata. Recenti interpretazioni fanno di lui un re ad Argyll, ma non il sovrano supremo."}
{"id": "1759153", "revid": "44654", "url": "https://it.wikipedia.org/wiki?curid=1759153", "title": "Lupino (mollusco)", "text": ""}
{"id": "1759155", "revid": "15935243", "url": "https://it.wikipedia.org/wiki?curid=1759155", "title": "Conall", "text": ""}
{"id": "1759157", "revid": "167080", "url": "https://it.wikipedia.org/wiki?curid=1759157", "title": "Esserci", "text": ""}
{"id": "1759159", "revid": "167080", "url": "https://it.wikipedia.org/wiki?curid=1759159", "title": "Esser-ci", "text": ""}
{"id": "1759161", "revid": "167080", "url": "https://it.wikipedia.org/wiki?curid=1759161", "title": "Emigrato", "text": ""}
{"id": "1759165", "revid": "253269", "url": "https://it.wikipedia.org/wiki?curid=1759165", "title": "Claudia Black", "text": "Biografia.\nClaudia Lee Black \u00e8 nata e cresciuta a Sydney, Australia. Ha frequentato la Kambala Girls School, a Sydney. Ha vissuto in Europa, Nuova Zelanda e Inghilterra.\nCarriera.\nClaudia Black ha partecipato a programmi televisivi e film australiani. Ha interpretato un'ermafrodita chiamata Jill Mayhew nella serie televisiva australiana \"Good Guys Bad Guys\". Ha anche avuto un ruolo principale in una soap opera neozelandese chiamata \"City Life\" nel ruolo dell'avvocato greco Angela Kostapas.\nPer il suo ruolo in \"Farscape\", la Black \u00e8 stata candidata come migliore attrice per i Saturn Award nel 2001 e nel 2002, e ha vinto un altro premio nel 2005. \u00c8 apparsa nei film \"La regina dei dannati\" e \"Pitch Black\". \u00c8 apparsa anche nei panni di Vala Mal Doran nell'ottava e nona stagione di \"Stargate SG-1\", divenendo parte del cast fisso dall'inizio della decima stagione.\nAlla fine del 2007 nella serie televisiva \"Life\" era nel cast nel ruolo di Jennifer Conover nel primo episodio. A causa della seconda gravidanza di Claudia Black, la parte fu assegnata a Jennifer Siebel quando la serie fu ripresa. Curiosamente, la NBC continu\u00f2 ad usare l'icona della Black, e non quella della Siebel, mentre promuovevano il debutto.\nMolto popolare alle convention di fantascienza, Claudia ha mostrato il suo talento di cantante e chitarrista durante la convention di \"Farscape\".\nLa Black \u00e8 anche apparsa in teatro. Ha interpretato Portia in una tourn\u00e9e de \"Il mercante di Venezia\". Ha anche preso parte a \"Spotlight On Women\", \"Il ritratto di Dorian Gray\", \"Loose Ends\", e \"Pick Ups\" per il Belvoir Street Theatre; \"Little Women\" e \"The World Knot\" per la Bicentennial Opera.\nClaudia \u00e8 anche una cantante professionista di jazz e musica classica e spesso \u00e8 acclamata per la sua voce esotica.\nNel 2015 prende parte alla seconda stagione serie televisiva \"The Originals\", interpretando il ruolo della strega Dahlia.\nNella serie televisiva \"Containment\" ottiene il ruolo della dott.ssa Sabine Lommers.\nVita privata.\nA causa delle miniserie \"\", Claudia posticip\u00f2 la sua luna di miele nel 2004.\nSecondo un'intervista di \"TV Guide\", Claudia diede alla luce un bimbo nel dicembre 2005. Si mostr\u00f2 poi incinta nella storia di \"Stargate SG-1\" all'inizio dell'episodio \"Crusade\". Secondo il collega di \"SG1\" Michael Shanks, Claudia diede alla luce la sua seconda figlia nel novembre 2007.\nDoppiatrici italiane.\nNelle versioni in italiano dei suoi lavori, Claudia Black \u00e8 stata doppiata da:\nCome doppiatrice e stata sostituita da:"}
{"id": "1759192", "revid": "14806", "url": "https://it.wikipedia.org/wiki?curid=1759192", "title": "Fede (rapper)", "text": ""}
{"id": "1759194", "revid": "125739696", "url": "https://it.wikipedia.org/wiki?curid=1759194", "title": "Davide Lepore", "text": "Biografia.\nDavide Lepore inizia a lavorare nel mondo del doppiaggio all'et\u00e0 di sette anni, doppiando alcune serie animate giapponesi. In seguito ha doppiato film quali \"Kramer contro Kramer\", \"Shining\", \"Stand by Me - Ricordo di un'estate\", \"Quando l'amore brucia l'anima - Walk the Line\", nonch\u00e9 serie TV quali \"Buffy l'ammazzavampiri\", \"Paso adelante\", \"Dawson's Creek\", \"JAG - Avvocati in divisa\", \"Roswell\".\n\u00c8 noto per aver doppiato il personaggio Chris Griffin nella serie a cartoni animati \"I Griffin\"; altri ruoli di rilievo sono stati Milhouse Van Houten de \"I Simpson\", il personaggio John Frink (dalla quinta alla dodicesima stagione), in sostituzione di Maurizio Romano, e di Wakko negli \"Animaniacs\". \nLepore ha lavorato anche come attore cinematografico sin dal 1974, quando all'et\u00e0 di sei anni ha un ruolo nella commedia militaresca \"Scusi, si potrebbe evitare il servizio militare?... No!\", diretto da Luigi Petrini. Ha inoltre lavorato nelle fiction italiane \"Don Matteo\" e \"Casa Cecilia\", in alcuni video musicali e negli adattamenti teatrali di \"Sogno di una notte di mezza estate\", \"Titanic\", \"I tre moschettieri e mezzo\".\nNel 2007 \u00e8 stato protagonista, assieme a Tonino Accolla, di una puntata di \"Scherzi a parte\", nello scherzo ai danni di Martina Stella.\nNel 2008 ha prestato la propria voce per le parti narrate nell'album \"Le dimensioni del mio caos,\" di Caparezza."}
{"id": "1759199", "revid": "155613", "url": "https://it.wikipedia.org/wiki?curid=1759199", "title": "Cimiteri di Livorno", "text": "Lista dei principali cimiteri di Livorno.\nStoria.\nI cimiteri pubblici e cattolici.\nAnticamente Livorno disponeva di un camposanto adiacente all'antica chiesa di Santa Maria e Giulia, scomparsa nel XVI secolo e situata di fronte al Mastio di Matilde.\nPoi fu aperto un cimitero presso la chiesa di Sant'Antonio.\nNei primi anni del Seicento fu predisposto un ulteriore spazio per il seppellimento dei defunti lungo la chiesa di Santa Giulia, ma un secolo pi\u00f9 tardi fu trasferito nel quartiere della Venezia Nuova, nell'area in seguito occupata dal palazzo del Refugio.\nPertanto le autorit\u00e0 decisero di realizzare un cimitero all'esterno della citt\u00e0 fortificata, lungo la via per Pisa, nella zona identificabile con l'attuale piazza II Giugno. Aperto nel 1759, era denominato della \"Palla al maglio\" essendo situato presso il campo di tale gioco. Nel 1770 fu oggetto di ampliamento con relativa benedizione il 20 maggio da parte del preposto alla collegiata, Angiolo Franceschi. Fu utilizzato fino al 1777, anno in cui fu aperto, ancora incompleto, un vasto camposanto dove oggi si trova il complesso formato dal seminario Girolamo Gavi e dalla chiesa di Sant'Andrea. Quest'ultimo fu eretto a partire dal giugno del 1775, come un vasto quadrilatero con porticati e fu completato ufficialmente il 15 novembre 1778, quando il prevosto alla collegiata, Antonino Baldovinetti bened\u00ec la cappella maggiore e le altre sei appartenenti alle varie confraternite. Trent'anni dopo fu interdetto perch\u00e9 troppo vicino alle abitazioni e le sepolture furono trasferite nella zona di Santo Stefano ai Lupi.\nAll'epoca in citt\u00e0 esistevano anche altri due cimiteri cattolici nella parrocchia di San Jacopo (uno pubblico ed uno privato), ma in seguito furono interdetti, mentre quelli dei borghi suburbani continuarono ad essere utilizzati, spesso dopo essere stati ricostruiti ai margini degli abitati.\nAltri spazi cimiteriali sorsero nell'Ottocento lungo la via per Ardenza, dove tra il 1843 ed il 1859 furono costruiti quelli della Misericordia e della Purificazione.\nSuccessivamente, presso il cimitero comunale dei Lupi, fu aperto quello di Santa Giulia (1886), dove, dall'inizio del Novecento, riposa il canonico, nonch\u00e9 erudito di storia livornese, Giuseppe Piombanti.\nI cimiteri delle Nazioni.\nLa presenza in citt\u00e0 di numerose comunit\u00e0 straniere determin\u00f2 l'apertura di spazi cimiteriali dedicati alle diverse nazioni e confessioni religiose.\nLe Leggi Livornine favorirono infatti l'afflusso in citt\u00e0 di importanti mercanti stranieri dalla fine del XVI secolo: greci, francesi, olandesi-alemanni, armeni, inglesi, ebrei ed altri giunsero a Livorno richiamati dai privilegi garantiti dal granduca Ferdinando I de' Medici, contribuendo in maniera determinante sia all'affermazione economica del porto franco, che ad importanti iniziative di carattere culturale e sociale.\nI cattolici mantennero generalmente la propria identit\u00e0 nazionale anche per quanto concerne le sepolture: ad esempio i primi membri della Congregazione olandese alemanna poterono essere sepolti sotto il proprio altare, dedicato a sant'Andrea, nella chiesa della Madonna, cos\u00ec come gli armeni, alcuni dei quali furono inizialmente inumati nella chiesa armena di San Gregorio Illuminatore (oltre che in altre chiese cittadine) e, successivamente, in un cimitero nazionale vero e proprio (scomparso).\nInvece, per gli acattolici le disposizioni dell'Inquisizione erano molto severe, tanto che non poterono realizzarsi cimiteri protestanti fino alla met\u00e0 del Seicento; per molti anni essi non poterono comunque essere recintati o caratterizzati da sepolcri monumentali.\nIl primo cimitero acattolico-protestante fu il cimitero degli inglesi, al quale fecero seguito il \"Giardino\" della Congregazione olandese alemanna e quello greco-ortodosso. A causa dello sviluppo della citt\u00e0, negli anni quaranta dell'XIX secolo tali impianti furono chiusi e sostituiti da nuovi spazi cimiteriali in luoghi pi\u00f9 periferici. Vi era anche un cimitero per i turchi, che tuttavia fu demolito alla fine dell'Ottocento.\nUna nota a parte meritano i grandi cimiteri appartenenti all'importante comunit\u00e0 ebraica di Livorno, che furono in qualche modo tollerati dall'Inquisizione e che, per le loro dimensioni, caratterizzarono la forma urbana della citt\u00e0 dal Seicento fino all'inizio del XX secolo; in questo arco di tempo furono infatti costruiti quattro cimiteri, dei quali, ad oggi, restano solo gli ultimi due."}
{"id": "1759200", "revid": "267651", "url": "https://it.wikipedia.org/wiki?curid=1759200", "title": "Super Vicky", "text": ""}
{"id": "1759201", "revid": "15935709", "url": "https://it.wikipedia.org/wiki?curid=1759201", "title": "Beppe Fioroni", "text": ""}
{"id": "1759209", "revid": "14806", "url": "https://it.wikipedia.org/wiki?curid=1759209", "title": "Dafa (rapper)", "text": ""}
{"id": "1759219", "revid": "15935777", "url": "https://it.wikipedia.org/wiki?curid=1759219", "title": "Enciclica Rerum Novarum", "text": ""}
{"id": "1759223", "revid": "745179", "url": "https://it.wikipedia.org/wiki?curid=1759223", "title": "Benjamin Crubbs", "text": ""}
{"id": "1759226", "revid": "38120", "url": "https://it.wikipedia.org/wiki?curid=1759226", "title": "Castagne del prete", "text": "Le castagne del prete sono castagne cotte a forno, il cui consumo tipico avviene nel periodo natalizio.\nLa produzione delle castagne del prete appartiene alla tradizione alimentare locale e vede l'impiego di un procedimento di essiccazione a fuoco lento su graticci di legno in locali detti \"gratali\" per un periodo di circa 15 giorni. Trascorso questo periodo, le castagne vengono tostate in forno ventilato a circa 180\u00a0\u00b0C per trenta minuti. Prima di essere commercializzate, le castagne vengono idratate immergendole in acqua oppure in una miscela di acqua e vino."}
{"id": "1759228", "revid": "3358", "url": "https://it.wikipedia.org/wiki?curid=1759228", "title": "Psicoterapia della Gestalt", "text": ""}
{"id": "1759232", "revid": "1586642", "url": "https://it.wikipedia.org/wiki?curid=1759232", "title": "Nazionale B di calcio di San Marino", "text": "La nazionale B sammarinese \u00e8 una rappresentativa calcistica della Repubblica di San Marino, posta sotto l'egida della Federazione Sammarinese Giuoco Calcio. Partecipa alle competizioni dell'UEFA riservate a calciatori dilettanti, quali la Coppa delle Regioni.\nNella nazionale B vengono solitamente convocati quei giocatori che sono sotto osservazione in vista di un eventuale impiego per la selezione maggiore oppure quei calciatori stranieri, residenti da anni a San Marino, ma non in possesso della cittadinanza necessaria per prendere parte alle competizioni ufficiali.\nStoria.\nLa rappresentativa sammarinese ha finora preso parte a 6 edizioni della Coppa delle Regioni: nel 1999, 2000, 2002, 2004, 2006 e 2008, ottenendo due vittorie ed un pareggio. La prima rete risale all'esordio contro la rappresentativa madrilena mentre per la prima vittoria bisogna attendere il successo sugli inglesi del Kent nel 2002.\nNel 2008 la formazione sammarinese \u00e8 entrata nella storia, superando il primo turno di qualificazione giocato allo Stadio Olimpico di Serravalle. Il merito spetta alla vittoria 1-0 sull'Ungheria e al pareggio 1-1 con la Macedonia sud-est mentre il terzo incontro non si \u00e8 disputato per il ritiro del Liechtenstein prima dell'inizio della competizione.\nNell'estate 2004 la nazionale B ha sfidato in un'amichevole il San Marino Calcio allo Stadio Olimpico di Serravalle, venendo sonoramente sconfitta per 7-0.\nStaff.\nAnno 2018-2019\n\u2022 Luigi Bizzotto: commissario Tecnico\n\u2022 Luciano Mularoni: collaboratore tecnico \n\u2022 Diego Bartolini: Fisioterapista\n\u2022 Anna Maria Ferri: Medico sociale\n\u2022 Claudio Bertoni: Preparatori Portieri \n\u2022Maurizio Di Giuli : Team Manager \n\u2022 Fabio De Luigi: Preparatore Atletico \nBiennio 2014-2015."}
{"id": "1759235", "revid": "1345938", "url": "https://it.wikipedia.org/wiki?curid=1759235", "title": "Scialatielli", "text": "Gli scialatielli sono un formato di pasta fresca usato nella tradizione della pasta campana. \nIl nome degli scialatielli deriva presumibilmente da due parole della lingua napoletana, \"scialare\" (godere) e \"tiella\" (padella). Questo tipo di pasta \u00e8 tipica di Amalfi, dov'\u00e8 nata per mano dello chef Enrico Cosentino nel 1978, quando, presentando gli scialatielli ad un concorso culinario, ottenne grazie ad essi il premio entremetier dell'anno.\nSono listarelle pi\u00f9 corte degli spaghetti, pi\u00f9 larghe e di sezione rettangolare piuttosto irregolare. Sono tradizionalmente fatti a mano, farina, acqua e/o latte, formaggio grattugiato, basilico fresco tritato, sale e uova ma vengono anche venduti come formato di produzione industriale.\nSono riconosciuti come prodotto agroalimentare tradizionale della regione Campania."}
{"id": "1759239", "revid": "44654", "url": "https://it.wikipedia.org/wiki?curid=1759239", "title": "Scialatiello", "text": ""}
{"id": "1759247", "revid": "1516566", "url": "https://it.wikipedia.org/wiki?curid=1759247", "title": "Tarif ibn Malik", "text": "Nel luglio del 710, Musa invi\u00f2 Tarif perch\u00e9 effettuasse un'incursione sulle coste meridionali della Penisola iberica, allora sotto il governo visigotico. Secondo una leggenda (che si ripeter\u00e0 in varie altre occasioni e in diversi contesti) egli sarebbe stato aiutato nell'impresa da Giuliano, conte di Ceuta, desideroso di vendicarsi di un'offesa recatagli dal re visigoto Rodrigo.\nDi questo raid, Edward Gibbon scrisse: \"Cento Arabi e quattrocento Africani attraversarono il mare in quattro imbarcazioni, partendo da Tangeri o da Ceuta; il posto del loro approdo sull'opposta sponda dello Stretto [di Gibilterra] \u00e8 contrassegnato dal nome stesso del loro capo Tarif\", vale a dire l'odierna Tarifa. Essi avanzarono da l\u00ec per esplorare il terreno lungo la costa come possibile punto d'ingresso per un attacco su pi\u00f9 larga scala, traversando \"diciotto miglia di terreno collinoso per giungere al palazzo e alla cittadina di Giuliano, in quella che \u00e8 ancora chiamata Algeciras), cui dettero il nome di \"isola verde\" (in arabo \"al-jaz\u012bra al-khadr\u0101\u2019\"), dal promontorio verdeggiante che avanzava dentro il mare\". Col\u00e0 essi furono ospitalmente ricevuti dai loro alleati cristiani \u2014 forse parenti, amici e sostenitori del Conte Giuliano.\nIl risultato finale fu un'incursione riuscita in una parte sguarnita dell'Andalusia, seguita da un tranquillo rientro nelle basi di partenza degli incursori, con prede e prigionieri. Ci\u00f2 convinse Musa che l'Iberia poteva essere invasa con successo.\nTarif in seguito accompagn\u00f2 Tariq ibn Ziyad, un altro comandante berbero musulmano, quando costui avvi\u00f2 la conquista islamica della penisola iberica e sconfisse Re Roderico nella battaglia del Guadalete nel 711."}
{"id": "1759254", "revid": "44654", "url": "https://it.wikipedia.org/wiki?curid=1759254", "title": "Scialatelli", "text": ""}
{"id": "1759255", "revid": "125019", "url": "https://it.wikipedia.org/wiki?curid=1759255", "title": "Fawzia d'Egitto", "text": "Biografia.\nInfanzia.\nFawzia nacque al palazzo reale Ra\u02bes al-T\u012bn di Alessandria d'Egitto, figlia dell'allora sultano e futuro re dell'Egitto Fu\u02be\u0101d I e della sua seconda moglie, la sultana Nazli Sabri. Discendente della dinastia di Mehmet Ali, Fawzia crebbe insieme con le sorelle Faiza, Faika e Fathiya e col fratello F\u0101r\u016bq, erede al trono dell'Egitto.\nPrimo matrimonio.\nLa principessa dell'Egitto spos\u00f2 il giovane principe ereditario d'Iran Mohammad Reza Pahlavi al Cairo il 16 marzo 1939; dopo la luna di miele, la cerimonia nuziale venne ripetuta a Teheran.\nDue anni pi\u00f9 tardi il principe Mohamed Reza in seguito all'esilio del padre (voluto dal governo britannico) sal\u00ec al trono del pavone (chiamato cos\u00ec per la curiosa forma a coda di pavone del trono imperiale dell'Iran, in oro massiccio e portato a Teheran come preda bellica sottratta agli imperatori Moghul) per essere quindi incoronato sci\u00e0 di Persia. Fawzia, in occasione della sua incoronazione a regina, apparve sulla copertina della rivista americana \"Life\" del 21 settembre 1942, incantando con il suo fascino migliaia di persone in tutto il mondo. Ritratta in quell'occasione da Cecil Beaton, il fotografo la descrisse come una \"Venere orientale, dall'ovale del volto perfetto, la carnagione pallida e gli occhi blu\".\nIl matrimonio con Pahlavi non fu un successo. La dama di compagnia della regina Fawzia, l'italiana Ginevra Castellani, raccont\u00f2 che la vita a palazzo era costrittiva e seria, che la posta veniva controllata e che la macchina fotografica le venne confiscata. Il matrimonio tra le due teste coronate non fu un'unione felice e dopo la nascita di una figlia femmina, Shahnaz, la regina Fawzia (il titolo di imperatrice non era ancora in uso in Iran) ottenne la separazione legale dal marito da parte del governo egiziano nel 1945 e torn\u00f2 al Cairo. Questa separazione non venne riconosciuta dal governo iraniano, ma infine il divorzio venne ottenuto e accettato anche in Iran il 17 novembre 1948. Con la sua rinuncia alla corona iraniana, Fawzia riprese il suo titolo di \"principessa reale d'Egitto\". Una delle clausole del divorzio fu quella di far rimanere la figlia in Iran, per essere cresciuta con il padre. Curiosamente, Fawzia divorzi\u00f2 la stessa settimana in cui suo fratello, il re F\u0101r\u016bq I d'Egitto, divorzi\u00f2 dalla sua prima moglie, la regina Far\u012bda.\nNell'annuncio pubblico del divorzio si afferm\u00f2 che \u00abil clima persiano aveva messo in pericolo la salute dell'imperatrice Fawzia, e che quindi fu concordato dal re dell'Egitto che la sorella divorziasse\u00bb. In un'altra dichiarazione ufficiale lo sci\u00e0 di Persia (Pahlavi) dichiar\u00f2 che lo scioglimento del matrimonio \u00abnon avrebbe influito negativamente sui buoni rapporti di amicizia tra l'Egitto e l'Iran\"\u00bb\".\nSecondo matrimonio e fuga dall'Egitto.\nIl 28 marzo 1949 Fawzia spos\u00f2 il colonnello Ism\u0101\u02bf\u012bl \u1e24usayn Sh\u012br\u012bn Bey (1919-1994), un lontano cugino e al tempo ministro della guerra e della marina. Dalla coppia nacquero due figli: Nadia(1950) e Husayn (1955). In seguito al colpo di Stato attuato dal colonnello Nasser nel 1952 e al conseguente crollo della monarchia, la principessa fu esiliata insieme al fratello e a tutta la famiglia reale. \nUltimi anni e morte.\nDa allora visse in Svizzera, dove risiedette fin quasi alla morte, sopravvenuta il 2 luglio 2013 ad Alessandria d'Egitto all'et\u00e0 di 91 anni. Il rito funebre ebbe luogo il giorno seguente, dopo la preghiera di mezzogiorno; la principessa venne sepolta al Cairo nella moschea di al-Rifa'i, il mausoleo chediviale della famiglia reale.\nDiscendenza.\nDal primo matrimonio tra Fawzia d'Egitto e Mohammed Reza Pahlavi nacque una figlia:\nDal secondo marito Ism\u0101\u02bf\u012bl Sh\u012br\u012bn ebbe una figlia e un figlio: \nNella cultura popolare.\nFawzia era dotata di grande bellezza, ma anche di fascino ed eleganza, tanto da diventare un personaggio iconico anche oltre i confini del suo regno e competere con le dive cinematografiche di Hollywood. Il fotografo Cecil Beaton, che l'aveva ritratta per la copertina di \"Life\", l'aveva soprannominata la \"Venere orientale\". Viene ricordata come una donna raffinata e rispettosa, consapevole del suo ruolo e dei compiti che ne derivavano."}
{"id": "1759256", "revid": "1573940", "url": "https://it.wikipedia.org/wiki?curid=1759256", "title": "Scaphiophryne", "text": "Scaphiophryne \u00e8 un genere di rane della famiglia Microhylidae, endemico del Madagascar.\nSpecie.\nComprende le seguenti specie:"}
{"id": "1759257", "revid": "371529", "url": "https://it.wikipedia.org/wiki?curid=1759257", "title": "Frankly Sentimental", "text": "Frankly Sentimental \u00e8 il terzo album del crooner statunitense Frank Sinatra, pubblicato dalla Columbia Records nel giugno 1949 (78 giri) e nel luglio 1949 (33 giri)."}
{"id": "1759259", "revid": "179152", "url": "https://it.wikipedia.org/wiki?curid=1759259", "title": "Coppa del mondo di MTB", "text": ""}
{"id": "1759268", "revid": "15936495", "url": "https://it.wikipedia.org/wiki?curid=1759268", "title": "Mezzi trasmissivi", "text": ""}
{"id": "1759271", "revid": "212348", "url": "https://it.wikipedia.org/wiki?curid=1759271", "title": "William Stokoe", "text": "Biografia.\nNel 1960 Stokoe (IPA /\u02c8sto\u028aki\u02d0/) pubblic\u00f2 negli Stati Uniti \"Sign Language Structure: An Outline of the Visual Communication Systems of the American Deaf\", un libro che affermava per la prima volta che ogni lingua dei segni \u00e8 una vera e propria lingua, al pari di tutte le altre. Nel 1965 present\u00f2 poi un altro libro con Carl Croneberg e Dorothy Casterline, \"A Dictionary of American Sign Language on Linguistic Principles\". Questi libri provocarono un acceso dibattito in merito.\nNello studio dell'American Sign Language, Stokoe fece un confronto tra la lingua dei segni americana e la lingua parlata e pot\u00e9 notare come la struttura grammaticale e sintattica dei segni fosse tipologicamente simile a quella di una lingua acustica/fonologica. Part\u00ec dallo studio dei fonemi, suoni normalmente non provvisti di significato, che formano tutte le parole, ad esempio in italiano /a/, /k/, /s/. Ogni lingua parlata ha un suo numero di fonemi. Stokoe trasfer\u00ec lo stesso metodo d'indagine sulla lingua dei segni, ponendosi l'interrogativo se mai esistessero anche nei segni delle forme equivalenti ai fonemi. Ebbene scopr\u00ec l'esistenza dei cheremi, unit\u00e0 minime non dotate di significato (equivalenti dunque ai fonemi della lingua parlata). \nAnche se non risulta sempre opportuno introdurre nuove terminologie, mi sembrerebbe il caso di evitare il ricorso al termine \"fonetica\", che come quello \"fonologia\" e \"fonemi\", rimanda chiaramente alla materia fonica delle lingue vocali. Meglio forse sarebbe, ricalcando il pi\u00f9 felice \"cherologia\" proposto da lui stesso, utilizzare il termine \"cheretica\".\nSecondo Stokoe un segno (morfema per la lingua vocale) pu\u00f2 essere scomposto in riferimento a tre parametri:\nStokoe d\u00e0 importanza anche all'orientamento del palmo della mano mentre si segna. Per la lingua dei segni italiana (LIS), come per l'ASL e il BSL, oltre a questi parametri viene aggiunto anche quello dell'espressione facciale, che ha un ruolo veramente importante nella formazione delle frasi di segni.\nStokoe constat\u00f2 che l'organizzazione lessicale dei segni \u00e8 molto simile a quella delle lingue fonologiche. Ad esempio le parole \"pollo\" e \"bollo\" hanno un significato diverso, ma si distinguono per un solo fonema (il suono iniziale, piuttosto che la lettera visiva). Questo definisce il criterio di coppia minima, dove il significato, come in questo caso, cambia per un solo suono, per cui /p/ e /b/ sono due fonemi ben distinti in italiano parlato.\nAnche nella lingua dei segni si applica quotidianamente il criterio di coppia minima, e queste variazioni di significato vengono definiti all\u00f2cheri. Alla variazione di uno dei parametri menzionati sopra, il significato dei cheremi cambia.\nAnche in Italia sono stati condotti studi sulla comunicazione dei sordi, da cui sono emerse pubblicazioni. Si possono mettere in risalto alcuni dati interessanti: la lingua dei segni non \u00e8 una semplice mimica: \u00e8 una forma di comunicazione che si esprime nella modalit\u00e0 visivo-segnica invece che acustico-vocale; ha caratteristiche molto complesse che permettono di definirla una \"lingua a tutti gli effetti\"."}
{"id": "1759276", "revid": "15936568", "url": "https://it.wikipedia.org/wiki?curid=1759276", "title": "Protocolli di rete", "text": ""}
{"id": "1759280", "revid": "599013", "url": "https://it.wikipedia.org/wiki?curid=1759280", "title": "\u017dalgiris", "text": ""}
{"id": "1759286", "revid": "124895425", "url": "https://it.wikipedia.org/wiki?curid=1759286", "title": "Caff\u00e8 Gambrinus", "text": "Il Gran Caff\u00e8 Gambrinus \u00e8 un locale storico di Napoli ubicato in via Chiaia. Il suo nome deriva dal mitologico re delle Fiandre Gambrinus, considerato patrono della birra. Il Gran Caff\u00e8 Gambrinus rientra fra i primi dieci Caff\u00e8 d'Italia e fa parte dell'Associazione Locali storici d'Italia.\nStoria e descrizione.\nArredato in stile beaux-arts, conserva al suo interno stucchi, statue e quadri della fine dell'Ottocento realizzate da artisti napoletani. Tra queste vi sono anche opere di Gabriele D'Annunzio e Filippo Tommaso Marinetti.\nFondato nel 1860, dall'imprenditore Vincenzo Apuzzo, riscosse immediatamente un enorme successo e riscontro da parte della popolazione di ogni ceto, richiamata dall'opera di pasticceri, gelatai, e baristi, di cui si avvalse il suo fondatore; ci\u00f2, nello stesso tempo, gli procur\u00f2 il riconoscimento per decreto di \"Fornitore della Real Casa\".\nDopo Apuzzo la gestione pass\u00f2 a Mario Vacca che negli anni 1889-1890, affidata la decorazione degli interni all'architetto Antonio Curri, per affrescare il locale chiam\u00f2 gli artisti impressionisti napoletani: Luca Postiglione, Pietro Scoppetta, Vincenzo Volpe, Edoardo Matania, Attilio Pratella, Giuseppe Alberto Cocco, Giuseppe Casciaro, Luigi Fabron, Giuseppe Chiarolanza, Gaetano Esposito, Vincenzo Migliaro, Vincenzo Irolli e Vincenzo Caprile.\nNegli anni della Belle \u00c9poque, personalit\u00e0 locali frequentavano le sale del bar per assistere al Caf\u00e8 Chantant. Dopo anni felici e spensierati, la sera del 5 agosto 1938 il prefetto Giovanni Battista Marziali ne ordin\u00f2 la chiusura perch\u00e9 considerato luogo di ritrovo di antifascisti. Questa la ragione ufficiale: il vero motivo fu invece che la moglie del prefetto non riusciva a dormire a causa del frastuono proveniente dal caff\u00e8, sito al pianterreno dello storico Palazzo della Prefettura, sede della prefettura.\nGli ambienti che fino a quel momento erano stati del Gambrinus furono destinati ad ospitare il Banco di Napoli, fino a quando, nel 1952, l'imprenditore napoletano Michele Sergio riusc\u00ec a far riaprire i battenti, rioccupando parte delle sale, quelle che si affacciavano su via Chiaia. Su alcune porte interne della sala da t\u00e8 vi \u00e8 ancora l'effige e la scritta Banco di Napoli. La gestione venne portata avanti dai suoi figli Arturo e Antonio, i quali, dopo una controversia con il Banco di Napoli, riuscirono a recuperare i locali occupati dalla banca (ovvero le sale che affacciano su piazza Trieste e Trento e su piazza del Plebiscito).\nPersonaggi illustri e ospiti famosi.\nDalla Belle \u00c9poque in poi fu frequentato da personaggi storici: Gabriele D'Annunzio (il quale, secondo alcune fonti, avrebbe scritto ai tavolini del caff\u00e8 la poesia \"A Vucchella\", musicata poi da Tosti, su scommessa con il poeta e amico Ferdinando Russo), Benedetto Croce, Matilde Serao, Eduardo Scarpetta, Tot\u00f2 e i De Filippo, Ernest Hemingway, Oscar Wilde, Jean Paul Sartre, e numerosi altri. Anche l'Imperatrice d'Austria Sissi, Elisabetta Amalia Eugenia di Wittelsbach nel suo viaggio a Napoli nel 1890 si ferm\u00f2 al Gambrinus.\nSostanzialmente riportato al suo antico splendore, \u00e8 uno dei luoghi pi\u00f9 frequentati di Napoli, sia dagli intellettuali che dai turisti. Negli ultimi anni \u00e8 stato visitato dai presidenti della Repubblica; di questi sono passati Francesco Cossiga, Oscar Luigi Scalfaro, Carlo Azeglio Ciampi, Giorgio Napolitano e Sergio Mattarella.\nAnche i presidenti del consiglio Romano Prodi e Silvio Berlusconi, la cancelliera tedesca Angela Merkel vi si sono fermati.\nIl Caf\u00e8 Chantant.\nSull'onda francese anche a Napoli verso la fine dell'Ottocento arriv\u00f2 il Caf\u00e8 Chantant o detto anche Caff\u00e8 Concerto. Insieme al Salone Margherita, il Gambrinus fu uno dei ritrovi pi\u00f9 frequentati dalla nobilt\u00e0 napoletana.\nCon il passare del tempo, nella versione napoletana del Caf\u00e8 Chantant si and\u00f2 a delineare e a definire la figura della \"sciantosa\", personaggio principale del concerto (il termine deriva da una storpiatura in lingua napoletana della parola francese \"chanteuse\" che letteralmente significa \"cantante\").\nIl caff\u00e8 sospeso.\nAl Gran Caff\u00e8 Gambrinus \u00e8 nata, a partire dalla seconda met\u00e0 dell'Ottocento la pratica del caff\u00e8 sospeso che consiste nel lasciare un caff\u00e8 pagato per le persone povere che non possono acquistarlo e concedersi il piacere di un caff\u00e8. Tale tradizione si \u00e8 rinnovata in tempi di crisi proprio nel luogo in cui \u00e8 nata. All'ingresso del Bar ancora oggi \u00e8 posizionata una caffettiera gigante in cui si possono lasciare gli scontrini \"sospesi\" (lasciati appunto dai clienti) in favore di chiunque ne avesse bisogno. L'eco di questa pratica \u00e8 giunta sino in America dove sono nate iniziative simili a quella napoletana.\nFilm girati al Gambrinus.\nLe sale del Gran Caff\u00e8 Gambrinus sono state teatro di alcuni film come: "}
{"id": "1759294", "revid": "287204", "url": "https://it.wikipedia.org/wiki?curid=1759294", "title": "Zalgiris", "text": ""}
{"id": "1759300", "revid": "1869172", "url": "https://it.wikipedia.org/wiki?curid=1759300", "title": "Songs by Sinatra", "text": "Songs by Sinatra \u00e8 il terzo album del crooner statunitense Frank Sinatra. Originariamente pubblicato nell'aprile 1947 dalla Columbia Records in una raccolta di quattro dischi 78 giri, venne ripubblicato nel 1950 sotto forma di LP.\nMusicisti.\nI'm Sorry I Made You Cry\nI Concentrate on You\nHow Deep Is the Ocean / That Old Black Magic\nOver the Rainbow\nAll the Things You Are (from \"Very Warm for May\")\nShe's Funny That Way / Embraceable You (from \"Girl Crazy\")"}
{"id": "1759302", "revid": "767487", "url": "https://it.wikipedia.org/wiki?curid=1759302", "title": "Per sesso o per amore?", "text": "Per sesso o per amore? \u00e8 un film del 2005 diretto da Bertrand Blier.\nPellicola di produzione franco-italiana, con protagonisti Monica Bellucci, Bernard Campan e G\u00e9rard Depardieu.\nTrama.\nParigi. Dopo aver vinto alla lotteria, il triste impiegato Fran\u00e7ois decide di spendere tutta la vincita per passare pi\u00f9 tempo possibile con la bella prostituta Daniela, pagandola centomila euro al mese, fino ad esaurimento dei fondi. Fran\u00e7ois \u00e8 un uomo solitario, con problemi di cuore e Daniela rimane al suo fianco per soli otto giorni, dopo di che decide di ritornare dal suo uomo, il gangster Charly. \u00c8 a questo punto che Daniela comincia a rendersi conto dell'esistenza di un sentimento nei confronti di Fran\u00e7ois e decide di tornare da lui. Tuttavia Charly \u00e8 ancora troppo innamorato di Daniela per lasciarla ad un altro uomo senza fare nulla.\nCuriosit\u00e0.\nDurante varie scene del film si possono udire varie arie da \"Il pirata\" di Vincenzo Bellini eseguite dal soprano slovacco Edita Gruberov\u00e1."}
{"id": "1759313", "revid": "554814", "url": "https://it.wikipedia.org/wiki?curid=1759313", "title": "Patrick Bateman", "text": "Patrick Bateman \u00e8 un personaggio creato dalla fantasia dello scrittore californiano Bret Easton Ellis, protagonista del romanzo \"American Psycho\" e della sua successiva trasposizione cinematografica. Il personaggio appare anche in altri romanzi di Ellis: \"Le regole dell'attrazione\", \"Glamorama\" e \"Lunar Park\".\nBateman \u00e8 un ventisettenne psicopatico che vive a New York e lavora nel distretto di Wall Street. Vive in una bella casa, ha una bella fidanzata e divide le sue giornate tra lavoro, palestra, uscite con gli amici in locali di lusso a base di discussioni frivole ed inconsistenti, droga e visite dall'estetista. Bateman nasconde dietro questa facciata da \"ragazzo della porta accanto\" la sua vera natura di assassino spietato e sanguinario che si aggira armato per i vicoli della citt\u00e0 torturando e uccidendo senzatetto, prostitute, passanti, animali e, occasionalmente, anche colleghi.\nBiografia e profilo.\nPatrick Bateman ha studiato alla Phillips Exeter Academy e si \u00e8 laureato nel 1984 all'Universit\u00e0 di Harvard. Successivamente ha frequentato la Harvard Business School e due anni dopo si \u00e8 trasferito a New York. Lavora alla Pierce &amp; Pierce, prestigiosa societ\u00e0 di brokeraggio di Wall Street, dove ricopre il ruolo di esperto nel settore fusioni e acquisizioni. Possiede un lussuoso appartamento nell'Upper West Side nel prestigioso palazzo American Gardens Building e ha come vicino di casa l'attore Tom Cruise.\nBateman proviene da una famiglia benestante; i suoi genitori hanno una casa a Long Island ed una residenza estiva a Newport. Sono divorziati e la madre, soffrendo di una malattia psicologica, risiede in un sanatorio mentre il padre (comparso per la prima volta in \"Le regole dell'attrazione\") \u00e8 cresciuto nel Connecticut e vive in una camera del Carlyle Hotel a Manhattan. Il padre \u00e8 stato dato per morente nel precedente romanzo e a differenza dell'ex moglie, viene soltanto menzionato nel corso della storia. Ha un fratello minore, Sean (protagonista del romanzo \"Le regole dell'attrazione\") che studia al Camden College e i due si detestano reciprocamente. Bateman di notte si trasforma in un letale serial killer e i suoi crimini, che comprendono stupro, tortura, omicidio, necrofilia e cannibalismo sono descritti con dovizia di particolari nel corso del romanzo.\nInteressi.\nSecondo la sua fidanzata Evelyn, il padre di Patrick \u00abpraticamente possiede l'azienda\u00bb. Questo \u00e8 il motivo per cui il giovane uomo \u00e8 gi\u00e0 vicepresidente e pu\u00f2 permettersi di passare le giornate in ufficio guardando documentari di History Channel, facendo cruciverba e ascoltando gli ultimi successi musicali con il suo walkman. Nel tempo libero frequenta locali notturni, mangia in ristoranti di tendenza segnalati dalla prestigiosa guida \"Zagat\" e acquista abiti firmati in negozi di lusso. Essendo di indole egocentrica e vanitosa, per apparire sempre al meglio acquista abiti costosi; tra i suoi stilisti preferiti vi sono Salvatore Ferragamo, Valentino e Jean Paul Gaultier. Inoltre, adora gli occhiali da sole Oliver Peoples e predilige Louis Vuitton e Bottega Veneta per gli articoli di pelletteria. Bateman \u00e8 ossessionato dalla cura personale del suo corpo e si tiene in forma allenandosi ogni giorno in una serie di esercizi di \"stretching\", frequentando la palestra e dedicandosi all'abbronzatura integrale. Secondo il suo migliore amico e collega Timothy Price, ha un particolare ascendente sulle donne. Bateman ha una conoscenza profonda dei beni di consumo di fascia alta che comprendono marche d'abbigliamento, elettrodomestici e perfino marche di acqua in bottiglia. Questa sua peculiarit\u00e0 gli consente di riconoscere immediatamente la \"griffe\" indossata dai colleghi, dagli amici e dalle celebrit\u00e0. Quando \u00e8 nel suo appartamento, durante gli allenamenti guarda videocassette che noleggia puntualmente e che riguardano in particolare film porno violenti (spesso riguardanti anche pornografia infantile), film horror e slasher (il suo preferito \u00e8 \"Omicidio a luci rosse\") e vari programmi televisivi, tra i quali uno immaginario chiamato \"The Patty Winters Show\". Bateman utilizza spesso la frase \u00abdevo restituire una videocassetta\u00bb come scusa per giustificare il tempo che trascorre seviziando e uccidendo le sue vittime e, all'occorrenza, per allontanarsi dai suoi amici.\nAma molto diversi generi musicali e spazia dalla musica leggera al pop rock. Tra i suoi artisti preferiti si annoverano i Talking Heads, i Genesis, Whitney Houston e Huey Lewis &amp; The News (a ciascuno di questi artisti \u00e8 dedicato un capitolo nel romanzo \"American Psycho\"). Ascolta anche musica jazz come Dizzy Gillespie e Bix Beiderbecke e disprezza la musica rap che definisce \"negroide\". Detesta assistere ai concerti anche se in un'esibizione degli U2 alla quale \u00e8 costretto ad assistere, riferisce di aver stabilito una sorta di collegamento psichico con il cantante Bono.\nPersonalit\u00e0.\nEllis descrive Patrick Bateman come il classico stereotipo dello yuppie: \u00e8 ricco, avido, superficiale, spendaccione e dipendente dalla droga e dal sesso. I suoi amici e colleghi gli somigliano al punto che spesso li confonde per un altro e viceversa. Nel corso del romanzo Bateman riporta con una cura ossessiva di dettagli ogni caratteristica del suo abbigliamento e di quello degli altri, come pure le marche degli oggetti, degli elettrodomestici e gli eventi della sua routine quotidiana, arrivando ad invidiare chiunque lo superi in buon gusto come ad esempio nella scelta della carta, della stampa e del rilievo tipografico del suo personale biglietto da visita.\nBateman \u00e8 fidanzato con una donna superficiale quanto lui di nome Evelyn. In realt\u00e0 i due non si amano, ma stanno insieme per il bene della loro vita sociale. Ha anche un'amante che \u00e8 la fidanzata di un collega che lui odia e frequenta prostitute e donne che incontra nei night club. Predilige modelle o comunque donne con un corpo perfetto, molte delle quali finiscono per diventare sue vittime. L'unica persona per la quale prova almeno una parvenza di sentimenti \u00e8 la sua segretaria, Jean. In realt\u00e0 l'unica differenza tra lei e le altre vittime \u00e8 che nei suoi confronti non prova alcun desiderio di farle del male, probabilmente perch\u00e9 \u00e8 l'unica tra le persone che conosce a non essere del tutto superficiale e a preoccuparsi per lui. Ogni volta che parla di Jean, utilizza l'espressione \u00abJean, la mia segretaria che \u00e8 innamorata di me\"\u00bb e parla per la prima volta di lei come qualcuno \u00ab\"che finir\u00f2 probabilmente per sposare\u00bb.\nMentre in superficie sembra essere l'incarnazione dell'uomo d'affari sicuro di s\u00e9 ed affascinante, in realt\u00e0 Bateman, la maggior parte delle sue vittime le uccide perch\u00e9 talvolta lo fanno sentire inferiore e inadeguato ed \u00e8 per questo motivo che trucida il collega Paul Allen. I suoi amici lo deridono definendolo \"il ragazzo della porta accanto\" e il suo avvocato si riferisce a lui come ad \u00abun sanguinoso baciaculi buono buono\u00bb. Dalle persone al di fuori della sua cerchia sociale viene etichettato come \"yuppie di merda\".\nSpesso esprime dei dubbi per quanto riguarda la propria salute ed ha periodici attacchi di psicosi durante i quali \u00e8 preda di allucinazioni. Spesso esibisce anche fenomeni di spersonalizzazione, come testimoniato da una frase da lui pronunciata: \u00abC'\u00e8 l'idea di Patrick Bateman, una sorta di astrazione, ma non esiste un vero e proprio \"me\". C'\u00e8 soltanto qualcosa di illusorio, al mio posto, un'entit\u00e0 che \u00e8 anche possibile toccare con mano, sennonch\u00e9 io non ci sono. Puoi anche sentire la mia carne a contatto con la tua, e credere che i nostri stili di vita siano comparabili, ma io semplicemente non sono l\u00ec\u00bb o \u00abNon dovresti essere cos\u00ec servizievole con lui... cio\u00e8, volevo dire, con me\u00bb.\nNonostante si definisca privo di qualsiasi emozione, egli in numerose situazioni manifesta sentimenti di rabbia, paura o dolore, come per esempio quando non riesce ad ottenere un buon tavolo in un ristorante. In un'occasione, nel bel mezzo dello smembramento di una vittima, irrompe in singhiozzi gridando \u00abVoglio soltanto sentirmi amato!\u00bb.\nBateman cerca di mascherare queste insicurezze attraverso un'incredibile vanit\u00e0 e un'ossessiva cura personale con un'incrollabile attenzione ai minimi dettagli. Egli acquista abiti, oggetti e accessori delle marche pi\u00f9 costose possibili per esercitare un certo controllo sulla sua altrimenti caotica vita. Allo stesso modo, egli categorizza le persone a seconda di quello che indossano, perch\u00e9 sono pi\u00f9 facilmente \"comprensibili\", in termini di etichette e stereotipi.\nPubblicamente si presenta come una persona sensibile, preoccupata da problemi che affliggono la societ\u00e0 come l'Aids, l'ambientalismo, il maschilismo, la povert\u00e0 e la recessione economica.\nBateman non rispecchia il tipico profilo di un serial killer dato che uccide pi\u00f9 o meno indiscriminatamente e senza alcun tipo di preferenza sulle vittime. Non adotta un metodo particolare, anche se per lo pi\u00f9 predilige morti precedute da torture e forti agonie, e utilizza diverse armi tra le quali coltelli, pistole, sparachiodi... \nEgli uccide svariate tipologie di persone tra cui uomini, donne, bambini e anche animali. I motivi che lo spingono ad uccidere gli uomini spaziano dalla rabbia o, paradossalmente, dalla mancanza di empatia che sente di ricevere dagli altri (soprattutto persone esteticamente ripugnanti, come barboni), o verso la fine del libro, semplicemente per esaurimento e disperazione, motivo che lo spinge ad eliminare un bambino nello zoo di Central Park, cosa che per\u00f2 non riesce a dargli piacere, perch\u00e9 sostiene che un bambino \u00e8 una persona ancora non formata, e dunque la sua morte vale meno di quella di un adulto. Invece uccide le donne per la maggior parte per sadico piacere sessuale, spesso durante o subito dopo aver avuto un rapporto con loro.\nTalvolta confessa i suoi crimini ad amici, colleghi di lavoro e perfino ad estranei (\u00abAmo vivisezionare le ragazze, sapevi che sono totalmente pazzo!\u00bb), ma lo fa solo per verificare se lo stanno ascoltando, cosa che in realt\u00e0 non si aspetta neppure nella maggior parte dei casi. Ovviamente, le persone alle quali si rivolge pensano che stia scherzando, ma per lo pi\u00f9 continuano a parlare come se nulla fosse. In una delle sue pi\u00f9 cruente serate, lascia un messaggio di segreteria telefonica al suo avvocato confessandogli dettagliatamente tutti i suoi crimini. Successivamente, quando i due si incontrano, Bateman viene deriso dal suo avvocato che lo scambia per un'altra persona e che considera la sua confessione come un divertente scherzo. L'uomo infatti sottolinea che qualcuno come Bateman non potrebbe essere un assassino e che non \u00e8 possibile che possa aver ucciso Paul Allen (una delle sue vittime), dal momento che lui ha di recente pranzato proprio con Allen.\nQuesto dubbio catapulta Bateman nel ruolo di narratore inaffidabile: tutti gli omicidi commessi, quindi, potrebbero essere anche solo sue allucinazioni e sogni, desiderati ma mai realmente compiuti da un Bateman ossessionato dal suo desiderio di essere riconosciuto, e schiacciato dalla consapevolezza che non potr\u00e0 mai uscire dalla vita che conduce. Oppure la convinzione del suo avvocato di aver cenato con Paul potrebbe essere una delle ennesime sviste e scambi di persone che i personaggi del libro sembrano fare in continuazione. Essendo i membri della cerchia di Bateman tutti vestiti uguali, tutti ugualmente belli, in forma, capita loro molto di frequente nel romanzo, di scambiarsi l'uno per l'altro. La frase finale \"questa non \u00e8 l'uscita\" identifica la totale impossibilit\u00e0 di Patrick di scampare al suo mondo e a ci\u00f2 che \u00e8.\nFamiglia.\nSean Bateman.\nInformazioni.\nSean \u00e8 un piccolo spacciatore di droga che frequenta il \"Camden College\", anche se finge di essere una ragazzo di classe media sociale. \u00c8 molto timido nei confronti dell'altro sesso ed ha tendenze un po' suicide. In nessun modo \u00e8 come suo fratello maggiore, ovvero il serial killer Patrick Bateman, con cui non va d'accordo."}
{"id": "1759320", "revid": "767487", "url": "https://it.wikipedia.org/wiki?curid=1759320", "title": "I tempi che cambiano", "text": "I tempi che cambiano (\"Les Temps qui changent\") \u00e8 un film francese del 2004 diretto da Andr\u00e9 T\u00e9chin\u00e9, con protagonisti Catherine Deneuve e G\u00e9rard Depardieu.\nTrama.\nTangeri: C\u00e9cile, una donna francese sposata ad un medico marocchino ritrova il suo primo amore di giovent\u00f9 Antoine, che non l'ha mai dimenticata. Lui cerca di convincerla a lasciare la famiglia ma lei si dimostra disillusa dalla vita e sembra non cedere."}
{"id": "1759334", "revid": "99651897", "url": "https://it.wikipedia.org/wiki?curid=1759334", "title": "Baronessa Bombarda", "text": "La Baronessa Bombarda \u00e8 un personaggio immaginario e uno degli antagonisti del film \"Chitty Chitty Bang Bang\" e del seguente musical. \nIl personaggio fu creato dallo sceneggiatore Roald Dahl e non compare nella novella originale di Ian Fleming.\nNel film del 1968, \u00e8 interpretata da Anna Quayle. Nella versione teatrale londinese fu interpretata da Nichola Mcauliffe, e a Broadway, da Jan Maxwell.\nGoverna sul regno di Vulgaria unitamente al marito Barone Bombarda. La sua caratteristica pi\u00f9 particolare \u00e8 il suo eccentrico senso del vestirsi. Si veste in maniera inusuale in ogni scena. Il suo servitore pi\u00f9 leale \u00e8 l'accalappiabambini, visto il suo odio verso di loro. \u00c8 lei il motivo per la quale le persone di Vulgaria devono nascondere tutti i loro figli e tenerli lontani dalle grinfie dell'accalappiabambini.\nUna delle gag ricorrenti nel film sono i numerosi tentativi (falliti) che fa il barone tentando di uccidere la baronessa."}
{"id": "1759337", "revid": "1573940", "url": "https://it.wikipedia.org/wiki?curid=1759337", "title": "Chelidonichthys lucerna", "text": "La gallinella o capone gallinella (Chelidonichthys lucerna ()) \u00e8 un pesce teleosteo della famiglia Triglidae.\nNome comune.\nPer legge, i nomi di \"gallinella\" e \"cappone\" coprono la specie \"Chelidonichthys lucerna\" e le specie affini \"C.cuculus\", \"C.obscurus\", \"Eutrigla gurnardus\", \"Trigla lyra\" e \"Trigloporus lastoviza\", mentre per altre specie, come \"C.kumu\", \u00e8 ammesso il termine \"gallinella\" accompagnato da specificazioni varie (australe, del Pacifico, oceanica).\nAl di fuori degli obblighi commerciali, \u00e8 usato anche il nome di \"pesce capone\" (o semplicemente \"capone\"), soprattutto in alcune regioni. A volte \u00e8 usata anche la combinazione \"capone gallinella\".\nD'altra parte, il termine \"cappone\", sempre al di fuori degli obblighi commerciali, in Liguria e Toscana indica anche lo scorfano, mentre in Sicilia, dove viene chiamato pesce Fagiano, il termine \"pesce capone\" o \"capone\" indica la lampuga.\nDistribuzione e habitat.\nOceano Atlantico orientale, dall'Irlanda al Marocco e nel mar Mediterraneo da 20 ad anche 200 metri di profondit\u00e0, su fondali sabbiosi.\nDescrizione.\nHa una testa grande e massiccia con un muso ben visibile e sporgente, la spina sull'opercolo non \u00e8 molto grande. Il profilo della fronte \u00e8 dritto, non incavato. Le pinne pettorali sono ampie e di color nero-blu con disegni blu elettrico vivace ed una macchia nera all'attaccatura. La linea laterale \u00e8 evidente, ogni scaglia sulla linea laterale ha un dentello rivolto indietro. Pinna dorsale a punta.\nLa colorazione del corpo \u00e8 brunastra o rossiccia sul dorso mentre sui fianchi vira sul rosa salmone. Il ventre \u00e8 bianco. \nRaggiunge i 70\u00a0cm di lunghezza.\nBiologia.\nPu\u00f2 emettere suoni brontolanti con la vescica natatoria. Quando viene inseguito, intorbida l'acqua per confondere il predatore.\nAlimentazione.\nMangia soprattutto crostacei e molluschi, che cattura sui fondali sabbiosi..\nPesca.\nSi pesca con reti a strascico, reti da posta, palamiti e lenze.\nConsumo.\nLe carni sono bianche e tenere, molto apprezzate. Vengono consumati di solito esemplari non troppo grossi, di pezzatura compresa tra i due etti e il mezzo chilo. Pu\u00f2 essere fritta o cotta al forno, in genere dopo essere stata sfilettata. Esistono per\u00f2 anche varie ricette per la cottura \"in umido\", con l'accompagnamento di pomodori o altre verdure."}
{"id": "1759340", "revid": "290023", "url": "https://it.wikipedia.org/wiki?curid=1759340", "title": "Swing and Dance with Frank Sinatra", "text": "Swing and Dance with Frank Sinatra \u00e8 un album del crooner statunitense Frank Sinatra, pubblicato nel 1950 dalla Columbia Records.\nIl disco.\nUltimo album di Sinatra per la Columbia, dopo \"Swing and Dance\" sarebbero passati quattro anni prima che il cantante registrasse un nuovo disco, stavolta sotto la Capitol Records. Sei delle otto canzoni di questo album vennero rifatte, per una delle clausole contrattuali, nell'album \"Sinatra's Swingin' Session!!!\"."}
{"id": "1759344", "revid": "124123", "url": "https://it.wikipedia.org/wiki?curid=1759344", "title": "Vincenzo Provera", "text": "Carriera.\nHa esordito in Serie A con la maglia del il 28 ottobre 1930 in Ambrosiana Inter-Casale (5-1).\nHa giocato in massima serie anche con le maglie di e , per complessive 181 presenze e 328 reti subite in Serie A.\nDetiene il record di imbattibilit\u00e0 in Serie A per un portiere del , non avendo subito goal per 509 minuti consecutivi nel campionato 1934/35.\nHa inoltre disputato 6 incontri in Serie B difendendo i pali della Pro Vercelli nella stagione Serie B 1940-1941."}
{"id": "1759345", "revid": "339392", "url": "https://it.wikipedia.org/wiki?curid=1759345", "title": "Gallinella (pesce)", "text": ""}
{"id": "1759347", "revid": "339392", "url": "https://it.wikipedia.org/wiki?curid=1759347", "title": "Cappone (pesce)", "text": ""}
{"id": "1759348", "revid": "124706828", "url": "https://it.wikipedia.org/wiki?curid=1759348", "title": "Marco Terenzio Varrone Lucullo", "text": "Come proconsole di Macedonia, nel 72 a.C. sconfisse i Bessi in Tracia e avanz\u00f2 fino al Danubio e alla costa occidentale del Mar Nero; fu anche marginalmente coinvolto nella terza guerra servile contro Spartaco.\nBiografia.\nOrigini.\nNacque con il nome di Marco Licinio Lucullo (\"Marcus Licinius Lucullus\") e successivamente fu adottato da un non altrimenti noto Marco Terenzio Varrone. Dopo l'adozione il suo nome divenne \"M[arcus] Terentius M[arci] f[ilius] Varro Lucullus\", \"Marco Terenzio Varrone Lucullo, figlio di Marco\"; le fonti letterarie lo chiamano \"M. Lucullus\" o semplicemente \"Lucullus\", come nel caso di Appiano di Alessandria, causando una confusione con il fratello, Lucio Lucullo.\nLa sua famiglia originaria, la \"gens Licinia\", era una influente famiglia plebea; suo nonno era il console del 151 a.C., Lucio Licinio Lucullo, mentre suo padre, anche lui chiamato Lucio Licinio Lucullo era stato pretore nel 104 a.C. e aveva ottenuto dei successi contro gli schiavi ribelli in Lucania e Sicilia durante la seconda guerra servile, ma aveva avuto la carriera stroncata nel 101 a.C. da una condanna per malversazione.\nAttraverso sua madre, Cecilia Metella Calva, Marco era imparentato con due tra i pi\u00f9 importanti uomini del suo tempo: Lucio Cornelio Silla, il dittatore, che aveva sposato in terze nozze la nipote di Calva, Cecilia Metella Dalmatica; Quinto Cecilio Metello Pio, alleato di Silla, pontefice massimo e console dell'80 a.C., era figlio del fratello di Calva, Quinto Cecilio Metello Numidico.\nCarriera.\nAll'inizio degli anni 90 a.C. Marco e Lucio cercarono, inutilmente, di far condannare Servilio Augure, che era stato l'accusatore nel processo per malversazione (\"de repetundis\") che aveva condannato loro padre all'esilio in Lucania.\nQuando Silla torn\u00f2 dall'Oriente, nella primavera dell'83 a.C., per combattere i sostenitori di Gaio Mario, Marco e Licinio entrarono a far parte dei sostenitori del generale. Marco serv\u00ec come \"legatus\" in Italia settentrionale sotto il cugino, il proconsole Quinto Cecilio Metello Pio; inizialmente Marco Lucullo fu obbligato a ritirarsi nella citt\u00e0 di Placentia, ma, dopo che Metello Pio ebbe sconfitto le truppe del generale mariano Gaio Norbano, Lucullo ruppe l'assedio e sconfisse un distaccamento nemico lasciato indietro da Norbano.\nProbabilmente dietro suggerimento di suo cugino Metello Pio, che era pontefice massimo, Marco Lucullo fu candidato ed eletto nel collegio pontificale: questo potrebbe essere avvenuto nell'81 a.C., quando Silla port\u00f2 il numero di membri del collegio da otto a quindici. L'appartenenza a uno dei quattro principali collegi sacerdotali era un onore che era considerato quasi pari al consolato, e fu un vantaggio per la futura carriera di Marco Lucullo.\nNel 79 a.C. Marco Lucullo fu eletto edile curule assieme al fratello, che era appena tornato dalla provincia d'Asia. La loro edilit\u00e0 si contraddistinse per i sontuosi giochi, che molto tempo dopo Marco Tullio Cicerone ricordava per il loro splendore; tra le altre cose, introdussero gli sfondi avvolgibili per i palchi temporanei costruiti per le rappresentazioni teatrali e, nell'arena, furono i primi a schierare un elefante contro un bue.\nEletto \"praetor peregrinus\", incaricato dunque di gestire i processi riguardanti cittadini stranieri, nel 76 a.C., Marco Lucullo presiedette a una celebre causa, il processo contro Gaio Antonio Ibrida (poi collega di Cicerone per il consolato), che si era grandemente arricchito in qualit\u00e0 di legato di Silla in Grecia durante le guerre mitridatiche. L'avvocato dell'accusa, il giovane Gaio Giulio Cesare, ottenne una condanna che fu successivamente annullata quando Antonio si appell\u00f2 ai tribuni della plebe.\nConsole e governatore della Macedonia.\nDivenne console nel 73 a.C., con Gaio Cassio Longino; i due promulgarono una legge, la \"lex Terentia et Cassia frumentaria\", che forniva grano a prezzi calmierati ai Romani poveri.\nTerminato il suo anno di consolato divenne proconsole per la Macedonia; durante il suo mandato condusse una vittoriosa campagna contro la trib\u00f9 tracia dei Bessi. Nel corso della guerra avanz\u00f2 fino al Danubio e alla costa occidentale del Mar Nero, dove conquist\u00f2 una serie di citt\u00e0 greche \u2013 \"Istros\", \"Dionysopolis\",\"Odessus\", \"Mesembria\", \"Callatis\", \"Apollonia\" e \"Tomi\" \u2013 che erano state basi di Mitridate VI del Ponto. Per questa ragione fu onorato con un trionfo che tenne nel 71 a.C.: in quella occasione potrebbe aver eretto sul Campidoglio la statua di Apollo che aveva preso dal tempio di una isola vicino ad Apollonia.\nAll'inizio di quello stesso anno (71 a.C.) Marco Lucullo svolse anche un piccolo ruolo nella terza guerra servile, che termin\u00f2 quello stesso anno con la sconfitta di Spartaco. Fu anticipatamente richiamato dalla Macedonia per aiutare le forze romane. Spartaco era appena riuscito a sfondare lo sbarramento posto da Marco Licinio Crasso, che lo aveva bloccato nei pressi di Rhegium, e stava avanzando verso Brundisium, probabilmente per salpare in direzione della Grecia o dell'Illirico; quando seppe che Lucullo era gi\u00e0 sbarcato a Brundisium, decise di voltarsi e affrontare Crasso, il quale lo sconfisse nell'ultima e decisiva battaglia della guerra.\nUltimi anni.\nNel 66 o 65 a.C. Marco Lucullo fu portato in giudizio da Gaio Memmio per le sue attivit\u00e0 sotto Silla, ma assolto. Nel 65 fu uno dei testimoni dell'accusa nel processo per \"maiestas\" contro l'ex-tribuno della plebe Gaio Cornelio, che l'aristocrazia considerava un rivoluzionario e che fu difeso da Marco Tullio Cicerone. Nel 63 a.C. Marco Lucullo si oppose al tentativo di Lucio Sergio Catilina di uccidere i consoli (Gaio Antonio Ibrida e Cicerone) e rovesciare il governo. L'anno successivo fu il principale testimone della difesa nel processo contro un suo amico, il poeta Aulo Licinio Archia, in occasione del quale Cicerone tenne la famosa orazione \"Pro Archia\" per difenderne il diritto alla cittadinanza romana. Successivamente, nel 58 e 57 a.C., Marco Lucullo fu uno di quelli che ag\u00ec dietro le quinte per far tornare Cicerone dall'esilio.\nQuando il fratello Lucio Lucullo perse la propria sanit\u00e0 mentale Marco ne divenne il guardiano legale; lo seppell\u00ec nella sua propriet\u00e0 a Tusculum nel 56 a.C., morendo a sua volta poco dopo."}
{"id": "1759349", "revid": "339392", "url": "https://it.wikipedia.org/wiki?curid=1759349", "title": "Cuoccio", "text": ""}
{"id": "1759354", "revid": "339392", "url": "https://it.wikipedia.org/wiki?curid=1759354", "title": "Coccio (pesce)", "text": ""}
{"id": "1759361", "revid": "121592739", "url": "https://it.wikipedia.org/wiki?curid=1759361", "title": "Museo didattico della Seta di Como", "text": "Il Museo didattico della Seta di Como, con sede in via Castenuovo 9, documenta la lavorazione della seta, una storica attivit\u00e0 della citt\u00e0 di Como.\nStoria.\nIl progetto per la creazione del Museo risale al 1985 e si sviluppa grazie all'iniziativa delle associazioni locali e .\nFu inaugurato nel 1990 con sede presso lo stesso stabile dell'I.T.I.S. di Setificio \"Paolo Carcano\" (nato nel 1869) di cui occupa 900 m2.\nSede e attivit\u00e0.\nL'edificio in cui si trova il museo fu costruito tra il 1968 e il 1975 su progetto degli architetti Lorenzo Muzio e Franco Tartaglino, che vinsero il concorso pubblico per la realizzazione di una nuova sede della scuola tessile comasca, pi\u00f9 prestigiosa di quella originaria del 1908.\nL'edificio, oltre al museo, ospita l'Istituto Tecnico Industriale Statale di Setificio \"Paolo Carcano\" e la Stazione Sperimentale per la seta.\nLa zona di Como in cui si trova, tra la met\u00e0 dell'Ottocento e l'inizio del Novecento era un luogo fiorente per le ditte tessili, grazie alla disponibilit\u00e0 di energia idraulica per la vicinanza del torrente Cosia. Si crea cos\u00ec un legame ideale tra il museo e la storia della manifatturiera comasca."}
{"id": "1759363", "revid": "3082", "url": "https://it.wikipedia.org/wiki?curid=1759363", "title": "Lucio Cornelio Sulla", "text": ""}
{"id": "1759370", "revid": "1573940", "url": "https://it.wikipedia.org/wiki?curid=1759370", "title": "Spicara smaris", "text": "Spicara smaris (), conosciuto comunemente come zerro, \u00e8 un pesce osseo marino della famiglia Centracanthidae.\nHabitat e distribuzione.\nLo zerro si trova nell'oceano Atlantico orientale, dal Portogallo alle Canarie, nel mar Mediterraneo, nel mar Nero e nel sud del mar d'Azov. \u00c8 comunissimo nel Mediterraneo e nei mari italiani.\nSi trova principalmente su praterie di \"Posidonia oceanica\" ma anche su fondi sabbiosi o fangosi, di rado su roccia. Di solito frequenta fondali tra 15 e 70 metri di profondit\u00e0 ma \u00e8 stato catturato a 328 metri nel mar Ionio orientale.\nDescrizione.\n\u00c8 simile alla mennola per l'aspetto generale anche se ha colori pi\u00f9 smorti, scaglie pi\u00f9 piccole e numerose e sagoma visibilmente pi\u00f9 slanciata e affusolata. La bocca, come in tutti i Centracanthidae, si pu\u00f2 allungare a tubo. La pinna dorsale \u00e8 pi\u00f9 bassa che nella mennola, ha altezza uniforme per tutta la lunghezza. Il colore di fondo \u00e8 grigio pi\u00f9 o meno scuro sul dorso (mai azzurro come nella mennola) e argenteo sui fianchi, a met\u00e0 dei quali \u00e8 presente una macchia nera rettangolare come nella mennola. Le pinne sono giallastre, chiare; la pinna caudale ha talvolta riflessi rossastri. Nei maschi adulti sono presenti linee pi\u00f9 o meno verticali di colore bluastro; nelle femmine si possono evidenziare delle fasce scure verticali, di solito poco distinte. Nella stagione riproduttiva entrambi i sessi hanno una macchia scura all'inizio della pinna dorsale.\nNon supera i 20\u00a0cm di lunghezza.\nBiologia.\nVive in banchi, spesso numerosissimi, di esemplari tutti delle stesse dimensioni. Nel periodo della frega diventa solitario.\nRiproduzione.\nAlla nascita sono tutte femmine e successivamente diventano tutti maschi, il dimorfismo \u00e8 caratterizzato sia dal colore che dalle dimensioni. La deposizione delle uova avviene in inverno e primavera. Tutti gli individui pi\u00f9 piccoli di 13\u00a0cm sono femmine, tutti quelli maggiori di 15\u00a0cm maschi.\nAlimentazione.\nSi ciba prevalentemente di zooplancton, crostacei e anellidi.\nPesca.\nQuesti pesci vengono catturati in abbondanza con rete da posta, nasse e lenze. Le carni sono abbastanza scadenti.\nCucina e tradizione.\nViene moltissimo utilizzato nella cucina nord occidentale Siciliana. L'esemplare maschio viene soprannominato \"asineddu\" e la femmina \"maccarruneddu\". La carne del pesce \u00e8 molto delicata e molto interessante dal punto di vista nutrizionale. Pu\u00f2 essere utilizzato per varie preparazioni. Sia come condimento per la pasta che come secondo piatto, fritto e accompagnato da una salsa di cipolle in agrodolce. "}
{"id": "1759371", "revid": "110794826", "url": "https://it.wikipedia.org/wiki?curid=1759371", "title": "Barone Bombarda", "text": "Il Barone Bombarda \u00e8 un personaggio immaginario del film \"Chitty Chitty Bang Bang\". Il personaggio non compare nella novella originale di Ian Fleming; fu creato dallo sceneggiatore Roald Dahl per la versione cinematografica. Fu interpretato da Gert Fr\u00f6be. Il suo compito \u00e8 quello di governare sul regno di Vulgaria insieme a sua moglie, la baronessa Bombarda. \nNel film.\nInizialmente compare come un pirata gentiluomo mentre Caractacus Potts e Stella Scrumptious stanno facendo un pick nick sulla spiaggia. Si rivela subito come un crudele frignone e tenta di rubare una macchina magica, Chitty Chitty Bang Bang. Dopo aver fallito ai primi tentativi, ed aver visto che la macchina \u00e8 capace di galleggiare e muoversi sul mare come una barca, decide di rapire Nonno Potts, scambiandolo per l'inventore di Chitty. \nSuccessivamente, quando i Potts seguono il dirigibile del barone diretto a Vulgaria, scoprono quanto crudelmente il barone tratta i suoi sudditi. Sebbene all'inizio si dica che \"la baronessa odi i bambini\" e che lei mandi l'accalappiabambini alla loro ricerca, \u00e8 ovvio che il barone li odia a sua volta, ed \u00e8 ancora pi\u00f9 evidente quando si scopre che tutti i giocattoli di Vulgaria sono costruiti da un giocattolaio appositamente per lui.\nPersonalit\u00e0.\nLa sua relazione con la moglie sembra essere travagliata: quando Nonno Potts espelle in aria inavvertitamente la baronessa da Chitty, Bombarda automaticamente opta per un fucile per cercare di tirarla gi\u00f9, e successivamente c'\u00e8 una sequenza comica in cui mentre il barone e la baronessa si cantano il loro amore, lui tenta ripetutamente di ucciderla.\nNonostante sia molto cruento, dimostra anche un lato infantile. La sua invidia per la macchina dei Potts assomiglia pi\u00f9 a quella di un bambino viziato che a quella di un killer psicopatico; mette il broncio quando il giocattolaio gli regala una bambola invece che un regalo per un ragazzo, sta per piangere alla fine quando perde la sua corona presa dai bambini."}
{"id": "1759373", "revid": "44654", "url": "https://it.wikipedia.org/wiki?curid=1759373", "title": "Retunno", "text": ""}
{"id": "1759374", "revid": "110157", "url": "https://it.wikipedia.org/wiki?curid=1759374", "title": "Chiesa di San Pietro di Ponte", "text": "La chiesa di San Pietro di Ponte, situata dal 1876 all'interno dell'area cimiteriale di Quartu Sant'Elena, che sorge a circa 200 metri dall'abitato, era compresa in un antico aggregato rurale di \u201cQuarto Suso\u201d, dove sorgeva anche un ponte romano, ora scomparso, dal quale trae il nome.\nStoria.\nL'aspetto attuale della chiesa, improntata a moduli stilistici tardo-romanici e in parte gotici, permette di stabilire la data della costruzione fra il 1280 e il 1300. In esso non vi sono segni di un precedente edificio, che tuttavia risulta esistere in alcuni documenti del 1164 e 1168.\nL'edificio venne donato nel 1119 da Giuliano, arcivescovo di Cagliari, ai monaci di San Vittore di Marsiglia, ma lo stesso torn\u00f2 nel 1444 in possesso all'arcivescovo stesso. Solo nel 1862 divenne oratorio delle Anime, all'interno del cimitero ancora in costruzione.\nDescrizione.\nLa facciata, coronata da un piccolo campanile a vela ormai privo di campana, \u00e8 costituita da una bifora, piccola e sproporzionata, e da conci di calcare ben squadrati, mentre archetti pensili di varie forme adornano i tre prospetti.\nIl portale, ora ad arco a tutto sesto, anche se prima vi era anche un architrave, \u00e8 circondato da tanti nidi che un tempo contenevano ceramiche decorate. Nell'edificio si contano ben 64 nicchie per le ceramiche, delle quali resta solo qualche traccia.\nA destra della facciata, accanto alla cappella della famiglia Capra, vi \u00e8 un simbolo di probabile origine egizia: si tratta di una croce greca benaugurante, sorretta da una mano. In Sardegna sarebbe arrivata con l'invasione dei punici.\nL'interno \u00e8 costituito da una sola navata rettangolare, con una copertura lignea. L'accesso alla piccola abside \u00e8 ad arco a tutto sesto, impostato su capitelli, mentre sul fondo, per dare luce all'interno della chiesa, vi \u00e8 un piccolo oculo, cio\u00e8 una sorta di rosone di dimensioni ridotte."}
{"id": "1759381", "revid": "438678", "url": "https://it.wikipedia.org/wiki?curid=1759381", "title": "Luciano Dal Falco", "text": "Democristiano, \u00e8 stato deputato, senatore e Ministro della sanit\u00e0 della Repubblica nel Governo Moro V e nel Governo Andreotti III.\nBiografia.\nFiglio di un funzionario delle ferrovie, cresce a Verona, diplomandosi all'Istituto Magistrale nel 1943, conseguendo successivamente la licenza classica. Si iscrive all'Universit\u00e0 degli Studi di Padova ma viene arrestato durante un rastrellamento e avviato ai lavori coatti di ristrutturazione delle linee ferroviarie distrutte dai bombardamenti. Dopo lo sbarco di Anzio riesce a fuggire dal campo di prigionia e si unisce alla Resistenza nella Brigata Manara di ispirazione cattolica.\nAl termine del conflitto si iscrive alla Democrazia Cristiana, venendo in contatto con Giuseppe Dossetti, che lo invita a trasferirsi a Roma. Nella capitale entra a far parte del gruppo emergente della nuova classe politica democristiana, riunitasi nella \"Comunit\u00e0 del Porcellino\", composto da Amintore Fanfani, Giorgio La Pira, Franco Maria Malfatti e altri.\nLegato alla figura di Dossetti, ne riceve l'eredit\u00e0 dopo l'abbandono dalla politica attiva deciso dal teologo. Entra cos\u00ec nel consiglio nazionale del partito, e nel 1951 partecipa alla formazione della corrente di Iniziativa democratica."}
{"id": "1759388", "revid": "1573940", "url": "https://it.wikipedia.org/wiki?curid=1759388", "title": "Pagellus bogaraveo", "text": "Pagellus bogaraveo (), conosciuto commercialmente come pagello pezzogna o pezzogna, \u00e8 un pesce osseo della famiglia Sparidae, noto anche coi nomi occhialone, occhione e rovello.\nDescrizione.\nHa un tipico aspetto da sparide, con corpo alto e appiattito lateralmente, con occhio molto grande. Il colore \u00e8 rosso su dorso e fianchi negli adulti, mentre \u00e8 argenteo negli esemplari giovani. \u00c8 sempre presente una macchia nera circolare dietro la testa. Tutte le pinne sono rosa. La taglia supera i 70 cm.\n\u00c8 di alimentazione carnivora a base di vari invertebrati. La riproduzione avviene in inverno. Circa il 10% degli individui \u00e8 ermafrodita.\nDistribuzione e habitat.\n\u00c8 una specie diffusa nel mar Mediterraneo e nell'Oceano Atlantico orientale tra la Mauritania a sud e le isole Orcadi e la Norvegia a nord. \u00c8 l'unica Specie di sparidi diffusa e comune nei mari dell'Europa settentrionale.\nVive a profondit\u00e0 notevoli (fino ad 800 m) su fondi mobili e si incontra spesso sulle secche al largo. I giovani possono essere (relativamente) pi\u00f9 costieri.\nPesca.\nSi cattura sia con reti che con lenze e palamiti. Le carni sono ottime e molto apprezzate in tutta Italia.\nNota tassonomica.\nIn passato il nome \"Pagellus bogaraveo\" veniva utilizzato solo per i giovani mentre per gli adulti, creduti una specie diversa, veniva adoperato il binomio \"Pagellus centrodontus\", da considerarsi quindi sinonimo di \"Pagellus bogaraveo\".\nGastronomia.\nHa le medesime qualit\u00e0 gastronomiche del Pagello fragolino.\nDenominazioni dialettali italiane.\nIl Pagello pezzogna o Pezzogna \u00e8 conosciuto, nelle varie regioni italiane, con nomi dialettali diversi:"}
{"id": "1759390", "revid": "78273", "url": "https://it.wikipedia.org/wiki?curid=1759390", "title": "Pezzogna", "text": ""}
{"id": "1759392", "revid": "122246", "url": "https://it.wikipedia.org/wiki?curid=1759392", "title": "Stazione di Napoli San Giovanni - Barra", "text": ""}
{"id": "1759393", "revid": "122246", "url": "https://it.wikipedia.org/wiki?curid=1759393", "title": "Stazione di Pietrarsa - San Giorgio a Cremano", "text": ""}
{"id": "1759394", "revid": "122246", "url": "https://it.wikipedia.org/wiki?curid=1759394", "title": "Stazione di Portici - Ercolano", "text": ""}
{"id": "1759395", "revid": "371529", "url": "https://it.wikipedia.org/wiki?curid=1759395", "title": "Sinatra Sings Great Songs from Great Britain", "text": "Sinatra Sings Great Songs from Great Britain \u00e8 un album del crooner statunitense Frank Sinatra, pubblicato nel 1962 dalla Reprise Records.\nIl disco.\n\"Great Songs from Great Britain\" fu inizialmente destinato solo al mercato britannico. Persino l'arrangiatore, Robert Farnon, \u00e8 inglese. Le canzoni sono tranquille digressioni sulla natura e sull'amore; gli arrangiamenti risultano esuberanti e ispirati. Solo la voce di Sinatra non risulta sempre all'altezza dell'interpretazione, anche se il disco non \u00e8 affatto male.\nCircola la voce che Winston Churchill abbia impedito che in copertina vi fosse un ritratto di Sinatra. Il disco fu pubblicato negli Stati Uniti solo nel 1993."}
{"id": "1759398", "revid": "281901", "url": "https://it.wikipedia.org/wiki?curid=1759398", "title": "Venus verrucosa", "text": "Il tartufo o noce (Venus verrucosa) \u00e8 un mollusco bivalve della famiglia Veneridae.\nHabitat e distribuzione.\nQuesto bivalve cresce nelle mattes delle praterie di \"Posidonia oceanica\" e altre fanerogame marine; la raccolta effettuata tramite draghe provoca spesso il danneggiamento anche grave delle praterie."}
{"id": "1759399", "revid": "44654", "url": "https://it.wikipedia.org/wiki?curid=1759399", "title": "Taratufo", "text": ""}
{"id": "1759400", "revid": "226458", "url": "https://it.wikipedia.org/wiki?curid=1759400", "title": "Vulgaria", "text": "Vulgaria \u00e8 una baronia europea immaginaria visitata dalla famiglia Potts e Stella Scrumptious nella loro fantastica macchina volante, nel classico film per bambini \"Chitty Chitty Bang Bang\".\nNonostante ad una prima occhiata possa sembrare bella, non si vede nessun bambino giocare per le strade. Dagli abitanti del villaggio, meravigliati alla vista dei bambini di Caractacus Potts, scopriamo che bambini non sono permessi in quella citt\u00e0: essi sono stati allontanati perch\u00e9 la baronessa Bombarda, regnante di Vulgaria insieme al barone Bombarda, li odia, ed ordina che ogni bambino venga catturato e venga fatto sparire dall'accalappiabambini. Nonostante questo ordine, qualche bambino di Vulgaria viene tenuto nascosto segretamente nelle fogne della cittadina.\nIl castello di Neuschwanstein fu usato per le riprese del castello nel film."}
{"id": "1759408", "revid": "44654", "url": "https://it.wikipedia.org/wiki?curid=1759408", "title": "Polpo verace", "text": ""}
{"id": "1759409", "revid": "2519", "url": "https://it.wikipedia.org/wiki?curid=1759409", "title": "Gorrino", "text": "Gorrino \u00e8 un antico borgo che fa capo a un ampio territorio situato nelle Langhe nel comune di Pezzolo Valle Uzzone, in Piemonte.\nGi\u00e0 Comune sino al 1928 quando, assieme a Torre Uzzone, conflu\u00ec nel Comune di Pezzolo Valle Uzzone, la sua area corrisponde ai confini dell'attuale parrocchia di San Pietro Apostolo e un tempo di San Martino di Tours e comprende diverse localit\u00e0, a partire dai confini con la Provincia di Savona, in Liguria, e la Provincia di Asti, sino ai confini con Cortemilia.\nMonumenti e luoghi d'interesse.\nCastello.\nL'antico borgo medioevale \u00e8 situato a circa 700 m s.l.m., localmente definito \"Castello\" (o \"in Castello - 'n Cast\u00e9\") dove sorge l'imponente mole di una dimora signorile tardo medioevale, in parte anche rimaneggiata, ma ancora fortemente connotata dalle strutture quattrocentesche, che ne sovrastano certamente altre pi\u00f9 antiche.\nChiesa di San Pietro.\nUn passaggio coperto congiunge il castello alla Parrocchiale di San Pietro ed in esso si apre l'arco d'accesso alla piazza da sud-est, recentemente restaurato (2009).\nNella chiesa, che il Casalis definisce, nel 1841, \"di moderna e bella costruzione\", presumibilmente completata nella seconda met\u00e0 del Settecento, pur sorgendo sul probabile sito di quella che era la chiesa del borgo fortificato, una sorta di cappella comitale, \u00e8 di sicuro interesse un tabernacolo (ciborio) in pietra, murato nel lato destro del coro verso l'abside- immagine.\n Oltre al grande dipinto absidale dell'800 dove Cristo consegna le chiavi e la cattedra a Pietro, vi sono tre altre tele, nelle cappelle laterali, entrambe in condizioni piuttosto precarie, nonostante la qualit\u00e0 originaria della realizzazione pittorica.\n Nella cappella di sinistra la Vergine con i santi Rocco e Sebastiano, forse del XVIII secolo; a destra la Madonna del Rosario con i santi Domenico di Guzman e Caterina da Siena, attribuibile al secolo precedente. Meglio visibile in seguito alla nuova illuminazione, \u00e8, nella seconda cappella a destra dell'entrata, la tela della Madonna Assunta, in condizioni peggiori delle altre due. Di ispirazione tardo manierista, la composizione in cui la Vergine appare in una tipica \"torsione\" che simboleggia una riservata modestia e con abiti dagli amplissimi e lussurreggianti panneggi.\nDi tutte e tre le tele mancano notizie disponibili sugli autori.\nUna via centrale costeggia antiche abitazioni e la Chiesa Confraternitale della Madonna di Loreto, (in cui era contenuta sino a non molti anni fa una preziosa statua lignea della Vergine di fattura arcaica) sino all'arco della Porta Fredda che apre all'accesso da nord-ovest, sulla Valle Uzzone e Cortemilia e dove, dall'esterno, \u00e8 ancora visibile lo stemma gentilizio dei marchesi di Ponzone che tennero in signoria il piccolo feudo in epoca tardo medievale e forse sino al XVII secolo.\nAltre localit\u00e0 di rilievo \"extra-muros\" e sparsi nel territorio sono Piovero, ricco di antichi edifici di edilizia rurale, verso Cortemilia, Pian delle Scandole, la cascina dei \"Cianazz\", verso Serole, Puzacri, San Martino, Piansoprano (che ha le caratteristiche di un vero antico ricetto medievale restaurato dalla propriet\u00e0 in tempi recenti), Piansottano, Moglie verso la valle Uzzone, cos\u00ec come diverse cascine antiche, Terre Rosse, Zebrino, La R\u00ecana, Ponti, Case del Ghione, Case di Venanzino, il Vaj, Vacchetto, Cravotto, Varaldino, Varaldo, Giribaldi, Langa (cascina Zagaia).\nMolte cappelle campestri, oltre alle numerose edicole devozionali,o piloni votivi, punteggiano i territorio: in posizione elevata vicino al castello la cappella dell'Annunciazione della Vergine, mentre a San Martino l'omonima cappella fu un tempo parrocchiale, e poi ancora San Bernardo, San Sebastiano, San Rocco. Tutti gli edifici, alcuni in condizioni non buone, ospitano affreschi dedicati al titolare, quasi sempre opere di \"frescanti\", pittori di mano popolare ma ricchi di sensibilit\u00e0 coloristica e compositiva, che percorrevano nei secoli passati le terre dal Piemonte Settentrionale sino alla Liguria.\nGli affreschi di San Sebastiano.\nLa cappella campestre di san Sebastiano (nel linguaggio locale per\u00f2 tutti questi edifici, nonostante le modeste dimensioni, sono detti \u201cchiese\u201d, in quanto in genere officiabili e capienti di un certo numero di fedeli) \u00e8 situata sul versante della collina che sale al borgo medioevale di Gorrino (Castello) nel punto in cui si congiungono due antichi percorsi, ancora solidamente lastricati con larghe e spesse falde di arenaria (...\"via VI pedum lata\", antica misura d'uso frequente, intorno ai due metri e mezzo...): quello che sale dal Bricchetto, sulla strada Provinciale 429, e quello che viene dal Castagnito, dall'altra cappella, San Martino (antica parrocchiale), per Pian Soprano. Sul territorio sono frequenti questi piccoli edifici posti su nodi viari: servivano, oltre che alle necessit\u00e0 liturgiche delle borgate, come punto di riferimento ai viandanti e luogo di sosta, riposo e meditazione. Quasi tutte le cappelle campestri del comune di Pezzolo risalgono con buona certezza al XVII secolo (sempre considerando la possibilit\u00e0, sui siti, di probabili e assai pi\u00f9 antichi luoghi di interesse cultuale). \u00c8 il periodo in cui si afferma una diffusione capillare di costruzioni e di simboli sacri, sugli stimoli provenienti dalle grandi elaborazioni dottrinarie della controriforma per contribuire all'arricchimento e al consolidamento della cultura, e delle pratiche religiose nella popolazione. Accanto alla Vergine Maria, con o senza Bambino, sempre rappresentata, molti santi dedicatari si ripetono con frequenza. San Sebastiano e san Rocco, ma anche san Martino, san Michele, san Bovo, san Giacomo, sant'Antonio Abate. Santi quasi sempre uomini, santi spesso \u201c\"defensores\"\u201d contro calamit\u00e0, pestilenze e carestie, ovvero \u201c\"fautores\"\u201d o \"adjutores\", per i buoni raccolti, l'abbondanza e la salute del bestiame ecc. Tra i primi, diffusissimi, Rocco, che guarisce dalla peste di cui mostra la piaga su una coscia, sempre raffigurato col cane che lo soccorse durante l'infermit\u00e0 (nel dialetto locale: \"ndafar\u00e0 cume \u2018r can \u2018d San Roc\"), Sebastiano, che secondo alcune leggende, nonostante le innumerevoli trafitture, risana, per morire poi comunque martire, talvolta san Grato (protettore contro la grandine). Tra i secondi Bovo (per il suo nome, che deriva da \"bos\", bue, e che ha come attributi un vessillo con quell'animale), Antonio abate, circondato spesso da animali domestici tra cui primeggiano i porcelli, ed altri pochi.\nQuesta chiesa di san Sebastiano presenta all'esterno un portale d'arenaria con la dedica, S.S. (Sancto Sebastiano) e O.P. (di difficile interpretazione) e nel registro inferiore la data, 1637 (con il \u201c7\u201d finale scolpito come una \u201cz\u201d) , Li, 19 Mag(gio), inframmezzata dal cristogramma reso popolare da san Bernardino da Siena nel XV secolo, JHS, con l'H sormontata da una croce.\nLa cappella, che versava in condizioni di abbandono, \u00e8 stata restaurata recentemente, nelle strutture e nella decorazione interna, ed ora pu\u00f2 ripresentare, riportati alla loro condizione originaria, gli affreschi di cui fu dotata al tempo della sua costruzione o in epoche un poco successive. Il restauro ha coinvolto anche le immagini ma, sembra, con notevole rispetto di quelle originarie, che compongono un vero ed organico sistema pittorico/illustrativo, secondo gli antichi schemi della \u201cteoria\u201d di personaggi, di ascendenza addirittura paleocristiana e qui naturalmente rivisitati con sensibilit\u00e0 sei-settecentesca. Quasi certamente le mani dei pittori o frescanti furono diverse.\nIl martirio di san Sebastiano, sulla parete di fondo, \u00e8 opera molto dinamica: il santo, col capo quasi innaturalmente rivolto in alto, gi\u00e0 trafitto da numerose frecce riprende nella contorsione tragica delle membra la forma del tronco a cui un carnefice, in abito di foggia cinque-secentesca, lo sta ancora legando mentre un altro \u00e8 chino a raccattare l'arco da terra. Un angelo scende vertiginosamente dall'angolo a sinistra portando la corona e la palma del martirio, su uno sfondo animato da nuvole e raggi e vigorosi cenni di paesaggio. L'affresco \u00e8, tra tutti, quello che sembra aver subito minori restauri, forse perch\u00e9, come la Vergine nel registro superiore, era pi\u00f9 integro rispetto ad altri episodi, pur presentando erosioni e dilavature. Inoltre sembra opera di un pittore meno esperto o pi\u00f9 \"popolare\", mentre molto pi\u00f9 raffinato, nei volti e nei panneggi, \u00e8 il gruppo della Vergine che porge il petto al Bambino, e al quale sono rivolti gli sguardi dei santi del registro inferiore. Questo modo piuttosto inconsueto di raffigurare la Vergine, credo unico in una vasto territorio circostante, definito altrove \"Madonna dell'abbondanza\".\n Sul soffitto un Dio Padre col capo circondato dal triangolo ed il globo, probabilmente oggetto di pesante ridipintura, si presenta tra tutti gli affreschi del ciclo il pi\u00f9 rozzo ed approssimativo. A sinistra dell'episodio di san Sebastiano \u00e8 san Francesco d'Assisi, a destra san Carlo Borromeo: quest'ultimo, nonostante l'illeggibilit\u00e0 dell'affresco su buona parte del volto, sembra identificabile, oltre che dalla porpora cardinalizia, anche da mento e labbra, fisiognomicamente ricorrenti nell'iconografia dell'ascetico e severo presule, campione della controriforma in tutta l'area del nord Italia al tempo sottoposta all'influenza milanese.\nI santi laterali, ciascuno in una propria \u201cscena\u201d incorniciata a tinte molto calde: giallo, rosso, ocra, porpora, sono raffigurati in modo realistico e sembrano di fattura pi\u00f9 recente degli altri, specie nei volti, alcuni dei quali sensibilmente posteriori alla datazione complessiva della cappella. Sono, a destra san Giacomo Apostolo con sulla veste il simbolo della conchiglia del pellegrino ripetuto identico nel successivo san Rocco, sant'Antonio Abate, con la campanella e sull'abito la tau, ricorrenti nella sua iconografia, ed in cui la corrosione della parte inferiore ha cancellato il probabile porcellino, e san Rocco che mostra il bubbone della peste, col cane ai piedi. A destra sant'Andrea Apostolo che regge la tipica croce del suo martirio, l'unico che porti leggibile una scritta identificativa, san Giovanni battista ed un santo martire dai tratti molto fanciulleschi, con palma, libro sapienziale, che \u00e8 quasi certamente il protomartire santo Stefano.\nNonostante la probabile molteplicit\u00e0 degli esecutori e la quasi certa non coevit\u00e0 degli interventi, l'insieme pittorico si presenta unitario ed efficace, per l'omogeneit\u00e0 compositiva e le scelte cromatiche considerandone la ricchezza rapportata al relativo isolamento e alle piccole dimensioni dell'edificio. Il quale peraltro forse faceva parte di un sistema di chiese campestri (con san Bernardo, san Rocco, san Martino, l'Annunciazione) facenti capo ad un possibile insediamento francescano al Castagnito, nato o rinvigorito a seguito della predicazione di san Bernardino.\nIn questa voce sono rappresentati tutti gli affreschi della cappella di san Sebastiano, con immagini di dimensioni diverse, mentre nella realt\u00e0 i santi sono raffigurati con le stesse proporzioni, nella sola sezione presbiterale, a misura di circa 3/4 del naturale.\nMemorie storiche.\nNel Dizionario geografico-storico-statistico-commerciale [1841] Goffredo Casalis cos\u00ec descrive Gorrino (Le notizie fornite dal Casalis, nel suo prezioso e pressoch\u00e9 sterminato \"Dizionario\" furono elaborate sulla base dell'apporto di diversi collaboratori, presumibilmente distribuiti sul territorio, uomini di cultura, forse anche parroci ed abati.) "}
{"id": "1759410", "revid": "486946", "url": "https://it.wikipedia.org/wiki?curid=1759410", "title": "Polpessa", "text": ""}
{"id": "1759411", "revid": "965279", "url": "https://it.wikipedia.org/wiki?curid=1759411", "title": "Sconciglio", "text": ""}
{"id": "1759412", "revid": "122246", "url": "https://it.wikipedia.org/wiki?curid=1759412", "title": "Stazione di Casoria - Afragola", "text": ""}
{"id": "1759413", "revid": "122246", "url": "https://it.wikipedia.org/wiki?curid=1759413", "title": "Stazione di Frattamaggiore - Grumo Nevano", "text": ""}
{"id": "1759414", "revid": "6923", "url": "https://it.wikipedia.org/wiki?curid=1759414", "title": "Mah\u00e9", "text": "Mah\u00e9 \u00e8 l'isola pi\u00f9 grande (155\u00a0km\u00b2) dell'arcipelago delle Seychelles, situata nel nord-est della nazione. La popolazione al 2002 era di abitanti. Sull'isola \u00e8 situata la capitale, Port Victoria, e ospita il 90% del popolazione totale del paese. L'isola \u00e8 stata nominata cos\u00ec in onore di Mahe de Labourdonnais, un governatore di Mauritius.\nAmministrativamente, Mah\u00e9 \u00e8 divisa in cinque diverse regioni: la \"Greater Victoria\", Mah\u00e9 Settentrionale, Mah\u00e9 Occidentale, Mah\u00e9 Orientale, e Mah\u00e9 Meridionale.\nLa vetta principale di Mah\u00e9 \u00e8 Morne Seychellois a 905 metri sul livello del mare, che si trova nel Morne Seychellois National Park.\nGli inglesi furono i primi europei a visitare Mah\u00e9 nel 1609 e successivamente da Lazare Picault con una spedizione nel 1742. Mahe rimase un possedimento francese fino al 1814 quando divenne una colonia britannica. Rimase colonia fino al 1976 quando le Seychelles divennero nazione indipendente.\nStoria.\nIl 21 dicembre 1742, Lazare Picault, comandante di due navi in missione di ricognizione per la Compagnia francese delle Indie Orientali, perso nell'Oceano Indiano, attracc\u00f2 per caso sull'isola con il suo equipaggio. Egli la chiam\u00f2 \"l'\u00eele d'abondance\" (\"l'isola dell'abbondanza\") e il luogo preciso dove attracc\u00f2 \"St-Lazare\" (che poi diventer\u00e0 Victoria).\nNel 1744, il comandante ritorn\u00f2 sull'isola su ordine di Bertrand-Fran\u00e7ois Mah\u00e9 de La Bourdonnais e la ribattezz\u00f2 \"Mah\u00e9\" in onore del governatore di Mauritius.\nGeografia.\nLa sua superficie \u00e8 di 145\u00a0km\u00b2 (circa un terzo del paese), \u00e8 costituita prevalentemente da granito e il punto pi\u00f9 alto \u00e8 il Morne Seychellois (905\u00a0m). Misura circa 27\u00a0km di lunghezza e 7\u00a0km di larghezza.\nLa sua popolazione \u00e8 di 70.000 abitanti (90% di delle Seychelles), pi\u00f9 della met\u00e0 vive nella citt\u00e0 di Victoria.\nClima.\nLa temperatura massima a Mah\u00e9 \u00e8 di 31\u00a0\u00b0C e la si raggiunge, generalmente, nel mese di aprile. Invece la temperatura minima \u00e8 di 24\u00a0\u00b0C e la si raggiunge da luglio a gennaio.\nLe ore di sole al giorno mediamente variano dalle 5 (a dicembre e gennaio) alle 8 (da aprile a settembre).\nIl periodo pi\u00f9 piovoso dell'anno cade a dicembre e gennaio (11 giorni di pioggia). Invece il periodo meno piovoso \u00e8 quello che va da giugno a settembre (4 giorni di pioggia).\nTrasporti.\nLa citt\u00e0 \u00e8 servita dall'Aeroporto Internazionale delle Seychelles.\n\u00c8 raggiungibile dall'Europa tramite i voli di Air Seychelles, Condor Flugdienst, e delle medio-orientali Emirates ed Etihad.\nIl servizio di trasporto pubblico \u00e8 invece effettuato dalla SPTC."}
{"id": "1759415", "revid": "122246", "url": "https://it.wikipedia.org/wiki?curid=1759415", "title": "Stazione di Priverno - Fossanova", "text": ""}
{"id": "1759416", "revid": "767487", "url": "https://it.wikipedia.org/wiki?curid=1759416", "title": "The Young Silencers", "text": "The Young Silencers sono una band italiana screamo formatasi nel 2003 tra Firenze ed Arezzo. Finora hanno pubblicato due album: un EP ed un album completo (o \"full-length\"), \"Limbs\", che ha avuto recensioni piuttosto positive tanto da far ritenere il gruppo una delle migliori realt\u00e0 screamo d'Italia.\nBreve Biografia.\nNonostante abbiano ad oggi (2008) meno di 100 anni in 4, i membri della band suonano insieme da una decade: fin dai primissimi anni del Liceo si era formata una crew inossidabile, che condivideva in un mix inscindibile musica e vita. Questa particolarit\u00e0 fa de The Young Silencers una band assolutamente atipica nel panorama musicale italiano.\nNati in provincia, la band si era subito fatta notare per passione e grinta durante i primi concerti nei locali storici del Valdarno. La svolta \u00e8 nel 2003: Alessio Badii, uno dei chitarristi, perde la vita in un incidente stradale; aveva 19 anni. Sconvolti ma determinati, i quattro trovano la forza per urlare il loro dolore: nascono ufficialmente The Young Silencers.\nNel 2004, con l'ingresso di Julian al basso (Mario continuer\u00e0 a supportare la band dall'esterno), The Young Silencers incidono il loro primo prodotto: un EP assieme ai livornesi Bad(Love)Experience, prodotto dalle etichette Growing Down Records e Hot Movie Records. Partecipano anche ad alcune compilation distribuite nel mercato europeo e giapponese.\nIl 2007 \u00e8 l'anno del loro primo album, Limbs, nato dalla collaborazione con Frank Andiver, produttore ed ex batterista dei Labyrinth, e Darian Rundall, storico curatore del suono di Pennywise Suicidal Tendencies e Yellowcard. Il disco \u00e8 distribuito da Ammonia Records/NerdSound/Edel Music, ed ha riscosso un notevole successo da parte di pubblico e critica, portando la band ad essere apprezzata anche a livello internazionale."}
{"id": "1759423", "revid": "486946", "url": "https://it.wikipedia.org/wiki?curid=1759423", "title": "Stazione di Napoli Bagnoli - Agnano Terme", "text": ""}
{"id": "1759432", "revid": "1318658", "url": "https://it.wikipedia.org/wiki?curid=1759432", "title": "Principio del Paese di origine", "text": "Il principio del Paese di origine \u00e8 un principio del diritto dell'Unione Europea, riferita ad un mercato comune di un bene o servizio, che indica quale legislazione di uno Stato membro dell'Unione Europea si debba applicare.\nCaratteristiche generali.\nIl principio del controllo del Paese di origine ha l'obiettivo di garantire le quattro libert\u00e0 fondamentali previste dal Trattato costitutivo dell'Unione Europea (libert\u00e0 di circolazione di persone, merci, capitali e idee) e di impedire all'interno di un mercato comune una discriminazione in base alla nazionalit\u00e0, vietata dall'art. 12 (ex 6) dei Trattati di Roma.\nIl principio trova applicazione nei settori bancario e assicurativo. Presuppone il reciproco riconoscimento delle \"authority\" degli Stati membri e un minimo di armonizzazione delle loro leggi.\nLe \"autority\" e gli Stati membri accettano in questo modo una notevole ridefinizione della loro sovranit\u00e0, in genere associata esclusivamente e limitatamente ai confini geografici di uno Stato.\nIl principio di competenza territoriale.\nIl \"principio di competenza territoriale\" \u00e8 un'alternativa a quello del mutuo riconoscimento. In base ad un principio di competenza, l\"'authority\" di uno Stato membro avrebbe poteri regolatori nei confronti di tutti i soggetti che operano nel territorio, aventi sede legale al suo interno o in altri Paesi dell'Unione.\nLa legislazione vigente nel Paese UE, o l'interpretazione fornita dalla stessa \"authority\", potrebbero favorire i produttori di beni e servizi dello Stato membro.\nIl principio, d'altra parte, estende l'ambito di applicazione delle leggi \"al di fuori\" dello Stato che le ha approvate e, allo stesso tempo, introduce una restrizione dei poteri di intervento di un'autorit\u00e0 pubblica nei confronti dei soggetti economici di diritto estero.\nIstituti simili nel mondo.\nStati Uniti d'America.\nNegli USA si presenta il problema analogo di un insieme di Stati sovrani i cui soggetti economici operano in un mercato comune. La soluzione adottata prevede la sovranit\u00e0 di uno Stato su tutti i soggetti che operano nel suo territorio, escludendo quindi le persone giuridiche aventi sede legale nello Stato per quanto riguarda l'operativit\u00e0 al di fuori dei confini."}
{"id": "1759434", "revid": "1248409", "url": "https://it.wikipedia.org/wiki?curid=1759434", "title": "Ipernucleo", "text": "L'ipernucleo \u00e8 un particolare nucleo atomico nel quale un neutrone viene sostituito da una particella formula_1, un iperone.\nSi forma secondo la relazione formula_2.\nformula_1 \u00e8 prodotto con energia quasi a riposo e quindi ha un'alta possibilit\u00e0 di rimanere legato al nucleo nello stesso orbitale dove si trovava il neutrone bersaglio.\nIl principio di Pauli non impedisce a formula_1 di decadere allo stato 1s anche se li si trovano due neutroni.\nI tempi di decadimento di formula_1 sono di circa formula_6 secondi e quindi abbastanza lunghi per sondare le propriet\u00e0 dell'ipernucleo."}
{"id": "1759436", "revid": "1869172", "url": "https://it.wikipedia.org/wiki?curid=1759436", "title": "All Alone", "text": "All Alone \u00e8 un album del crooner statunitense Frank Sinatra, pubblicato nel 1962 dalla Reprise Records.\nDescrizione.\nInizialmente \"All Alone\" avrebbe dovuto intitolarsi \"Come Waltz with Me\". Anche se il titolo e la canzone eponima furono scartati, l'album rimane comunque una raccolta di valzer lenti e sentimentali. Cinque canzoni su undici sono state composte da Irving Berlin. La canzone \"Come Waltz with Me\" fu aggiunta come traccia addizionale nell'edizione in compact disc dell'album, nel 1999."}
{"id": "1759441", "revid": "125206075", "url": "https://it.wikipedia.org/wiki?curid=1759441", "title": "Stile cosmatesco", "text": "Lo stile cosmatesco \u00e8 una definizione usata nella storia dell'arte e in architettura, relativamente a un tipo di ornamentazione caratteristica dei marmorari romani del XII e XIII secolo ma di origine bizantina (\"opus alexandrinum\"), consistente nell'abbellire pavimenti, cibori e chiostri mediante \"tars\u00ece\" marmoree policrome di forme svariate e fantasiose. Nel secolo scorso questa decorazione fu chiamata \"cosmatesca\" perch\u00e9 usata dalla famiglia dei Cosmati, cos\u00ec detti dal nome di un membro, Cosma, figlio di Jacopo di Lorenzo.\nDescrizione.\nLo stile cosmatesco prende il nome dalla famiglia dei Cosmati, che fior\u00ec a Roma durante il XII e il XIII secolo e pratic\u00f2 l'arte del mosaico. L'opera del Cosmati \u00e8 peculiare in quanto consiste in un mosaico di vetro in combinazione con il marmo. A volte \u00e8 intarsiato sugli architravi di porte in marmo bianco, sui fregi dei chiostri, sulle scanalature delle colonne e sui monumenti sepolcrali. Ancora una volta, incornicia pannelli, di porfido o di altri marmi, su pulpiti, sedie episcopali, schermi, ecc., O \u00e8 esso stesso utilizzato come pannello. Il colore \u00e8 brillante, tessere d'oro utilizzate liberamente. Mentre \u00e8 pi\u00f9 frequente a Roma che altrove in Italia, il suo uso non \u00e8 limitato a quella citt\u00e0. \nNon \u00e8 ancora stato determinato con precisione quale possa essere il suo legame con l'arte meridionale della Sicilia, essendo gi\u00e0 presente a Palermo nella Cappella Palatina e nella chiesa di San Cataldo in epoca anteriore.\nLo stile cosmatesco, a rigore, deve essere riferito alle tipiche ornamentazioni realizzate dagli artisti marmorari romani, sia della famiglia dei Cosmati, che delle altre famiglie coeve, come quella dei Vassalletto, dei Mellini, di \"magister Paulus\" o di \"Rainerius\".\nSi tratta del ricorso, per quanto concerne i lavori decorativi degli arredi liturgici e dei pavimenti, alle tecniche dell\"'opus tessellatum\" (in tessere di paste vitree nel primo caso e in tessere lapidee nel secondo caso); ma lo stesso stile si rinviene anche nella cosiddetta microarchitettura, all'interno della quale rientrano quei lavori di grande importanza come i chiostri cosmateschi. Ne sono esempi eccellenti quelli del Monastero di Santa Scolastica, a Subiaco, o quelli delle basiliche romane di San Paolo fuori le Mura, di San Giovanni in Laterano e della Basilica dei Santi Quattro Coronati.\nStoria.\nSecondo la Catholic Encyclopedia del 1908, questo stile di mosaico ornamentale intarsiato fu \u00abintrodotto nell\u2019arte decorativa dell'Europa nel corso del XII secolo da un marmista di nome Laurentius [noto anche come \"Lorenzo Cosmati\"], originario di Anagni, una cittadina collinare a sessanta chilometri a est-sud-est da Roma. Laurentius impar\u00f2 la sua arte da maestri greci e segu\u00ec il loro metodo di lavoro per un po\u2019, ma all'inizio della sua carriera svilupp\u00f2 uno stile originale. Liberandosi dalle tradizioni e dalle influenze bizantine, lo stile di Laurentius si trasform\u00f2 in un mosaico architettonico decorativo, vigoroso nei colori e nel design, che ha impiegato insieme a superfici di marmo semplici o scolpite.\nDi regola usava marmi bianchi o di colore chiaro per i suoi sfondi; questi li intarsiava con quadrati, parallelogrammi e cerchi di marmo pi\u00f9 scuro, porfido o serpentino, circondandoli con nastri di mosaico composti da tessere di vetro colorato e oro. Queste arlecchine le separ\u00f2 le une dalle altre con modanature di marmo, intagli e fasce piatte e le arricch\u00ec ulteriormente di mosaico: i suoi primi lavori registrati furono eseguiti per una chiesa a Fabieri nel 1190, e il primo esempio esistente si pu\u00f2 vedere nella chiesa di Ara Coeli a Roma, consistente di amboni per l'epistola e per il vangelo, una sedia, uno schermo e un pavimento\u00bb.\n\u00abIn gran parte della sua opera lo assistette suo figlio Jacobus, non solo uno scultore e un mosaicista, ma anche un architetto di abilit\u00e0, come testimoniano le modifiche architettoniche da lui eseguite nel duomo di Civita Castellana, prefigurazione del Rinascimento, opera alla quale hanno preso parte altri membri della sua famiglia, tutti seguaci del mestiere per quattro generazioni. Quelli che hanno raggiunto la fama nella loro arte sono chiamati nel seguente epitome genealogico: Laurentius (1140-1210); Jacobus (1165-1234); Luca (1221-1240); Jacobus (1213-1293); Deodatus (1225-1294); Johannes (1231-1303)\u00bb.\nSebbene i Cosmati della Roma del XII secolo siano gli artigiani eponimi di questo stile, non sembrano essere stati i primi a sviluppare l'arte. Uno stile simile pu\u00f2 essere visto sul pavimento dell'abbazia benedettina di Monte Cassino (1066-1071), costruita con manodopera proveniente da Costantinopoli, \u00e8 quindi possibile che lo stile geometrico fosse fortemente influenzato di mosaici pavimentali bizantini. Tuttavia, anche se il disegno \u00e8 riconducibile, la tecnica per ottenerlo \u00e8 distinta perch\u00e9 i pavimenti Cosmati sono realizzati con pezzi di pietra in varie forme e dimensioni il cosiddetto \"opus alexandrinum\", una propriet\u00e0 abbastanza diversa dagli \"opus tessellatum\" mosaici in cui i motivi sono realizzati da piccole unit\u00e0 che hanno tutte le stesse dimensioni e forma oppure dall\"opus sectile\" destinato a creare rappresentazioni con pezzi di marmi multicolori ritagliati e disposti allo scopo. Le pietre utilizzate dagli artisti Cosmati erano spesso materiale di recupero (cfr. Upcycling) dalle rovine di antichi edifici romani, i grandi tondi erano le sezioni trasversali accuratamente tagliate di colonne romane.\nMetonimia.\nIl termine \"stile cosmatesco\" pu\u00f2 essere considerato, forse impropriamente, una estensione della definizione di \"architettura cosmatesca\" coniata dallo studioso Camillo Boito nell'omonimo articolo pubblicato nel 1860. A rigore, quindi, rientrerebbero nello \"stile cosmatesco\", anche lavori architettonici di grande respiro realizzati dai marmorari romani, come il campanile del duomo di Gaeta di Nicola d'Angelo, che non rientra per\u00f2 direttamente nella genealogia della famiglia dei Cosmati veri e propri, cio\u00e8 della famiglia di marmorari romani iniziata con Tebaldo e proseguita dai discendenti Lorenzo, Iacopo, Cosma, ecc.\nL'uso improprio del termine ricorre spesso ancora oggi, tra i non addetti ai lavori, quando si parla di pavimenti o di decorazioni \"cosmatesche\" per le quali i veri Cosmati romani nulla hanno a che fare: per metonimia, si designa cos\u00ec la maggior parte delle opere, nello stesso stile, eseguite da artisti meridionali di influenza siculo-campana con caratteri diversi, soprattutto negli sviluppi delle componenti locali e di derivazione arabo-islamica.\nGeneralizzazione geografica.\nIl riferimento allo \"stile cosmatesco\" viene utilizzato in modo generico, piuttosto che riferirsi all\"opus alexandrinum\", sia quando si parla delle opere pavimentali e decorative delle basiliche romane dove lavorarono in massima parte i veri Cosmati, sia quando ci si riferisce alle opere musive del meridione d'Italia per le quali i Cosmati non hanno meriti, se non forse quello indiretto di essere emulati da artisti per i quali essi costituirono un modello di riferimento, sebbene del classicismo romano, ma imprescindibile, data la fama che i marmorari romani avevamo raggiunto tra l'XII e il XIII secolo.\nLo stile cosmatesco, quindi, dovrebbe essere riferito esclusivamente alle opere dei Cosmati della famiglia di Lorenzo di Tebaldo e sarebbe gi\u00e0 una generalizzazione se venisse riferito anche alle famiglie di marmorari romani coeve dei Cosmati. Erroneo, perci\u00f2, sarebbe parlare di stile cosmatesco riferendosi alle opere architettoniche e decorative musive degli artisti che operarono al di fuori dell'ambito dei marmorari romani in generale, e nello specifico della famiglia dei Cosmati."}
{"id": "1759455", "revid": "751106", "url": "https://it.wikipedia.org/wiki?curid=1759455", "title": "Fibra coir", "text": "La fibra coir (dal Malayalam, \"corda\") \u00e8 una fibra grezza estratta dal guscio esterno delle noci di cocco.\nStruttura.\nLe fibre coir si trovano tra la buccia e il guscio esterno della noce del cocco. Le singole cellule delle fibre sono strette e vuote, con pareti cellulari sottili costituite da cellulosa. Quando sono immature sono pallide, ma in seguito induriscono e ingialliscono a causa del deposito di uno strato di lignina sulle loro pareti.\nEsistono due tipi di \"coir\": \nIl \"coir\" \u00e8 abbastanza resistente all'acqua ed \u00e8 una delle poche fibre naturali resistente ai danni causati dall'acqua salata. Il coir marrone \u00e8 trattato con acqua dolce, mentre quello bianco con acqua dolce e acqua di mare."}
{"id": "1759456", "revid": "767487", "url": "https://it.wikipedia.org/wiki?curid=1759456", "title": "Greatest Hits (Little Steven)", "text": "Greatest Hits \u00e8 la prima ed unica raccolta ufficiale di Little Steven.\nL'album \u00e8 stato pubblicato nel 1999 e raccoglie i maggiori successi dei primi tre dischi dell'artista americano, dal 1982, anno di pubblicazione del lavoro d'esordio Men Without Women, al 1987, anno in cui venne pubblicato Freedom - No Compromise, passando per Voice of America del 1984."}
{"id": "1759461", "revid": "729019", "url": "https://it.wikipedia.org/wiki?curid=1759461", "title": "Cogline", "text": "Cogline \u00e8 un personaggio dell'universo immaginario di Shannara, creato da Terry Brooks. \u00c8 un druido, specializzato nello studio delle scienze alchemiche, che ha abbandonato l'ordine per vivere da eremita nelle Terre dell'Est.\nStoria.\nIl primo re di Shannara.\nCogline, nel libro che narra dei fatti antecedenti al ciclo di Shannara, riveste un ruolo fondamentale nelle vicende. Dimostrer\u00e0 subito una certa ostilit\u00e0 nei confronti del druido Bremen, il quale \u00e8 intenzionato a creare un talismano in grado di annientare il Signore degli Inganni. Nonostante un diverbio fra i due, e l'iniziale indifferenza di Cogline nei confronti del destino delle quattro terre, quest'ultimo infine ceder\u00e0, fornendo a Bremen le conoscenze siderurgiche, appartenenti all'antico mondo tecnologico, che saranno utilizzate in seguito per fondere la Spada di Shannara.\nLa canzone di Shannara.\nCogline \u00e8 un vecchio bislacco che abita nella Pietra del Focolare, sotto Terrabuia nelle Terre dell'Est. Vive con la sua figlia adottiva Kimber Boh e con il suo gatto delle Paludi Baffo.\nPossiede uno strano tipo di magia: porta con s\u00e9 dei sacchetti con delle strane polveri o pietre che hanno dei particolari effetti: una polvere nera provoca scosse sismiche a contatto con il fuoco, un'altra argentea fa luce al buio, una pietra esplode a contatto con il fuoco rosso magico delle Mortombre, un unguento addormenta parzialmente il senso dell'olfatto. In principio non vuole aiutare Brin Ohmsford, ma poi sua figlia lo convince e l'aiuter\u00e0 ad arrivare fino al Maelmord, dove si trova l'Ildatch, il libro del male.\nGli Eredi di Shannara.\nCogline, ridotto a poco pi\u00f9 di uno scheletro ricoperto dalla pelle e vivo solo grazie al Sonno del Druido, ha ormai circa 1000 anni. Viene chiamato al Perno dell'Ade da Allanon, che gli d\u00e0 l'incarico di trovare Par e Coll Ohmsford nel Callahorn, Wren Ohmsford nelle Terre dell Ovest e Walker Boh nelle Terre dell'Est.\nTrova i primi due alla foce del fiume Mermidon, li salva da un'Ombrato e li mette a conoscenza di ci\u00f2 che potr\u00e0 avvenire se rifiutassero di andare al Perno dell'Ade entro il primo giorno di luna nuova.\nIl Druido di Shannara.\nCogline raggiunge Walker Boh, ormai sfinito dal veleno dell'Asphinx, e lo porta a Storlock, dove gli Stor gli rallentano la diffusione del veleno ma non la fermano perch\u00e9 non esiste un antidoto. Poi il druido Cogline lo porta a Pietra del Focolare. Qui Cogline morir\u00e0 dopo un attacco da parte degli Ombrati.\nLa Regina degli elfi di Shannara.\nAncora vivo grazie ad Allanon vive dentro Paranor che \u00e8 ancora fuori dalle Quattro Terre. Quando Walker arriva gli d\u00e0 supporto nel capire come far tornare Paranor nelle Quattro Terre.\nI Talismani di Shannara.\nAiuta Walker Boh a creare un piano per uccidere i cavalieri Ombrati e quando Walker sta per morire si sacrifica per salvarlo. Viene sepolto fuori da Paranor."}
{"id": "1759466", "revid": "3732", "url": "https://it.wikipedia.org/wiki?curid=1759466", "title": "Teatro Rossini (Lugo)", "text": "Il Teatro Rossini \u00e8 il teatro cittadino di Lugo (RA). \u00c8 il pi\u00f9 antico teatro comunale dell'Emilia-Romagna tra quelli tuttora esistenti. Ospita il Lugo Opera Festival ed \u00e8 un teatro di produzione, specializzato nell'opera lirica.\nCaratteristiche tecniche.\nLa capienza \u00e8 suddivisa in: platea; quattro ordini di posti; loggione.Al piano superiore vi \u00e8 il foyer.\nNotizie storiche.\nNel 2010 si \u00e8 scoperto che Gioachino Rossini suon\u00f2 nel teatro che oggi porta il suo nome: avvenne nell'agosto-settembre 1806. Rossini, all'epoca adolescente, fu impiegato al cembalo (mentre il padre Giuseppe suon\u00f2 il corno da caccia) nell'opera lirica \"La nobilt\u00e0 delusa\"."}
{"id": "1759467", "revid": "767487", "url": "https://it.wikipedia.org/wiki?curid=1759467", "title": "Distretto di Muzaffarpur", "text": "Muzaffarpur \u00e8 un distretto dell'India di 3.743.836 abitanti, che ha come capoluogo Muzaffarpur."}
{"id": "1759469", "revid": "1516566", "url": "https://it.wikipedia.org/wiki?curid=1759469", "title": "Teatro Rossini", "text": ""}
{"id": "1759471", "revid": "37401", "url": "https://it.wikipedia.org/wiki?curid=1759471", "title": "Carpaccio (gastronomia)", "text": "Il termine \"carpaccio\" indica in genere un piatto a base di fettine di carne cruda o pesce crudo, a cui vengono aggiunti olio d'oliva o altri ingredienti (salse o scaglie di formaggio grana), a seconda della versione.\nDescrizione.\nIl carpaccio consiste in fettine sottilissime di controfiletto di manzo disposte su un piatto e condite con una salsa che viene chiamata universale. Trattandosi di un piatto da servire crudo, la carne deve sempre essere freschissima e mai decongelata.\nStoria.\nIl nome del piatto si deve a Giuseppe Cipriani, proprietario dell'Harry's Bar di Venezia, che un giorno del 1950 prepar\u00f2 il piatto, a base di carne cruda, appositamente per un'amica, la contessa Amalia Nani Mocenigo, quando seppe che i medici le avevano vietato la carne cotta. Il nome venne dato in onore del pittore Vittore Carpaccio, poich\u00e9 a Cipriani il colore della carne cruda ricordava i colori intensi dei quadri del pittore, delle cui opere si teneva in quel periodo una mostra nel Palazzo Ducale di Venezia. Secondo alcuni il quadro del Carpaccio che avrebbe ispirato Cipriani sarebbe la \"Predica di santo Stefano\" (Museo del Louvre, Parigi).\nAltre preparazioni.\nNella cucina piemontese esiste un piatto tradizionale molto simile, la carne cruda all'albese (considerata solo un antipasto e non anche un secondo piatto), che consiste di carne cruda di manzo, arricchita di una marinatura di olio di oliva, scaglie di parmigiano o tartufo bianco.\nI carpacci di pesce.\nAltra preparazione di questo tipo \u00e8 il carpaccio di pesce, ove le fette di carne sono sostituite da sottili fette di filetto di pesce crudo, di solito pesce spada, baccal\u00e0, tonno rosso o salmone, conditi con solo olio, sale e pepe, o anche con una marinatura.\nIl termine \"carpaccio\" viene utilizzato anche per indicare ricette a base di pietanze cotte. \u00c8 il caso ad esempio del carpaccio di polpo, la cui ricetta prevede la cottura del polpo prima del procedimento di preparazione del carpaccio."}
{"id": "1759472", "revid": "767487", "url": "https://it.wikipedia.org/wiki?curid=1759472", "title": "Distretto di Nalanda", "text": "Nalanda \u00e8 un distretto dell'India di 2.368.327 abitanti, che ha come capoluogo Bihar Sharif."}
{"id": "1759475", "revid": "767487", "url": "https://it.wikipedia.org/wiki?curid=1759475", "title": "Distretto di Nawada", "text": "Nawada \u00e8 un distretto dell'India di 1.809.425 abitanti, che ha come capoluogo Nawada."}
{"id": "1759477", "revid": "287204", "url": "https://it.wikipedia.org/wiki?curid=1759477", "title": "Divisione di Patna", "text": "Patna \u00e8 una divisione dello stato federato indiano di Bihar, e ha come capoluogo Patna.\nLa divisione di Patna comprende i distretti di Patna, Nalanda (detto anche di Bihar Sharif), Bhojpur (detto anche di Arrah), Rohtas (detto anche di Sasaram), Buxar e Kaimur (detto anche di Bhabua)."}
{"id": "1759479", "revid": "287204", "url": "https://it.wikipedia.org/wiki?curid=1759479", "title": "Divisione di Tirhut", "text": "Tirhut \u00e8 una divisione dello stato federato indiano di Bihar, e ha come capoluogo Muzaffarpur.\nLa divisione di Tirhut comprende i distretti di Muzaffarpur, Sitamarhi, Sheohar, Vaishali (detto anche di Hajipur), Champaran Occidentale (detto anche di Bettiah) e Champaran Orientale (detto anche di Motihari)."}
{"id": "1759480", "revid": "287204", "url": "https://it.wikipedia.org/wiki?curid=1759480", "title": "Divisione di Bhagalpur", "text": "Bhagalpur \u00e8 una divisione dello stato federato indiano di Bihar, e ha come capoluogo Bhagalpur.\nLa divisione di Bhagalpur comprende i distretti di Banka e Bhagalpur."}
{"id": "1759481", "revid": "287204", "url": "https://it.wikipedia.org/wiki?curid=1759481", "title": "Divisione di Kosi", "text": "Kosi \u00e8 una divisione dello stato federato indiano di Bihar, e ha come capoluogo Saharsa.\nLa divisione di Kosi comprende i distretti di Saharsa, Madhepura e Supaul."}
{"id": "1759485", "revid": "767487", "url": "https://it.wikipedia.org/wiki?curid=1759485", "title": "Dimmi la verit\u00e0 (film 1961)", "text": "Dimmi la verit\u00e0 (\"Tammy Tell Me True\") \u00e8 un film del 1961 diretto da Harry Keller, tratto dal romanzo di Cid Ricketts Sumner \"Tammy Tell Me True\". Il film ha avuto un seguito nel 1963 dal titolo \"Il sole nella stanza\", interpretato ancora una volta da Sandra Dee.\nTrama.\nHamina \u00e8 una ragazza molto semplice, cresciuta sul fiume su un barcone insieme alla nonna, morta qualche tempo prima e al nonno, che ora \u00e8 in prigione per aver fabbricato e venduto del whisky. Qualche tempo prima, il nonno e Hamina avevano salvato Peter che era precipitato con il suo aereo nel fiume e la ragazza se ne era infatuata. Viste le difficolt\u00e0 e la mancanza del nonno, Peter aveva portato Hamina a casa sua, ma qui la ragazza si era sentita inadeguata e ignorante. Abituata a ottenere quel che vuole, Hamina decide di tornare sul fiume e di andare all'universit\u00e0 per imparare a parlare.\nPur non avendo precedenti istruzioni, il college di Seminola accetta l'iscrizione di Hamina come studente \"speciale\" e la inserisce nei corsi di oratoria tenuti dal bel professore Tom Freeman e nel corso di letteratura. La ragazza chiede alla gentilissima preside di segnalarla per dei lavori che potrebbero aiutarla a guadagnare del denaro che le permetterebbe di mantenersi. Il primo incarico che le viene affidato \u00e8 come dama di compagnia della signora Annie Call.\nHamina trova una vecchietta acida e scontrosa ma, con la sua semplicit\u00e0, riesce a far breccia nella donna, tanto che questa fugge nottetempo e si trasferisce a vivere sul barcone in gran segreto. Nel frattempo, le lezioni non vanno bene e Hamina, abituata ad esprimersi in modo insolito e ad agire fuori dagli schemi, non riesce ad inserirsi tra i compagni di scuola. Tra i suoi lavoretti di babysitter Hamina scopre la televisione per la prima volta e nuovi metodi (bizzarri) per educare i figli.\nA tutti quelli che incontra porta gioia e anche chi, inizialmente non l'apprezzava, scopre la sua grande profondit\u00e0 e bont\u00e0 di cuore. Uno di questi \u00e8 Tom di cui Hamina si innamora, cancellando il ricordo di Peter. Purtroppo la nipote della signora Call sta cercando la zia per farla internare e impossessarsi del suo patrimonio. Ma anche questa volta, grazie ad Hamina, andr\u00e0 tutto bene.\nProduzione.\nIl film \u00e8 stato prodotto dalla Ross Hunter Productions Inc. e dalla Universal International Pictures.\nDistribuzione.\nIl film \u00e8 stato distribuito da Universal Pictures ed \u00e8 uscito nelle sale cinematografiche statunitensi il 26 luglio 1961.\nColonna sonora.\nLa canzone che Sandra Dee interpreta nel film si intitola \"Tammy Tell Me True\", come il titolo originale, ed \u00e8 cantata da Dorothy Squires."}
{"id": "1759487", "revid": "371529", "url": "https://it.wikipedia.org/wiki?curid=1759487", "title": "Sinatra Sings of Love and Things", "text": "Sinatra Sings of Love and Things \u00e8 una raccolta del crooner statunitense Frank Sinatra, pubblicata nel 1962 dalla Capitol Records.\nIl disco.\nAnche se Sinatra se n'era andato dalla Capitol, la major non aveva intenzione di rinunciare al successo che il cantante le aveva portato. Per cui, ecco \"Love and Things\": dodici singoli che Sinatra registr\u00f2 dal 13 agosto 1957 al 6 marzo 1962."}
{"id": "1759488", "revid": "287204", "url": "https://it.wikipedia.org/wiki?curid=1759488", "title": "Manuel Pav\u00eda", "text": "Biografia.\nManuel Pav\u00eda y Rodr\u00edguez de Alburquerque era figlio dell'ammiraglio Pav\u00eda, un ufficiale di marina abbastanza noto che nel 1879 fu anche Ministro della Marina nel breve Governo del generale Arsenio Martinez-Campos.\n&lt;br&gt;Manuel Pavia entr\u00f2 nel 1841 nel Reale collegio di Artiglieria di Segovia. Divenne sottotenente nel 1846, capitano nel 1855 e maggiore nel 1862. \n&lt;br&gt;Tre anni pi\u00f9 tardi entr\u00f2 agli ordini del generale Juan Prim sotto il cui comando partecip\u00f2 al sollevamento militare di Villarejo del 1866.\n&lt;br&gt;A seguito di questo fallito colpo di Stato militare and\u00f2 in esilio tornando in Spagna solo dopo la rivoluzione del 1868 che detronizz\u00f2 Isabella II di Spagna.\nDurante la Prima Repubblica spagnola combatt\u00e9 contro i carlisti in Navarra e contro i movimenti separatisti o federalisti in Andalusia.\nSotto la presidenza di Emilio Castelar fu nominato Capitano generale della Nuova Castiglia. Pi\u00f9 volte ebbe occasione di intervenire in armi, in tale veste, per far fronte a uno stato diffuso di anarchia. Egli sperava, appoggiando Emilio Castelar, di ripristinare la monarchia o in alternativa una dittatura militare repubblicana.\nIl 3 gennaio 1874, durante la votazione al Parlamento di una mozione di fiducia posta dal governo, vedendo che il suo protetto Castelar stava perdendo consensi, occup\u00f2 il Parlamento, con un contingente dell'esercito, e lo dichiar\u00f2 destituito da ogni potere mettendo cos\u00ec fine, di fatto, alla Prima Repubblica spagnola.\n&lt;br&gt;Si dice che a tale passo fu indotto non solo dalle sue convinzioni politiche ma anche dalla sua ben nota amicizia con Isabella II di Spagna.\n&lt;br&gt;Dopo lo scioglimento del Parlamento il generale Pavia convoc\u00f2 tutti i partiti politici, con esclusione dei carlisti e dei federalisti, per formare un governo di unit\u00e0 nazionale e, non avendo ambizioni politiche personali, consegn\u00f2 il potere al generale Francisco Serrano y Dom\u00ednguez.\n&lt;br&gt;Fu Capitano generale della Catalogna nel 1880-1881 e ancora Capitano generale della Nuova Castiglia nel 1885-1886.\nSotto la reggenza di Maria Cristina d'Asburgo-Teschen svent\u00f2 nel 1886 il sollevamento militare repubblicano di Manuel Villacampa del Castillo, Governatore militare di Castell\u00f3n de la Plana. Villacampa, sconfitto, fu in un primo tempo condannato a morte e poi esiliato nell'isola di Fernando Poo e successivamente a Melilla dove \u00e8 sepolto.\n&lt;br&gt;Manuel Pavia fu anche autore di diverse opere di carattere storico-militare. Mor\u00ec a Madrid tre anni dopo essere stato nominato Capitano generale."}
{"id": "1759491", "revid": "767487", "url": "https://it.wikipedia.org/wiki?curid=1759491", "title": "Tom\u00e1s Costa", "text": "Carriera.\nDopo aver militato per tre anni nel Rosario Central, nel 2008 si \u00e8 trasferito al Porto con un contratto quadriennale da 700.000\u20ac a stagione."}
{"id": "1759493", "revid": "287204", "url": "https://it.wikipedia.org/wiki?curid=1759493", "title": "Divisione di Purnia", "text": "Purnia \u00e8 una divisione dello stato federato indiano di Bihar, e ha come capoluogo Purnia.\nLa divisione di Purnia comprende i distretti di Purnia, Katihar, Araria e Kishanganj."}
{"id": "1759495", "revid": "287204", "url": "https://it.wikipedia.org/wiki?curid=1759495", "title": "Divisione di Saran", "text": "Saran \u00e8 una divisione dello stato federato indiano di Bihar, e ha come capoluogo Chapra.\nLa divisione di Saran comprende i distretti di Saran (detto anche di Chapra), Siwan e Gopalganj."}
{"id": "1759501", "revid": "697352", "url": "https://it.wikipedia.org/wiki?curid=1759501", "title": "Coppa Libertadores 1989", "text": "La Copa Libertadores 1989 vide la vittoria dell'Atl\u00e9tico Nacional di Medell\u00edn. La squadra bianco-verde si impose nella doppia finale contro i paraguayani dell'Olimpia Asunci\u00f3n solo ai rigori, dopo aver pareggiato il 2-0 della gara di andata, e fu la prima compagine colombiana ad imporsi nella maggiore manifestazione continentale."}
{"id": "1759502", "revid": "2015336", "url": "https://it.wikipedia.org/wiki?curid=1759502", "title": "Patate duchesse", "text": "Le patate duchesse, in francese pommes duchesse, sono un tipico contorno francese molto fantasioso e decorativo grazie alla forma elicoidale.\nTale forma si ottiene usando il \"sac \u00e0 poche\". Sono usate spesso in cucina per la decorazione di piatti. \nGli ingredienti: patata lessa, burro, parmigiano, sale quanto basta, tuorlo d'uovo. Cottura al forno 170\u00b0-180\u00b0 per circa quindici minuti."}
{"id": "1759505", "revid": "22356", "url": "https://it.wikipedia.org/wiki?curid=1759505", "title": "Dromeosauro", "text": ""}
{"id": "1759508", "revid": "1005847", "url": "https://it.wikipedia.org/wiki?curid=1759508", "title": "Ministero del lavoro, della salute e delle politiche sociali", "text": "Il Ministero del lavoro, della salute e delle politiche sociali era il dicastero del Governo italiano, avente funzioni in ambito lavorativo, sanitario, previdenziale e sociale.\nIl Ministero, spesso impropriamente denominato \"del Welfare\", per le funzioni da esso svolte (il termine nel Regno Unito assume il significato di \"aiuto sociale\" ), era il risultato della fusione nel 2008 del Ministero del lavoro e della previdenza sociale, con il Ministero della salute e con il Ministero della solidariet\u00e0 sociale.\nDal 13 dicembre 2009, data di entrata in vigore della legge 13 novembre 2009 n. 172, recante \"Istituzione del Ministero della Salute e incremento del numero complessivo dei Sottosegretari di Stato\", il dicastero \u00e8 stato suddiviso nuovamente in due: Ministero del lavoro e delle politiche sociali e Ministero della salute.\nStoria.\nLa configurazione del Ministero era dovuta al D. Lgs. 30 luglio 1999, n. 300, relativo alla riforma dell'organizzazione di governo, la cosiddetta \"Riforma Bassanini\". Tale riforma, disposta dal Governo D'Alema II, prevedeva l'istituzione del Ministero del lavoro, della salute e delle politiche sociali, con l'accorpamento del Ministero del lavoro e della previdenza sociale, del Ministero della sanit\u00e0 e del Dipartimento per la solidariet\u00e0 sociale, allora dipendente dalla Presidenza del Consiglio dei ministri, e che sarebbe dovuta entrare in vigore con la nuova legislatura nel 2001. Tuttavia, il Governo Berlusconi II, risultato vincitore delle elezioni del 2001, col D.L. 12 giugno 2001, n. 217 conv. nella legge 3 agosto 2001, n. 317, dispose lo scorporo della componente afferente alla salute dall'istituendo ministero, prevedendo il Ministero della salute, con conseguente modifica della denominazione del vecchio Ministero della Sanit\u00e0, mentre le competenze residue vennero erette nel Ministero del lavoro e delle politiche sociali dal 2001 al 2006.\nDopo quegli anni coincidenti con la XIV Legislatura e i Governi Berlusconi II e III, il Ministero venne ulteriormente scorporato dal Governo Prodi II nel 2006, risultato vincitore delle elezioni, in due dicasteri: Ministero del lavoro e della previdenza sociale e Ministero della solidariet\u00e0 sociale. Ma la proliferazione di dicasteri port\u00f2 ben presto il Gabinetto Prodi a prevedere un accorpamento in 12 dicasteri secondo quanto previsto dalla versione originaria del D. Lgs. n. 300/1999, la Riforma Bassanini, disponendolo con la Legge Finanziaria 2007, la legge n. 244/2007, con l'art. 1, comma 376, ma che sarebbe entrato in vigore solo dalla nuova legislatura.\nE proprio nel 2008, con la caduta del Governo Prodi II e la vittoria del PDL il Governo Berlusconi IV istitu\u00ec nuovamente il Ministero del Lavoro, della Salute e delle Politiche Sociali, nella sua versione originale. Per dare coerenza alla stratificazione normativa che era intervenuta dal 1999 al 2008, con il Decreto legge 16 maggio 2008, n. 85, recante \"Disposizioni urgenti per l'adeguamento delle strutture di Governo in applicazione dell'articolo 1, commi 376 e 377, della legge 24 dicembre 2007, n. 244\", conv. in Legge 14 luglio 2008 n. 121, il Governo Berlusconi IV diede attuazione alla Finanziaria per il 2008, adeguandone le strutture di Governo mediante accorpamenti. Il Ministero, tra l'altro, accorp\u00f2 varie funzioni, tra le quali quelle del Ministero della solidariet\u00e0 sociale passato solo 2 anni prima al rango ministeriale, oltre al lavoro e alla previdenza, nonch\u00e9 la salute, con conseguente soppressione dell'allora Ministero della salute e del Ministero del lavoro e della previdenza sociale. Il Dipartimento per le politiche della famiglia, istituito col Governo Prodi II nel 2006, come Dipartimento della Presidenza del Consiglio dei ministri, venne riassorbito presso tale organizzazione.\nCos\u00ec come in altri dicasteri complessi, come ad esempio il Ministero dell'Economia e delle Finanze, o il Ministero dello Sviluppo Economico, particolare importanza assumevano i sottosegretari preposti, forniti di ampie deleghe.\nFunzioni.\nLe funzioni del dicastero erano indicate dall'art. 45 del D. Lgs. 30 luglio 1999, n. 300, recante \"Riforma dell'organizzazione del Governo, a norma dell'articolo 11 della legge 15 marzo 1997, n. 59\" che prevedeva le funzioni e i compiti spettanti allo Stato in materia di politiche sociali, con particolare riferimento alla prevenzione e riduzione delle condizioni di bisogno e disagio delle persone delle famiglie; politica del lavoro e sviluppo dell'occupazione; tutela del lavoro, politiche della salute; tutela dell'adeguatezza del sistema previdenziale.\nAl Ministero vennero trasferite, anche le funzioni del Dipartimento per la solidariet\u00e0 sociale, operante presso la Presidenza del Consiglio dei ministri, compresa quelle in materia di immigrazione, di vigilanza dei flussi di entrata dei lavoratori esteri non comunitari, dei neocomunitari, nonch\u00e9 i compiti di coordinamento delle politiche per l'integrazione degli stranieri immigrati. Il Ministero esercitava le funzioni di vigilanza sull'Agenzia per la formazione e istruzione professionale.\nIl dicastero esercitava le funzioni relative alla gestione integrata dei servizi socio-sanitari e della tutela dei diritti alla dignit\u00e0 della persona umana, alla salute ed al lavoro, di tutela della salute umana, coordinamento del sistema sanitario nazionale, sanit\u00e0 veterinaria, tutela della salute nei luoghi di lavoro, igiene e sicure degli alimenti. Era a capo del Servizio Sanitario Nazionale ed elaborava il Piano Sanitario Nazionale, il PSN, insieme agli organi di consulenza in materia sanitaria del Ministero: l'Istituto Superiore di Sanit\u00e0, o ISS, il Consiglio Superiore di Sanit\u00e0, o CSS, ecc. Esercitava la vigilanza sull'Agenzia per i Servizi Sanitari Regionali, o ASSR relativa al D. Lgs. 31 marzo 1998, n. 115, quale strumento di raccordo tra le Aziende Sanitarie Locali e lo Stato, in quanto competenza esclusiva delle Regioni ex art. 117 Costituzione.\nFurono, invece, trasferiti alla Presidenza del Consiglio dei Ministri, con le inerenti risorse finanziarie, i compiti in materia di politiche antidroga, quelli in materia di Servizio civile nazionale di cui alla legge 8 luglio 1998, n. 230, alla legge 6 marzo 2001, n. 64, e al decreto legislativo 5 aprile 2002, n. 77. Il Presidente del Consiglio dei ministri esercita in via esclusiva le funzioni di indirizzo e vigilanza sull'Agenzia Nazionale Italiana per i Giovani del programma comunitario giovent\u00f9 di cui all'articolo 5 del decreto-legge 27 dicembre 2006, n. 297, convertito, con modificazioni, dalla legge 23 febbraio 2007, n. 15, attraverso il Dipartimento della Giovent\u00f9.\nInfine, si noti come un Ministero con funzioni simili sia presente nell'esecutivo del Giappone con la denominazione di Ministero del Lavoro, della Salute e del Welfare.\nOrganizzazione.\nL'organizzazione del Ministero \u00e8 stata sottoposta a profonda revisione per via dei vari accorpamenti. Il Ministero era organizzato in 4 dipartimenti:\nAl vertice quali uffici di staff c'erano:\nErano strutture proprie del Ministero, le seguenti:\nDipartimento della Qualit\u00e0. Suddiviso in 3 Direzioni Generali:\nDipartimento dell'Innovazione. Suddiviso in 3 Direzioni Generali:\nDipartimento Prevenzione e Comunicazione. Suddiviso in 3 Direzioni Generali:\nDipartimento per la sanit\u00e0 pubblica veterinaria, la nutrizione e la sicurezza degli alimenti. Suddiviso in 2 Direzioni Generali ed 1 Segretariato:\nUffici Periferici.\nIl dicastero a livello territoriale sovraintendeva ai seguenti uffici:\nUffici di Collocamento della gente di mare.\nDal Ministero del Lavoro, della Salute e delle Politiche Sociali, dipendevano funzionalmente gli uffici di collocamento della gente di mare, anche UCGM, ai sensi del DPR 18 aprile 2006, n. 231, emanato a norma dell'articolo 2, comma 4, del D. Lgs. 19 dicembre 2002, n. 297, incardinati tuttavia presso le Capitanerie di porto - Uffici della Guardia Costiera che dipendono dal Ministero delle Infrastrutture e dei Trasporti, gi\u00e0 istituiti ai sensi dell'articolo 2 del regio decreto-legge 24 maggio 1925, n. 1031, abrogato dal predetto DPR n. 231/2006. Gli UCGM sono in numero di 29, suddivisi in 14 direzioni marittime, da cui dipendono gli uffici di collocamento.\nComando carabinieri per la tutela della salute.\nDal ministro del Lavoro, della Salute e delle Politiche Sociali, dipendeva funzionalmente il Comando carabinieri per la tutela della salute, gi\u00e0 NAS, con un comando centrale, 3 comandi di gruppo tutela salute (Gruppi TS) e 35 nuclei anti-sofisticazioni (NAS), presenti in tutto il territorio nazionale.\nComando carabinieri per la tutela del lavoro.\nDal Ministro del Lavoro, della Salute e delle Politiche Sociali dipendeva funzionalmente anche il Comando carabinieri per la tutela del lavoro, con una presenza capillare in tutte le direzioni regionali e provinciali del lavoro, ed esattamente 101 nuclei ispettorato del lavoro presso le direzioni provinciali del lavoro - \"Servizio ispezione del lavoro\", in ogni capoluogo di provincia.\nIn Sicilia \u00e8 presente un \"Nucleo di Coordinamento Regionale della Regione Siciliana\", che sovrintende all'attivit\u00e0 dei 9 Nuclei presenti nell'isola, non essendo presenti le DPL o la DRL, mentre non vi \u00e8 alcuna sezione in Trentino-Alto Adige. Tale assetto lo si deve alle forme di ampia autonomia di cui godono le predette Regioni a Statuto speciale.\nUfficio della Consigliera Nazionale di Parit\u00e0.\nPresso il Ministero del Lavoro, della Salute e delle Politiche Sociali era ubicato l'Ufficio della consigliera nazionale di parit\u00e0, regolato dal \"Codice delle pari opportunit\u00e0\", di cui al D. Lgs. 11 aprile 2006, n. 198. L'Ufficio \u00e8 funzionalmente autonomo, dotato del personale e delle strutture necessarie per lo svolgimento dei suoi compiti.\nLa consigliera era nominata d'intesa tra il ministro del Lavoro, della Salute e delle Politiche Sociali con il ministro per le Pari Opportunit\u00e0.\nEnti vigilati.\nIl Ministero del Welfare poneva sotto la propria vigilanza gli enti previdenziali, in cui nomina componenti, revisori o eventualmente commissari. Essi sono:\nInoltre, il Ministero vigilava sugli enti e fondazioni previdenziali di professionisti o lavoratori autonomi, riordinate ai sensi della legge delega 24 dicembre 1993 n. 537 e del d. Lgs. 30 giugno 1994 n. 509 di attuazione, relativi alla privatizzazione della loro organizzazione, mediante trasformazione in associazione o fondazione di diritto privato, in quanto la contribuzione non \u00e8 in nessun modo a carico dello Stato ma solo degli associati. Essi sono:\nInfine, sempre nel settore previdenziale il dicastero vigilava sugli enti privati di previdenza obbligatoria di liberi professionisti, riformati dalla Legge 8 agosto 1995, n. 335, art. 2, comma 25, e del D.Lgs.10 febbraio 1996, n. 103. Essi sono:\nNell'ambito sanitario il dicastero vigilava su vari enti, ed organi di livello nazionale, in qualit\u00e0 di capofila del Servizio Sanitario Nazionale, o SSN, quali:\nErano sottoposti alla vigilanza del Ministero del Lavoro, della Salute e delle Politiche Sociali anche:\nCommissioni ed Organi Consultivi.\nPresso il Ministero avevano la sede alcuni organi consultivi, comitati e gruppi di lavoro: "}
{"id": "1759524", "revid": "326822", "url": "https://it.wikipedia.org/wiki?curid=1759524", "title": "Jeremy Monroe", "text": ""}
{"id": "1759528", "revid": "1860334", "url": "https://it.wikipedia.org/wiki?curid=1759528", "title": "Stipulatio", "text": "La stipulatio (in italiano \"stipulazione\") era il pi\u00f9 tipico contratto verbale del diritto romano.\nDescrizione.\nNasce dall'evoluzione del giuramento promissorio della \"sponsio\", istituto tipico del diritto romano arcaico che, intorno al IV-III secolo a.C., vede l'introduzione di un diverso e meno rigido formalismo verbale nella creazione dell'istituto, con l'introduzione di una terminologia diversa rispetto al solenne utilizzo del verbo \"spondere\" su cui si basava la formazione dell'enunciato promissorio in epoca risalente.\nCos\u00ec si venne ad introdurre la figura della stipulatio: che si manifesta tramite una domanda alla quale segue una congrua risposta fatta, utilizzando lo stesso verbo applicato alla domanda (\"congruenza verborum\") il \"promissor\" assume cos\u00ec l'obbligazione consistente nell'adempimento di una determinata prestazione in favore dello \"stipulator\".\nLa stipulatio trov\u00f2 utilizzo in una moltitudine di casi, ad esempio in casi di costituzione e/o restituzione di dote, in casi in cui bisognava assicurare la presenza del convenuto in un processo, in casi in cui si doveva sostituire una obbligazione con un'altra (novazione) etc.\nInizialmente la stipulatio ha un forte carattere formale (utilizzo di parole precise) e una forma assolutamente orale alla quale poi venne affiancata una forma scritta inizialmente a titolo di pura funzione probatoria, con l'avvento dell'epoca Postclassica/Giustinianea il formalismo grazie a imperatori come Leone venne meno; Leone stesso infatti spieg\u00f2 che era pronto ad accettare ogni tipo di stipulatio che non impiegasse parole solenni e formali purch\u00e9 fosse comunque in grado, tramite queste, di far comprendere la causa del negozio stesso. La forma scritta di questo negozio giuridico divenne sempre pi\u00f9 importante spinta anche dalle ideologie interne agli imperi tra cui si ricordano quella ellenistica che aiutarono l'utilizzo della scrittura in contratti puramente orali (\"obligationes verbis contractae\") come questo; Giustiniano stesso parve convinto dell'utilizzo sempre pi\u00f9 affermato della scrittura in epoca Postclassica.\nOltre alle \"stipulationes convenzionali\", nate dall'accordo delle parti, ve ne sono altre \"legali\" cio\u00e8 predisposte dal pretore (dette anche \"stipulazioni pretorie\" ): un esempio \u00e8 la cosiddetta \"cautio damni infecti\", a tutela del proprietario per l'eventuale danno temuto.\nLe azioni utilizzabili in ambito di stipulatio sono la \"actio ex stipulatu incerti\" se l'oggetto della \"stipulatio\" \u00e8 incerto o consiste in un fare o in un non fare, se consiste per esempio in un \"dare\" predeterminato allora si utilizzer\u00e0 una \"actio certae creditae pecuniae\"."}
{"id": "1759531", "revid": "114768475", "url": "https://it.wikipedia.org/wiki?curid=1759531", "title": "C/2007 W1 Boattini", "text": "La cometa C/2007 W1 (Boattini) \u00e8 stata scoperta il 20 novembre 2007 dall'astronomo italiano Andrea Boattini, col telescopio Cassegrain di 60 pollici (1,5 metri) installato sul monte Lemmon, in Arizona . \u00c8 la prima cometa scoperta da Boattini. La scoperta \u00e8 stata fatta nel corso del programma \"Mt. Lemmon Survey\" (MLS, codice G96) condotto dall'Osservatorio Steward. La cometa ha raggiunto a met\u00e0 giugno 2008 la sua massima luminosit\u00e0, raggiungendo quasi la visibilit\u00e0 ad occhio nudo (5,2a), per la sua posizione \u00e8 stata vista solo dall'emisfero australe, dall'emisfero boreale \u00e8 stata visibile con un buon binocolo solo nel successivo mese di luglio. La cometa \u00e8 stata ritenuta una possibile cometa interstellare .\nCrateridi diurne.\nLa cometa \u00e8 il corpo progenitore dello sciame meteorico delle Crateridi diurne, un sciame meteorico visibile solo coi radar o via radio in quanto il suo radiante \u00e8 molto vicino al Sole. Lo sciame ha avuto due outburst nel 2003 e nel 2008. Lo sciame, non visibile tutti gli anni, ha una frequenza di circa 30 ZHR\ncon picchi parecchi pi\u00f9 alti durante gli outburst. \u00c8 stato previsto un possibile, ma non certo, outburst nel 2015."}
{"id": "1759542", "revid": "167080", "url": "https://it.wikipedia.org/wiki?curid=1759542", "title": "Poeta maledetto", "text": ""}
{"id": "1759546", "revid": "729019", "url": "https://it.wikipedia.org/wiki?curid=1759546", "title": "Stazione di Roma Casilina", "text": "La stazione di Roma Casilina \u00e8 una stazione ferroviaria a servizio di Roma: \u00e8 l'unica della Capitale gestita da RFI a essere chiusa al traffico passeggeri a causa della scarsa frequentazione. Nonostante ci\u00f2 lo scalo continua a essere presenziato in quanto rappresenta uno dei principali nodi ferroviari della regione, dove transitano le linee ferroviarie per Napoli via Cassino, Napoli via Formia, Velletri, Albano Laziale e Frascati.\nFino al 1941 portava il nome di Roma Mandrione.\nStrutture e impianti.\nLa stazione dispone di un fabbricato viaggiatori chiuso al pubblico. Al suo fianco sorge l'edificio dove aveva sede la dirigenza del movimento (con annesso apparato ACELI) prima dello spostamento degli impianti in una nuova cabina posta lato Napoli, con un apparato di tipo ACC.\nI binari sono 9 e tutti passanti, i primi 5 sono su tracciato deviato per permettere l'accesso ai passanti ferroviari verso Roma Tiburtina e Roma Tuscolana mentre gli altri 4 sono i binari di transito delle 2 linee per Napoli. Solo 3 binari erano a servizio dei passeggeri in quanto muniti di banchine e collegati tra loro tramite passerella a raso.\nMovimento.\nA causa della scarsa frequentazione la stazione \u00e8 stata definitivamente chiusa al pubblico il 13 dicembre 2003, quando gi\u00e0 fermava un numero molto limitato di treni, ma viene usata come fermata straordinaria in condizioni di difficolt\u00e0; ad esempio, durante le forti nevicate che interessarono la capitale nel febbraio 2012, o anche nei giorni dal 26 aprile al 6 maggio 2012, quando vi furono deviati via Roma Casilina-Roma Tiburtina o Roma Casilina-Roma Tuscolana-Roma Ostiense i treni Intercity normalmente attestati a Roma Termini, ove i binari dal 4 al 9 furono chiusi alla circolazione a causa di un incidente."}
{"id": "1759548", "revid": "92936619", "url": "https://it.wikipedia.org/wiki?curid=1759548", "title": "Economia dei beni culturali", "text": "L'economia dei beni culturali (o pi\u00f9 genericamente economia della cultura) \u00e8 un ramo dell'economia che si occupa dell'analisi e della gestione delle componenti economiche relative ai beni culturali ed artistici.\nEssa si compone di una branca strettamente analitica e di ricerca (vera e propria teoria dell'economia dell'arte) ed in una parte pi\u00f9 operativa definita come management dei beni culturali. Quest'ultima \u00e8 una forma di gestione aziendale che prevede l'applicazione di tutte le tecniche, le definizioni e le procedure della gestione dei beni produttivi tradizionalmente intesi alla gestione dei beni culturali, sia pur con il necessario adattamento determinato dalla particolare caratteristica dei beni culturali di essere beni di merito (merit goods)."}
{"id": "1759555", "revid": "287204", "url": "https://it.wikipedia.org/wiki?curid=1759555", "title": "Divisione di Munger", "text": "Munger \u00e8 una divisione dello stato federato indiano di Bihar, e ha come capoluogo Munger.\nLa divisione di Munger comprende i distretti di Munger, Begusarai, Jamui, Khagaria, Lakhisarai, Sheikhpura."}
{"id": "1759561", "revid": "287204", "url": "https://it.wikipedia.org/wiki?curid=1759561", "title": "Divisione di Darbhanga", "text": "Darbhanga \u00e8 una divisione dello stato federato indiano di Bihar, e ha come capoluogo Darbhanga.\nLa divisione di Darbhanga comprende i distretti di Darbhanga, Madhubani e Samastipur."}
{"id": "1759562", "revid": "1745361", "url": "https://it.wikipedia.org/wiki?curid=1759562", "title": "Timete", "text": "Timete (), \u00e8 un personaggio della mitologia greca. Fu il quindicesimo re di Atene.\nGenealogia.\nFiglio di Ossinte.\nNon sono noti nomi i spose o progenie.\nMitologia.\nFratello di Afeida, lo uccise per succedergli al trono e quando anni dopo fu sfidato da Xanto, piuttosto che affrontarlo dichiar\u00f2 che avrebbe ceduto il regno a chiunque lo avrebbe affrontato al suo posto contro Xanthus, cos\u00ec Melanto si fece avanti e sconfiggendo il nemico ottenne il regno."}
{"id": "1759564", "revid": "819238", "url": "https://it.wikipedia.org/wiki?curid=1759564", "title": "Stazione di Carrara-Avenza", "text": "La stazione di Carrara-Avenza, citata nei documenti di Rete Ferroviaria Italiana anche semplicemente come \"Carrara\" o alternativamente \"Carrara AV.\", \u00e8 una fermata ferroviaria posta sulla ferrovia Genova-Pisa.\nIn passato svolse un ruolo di maggior importanza a servizio della citt\u00e0 di Carrara e dell'adiacente zona industriale: fu localit\u00e0 di diramazione con il breve tronco diretto a San Martino, in seguito riutilizzato per il collegamento alla rete statale dalla ferrovia Marmifera, e fino ai primi anni novanta fu anche collegata al sistema di raccordi della Zona Industriale Apuana, facente capo all'adiacente impianto di Massa Zona Industriale. Fu inoltre punto di interscambio con la tranvia Carrara-Marina di Carrara e in seguito con la filovia Carrara-Marinella di Sarzana.\nStoria.\nPremesse.\nLa storia della stazione inizi\u00f2 ancor prima della sua costruzione, nel 1861, e fu piuttosto travagliata: rispetto ai progetti originari della Tirrenica, che prevedevano la tratta tra Massa e La Spezia in superficie e con le stazioni di Massa, Avenza, Sarzana e La Spezia Valdellora con diramazione da Avenza a Carrara, i massesi e carrarini richiedevano che la stazione di Massa, al tempo distante dal centro abitato, venisse avvicinata e che la strada ferrata, andando verso Carrara, si dirigesse verso le colline che dividevano le due citt\u00e0 e che fossero collegate direttamente tramite un traforo nella collina San Lorenzo.\nTuttavia, alle richieste della popolazione si present\u00f2 un irrevocabile rifiuto da parte del ministro dei lavori pubblici. Ci\u00f2 provoc\u00f2 malcontento seguito da diverse manifestazioni e tumulti. A Massa le controversie ferroviarie finirono il 1\u00ba novembre del 1862, quando arriv\u00f2 alla stazione cittadina il primo treno inaugurale. Di conseguenza il traforo non venne realizzato e la stazione di Massa rimase nell'ubicazione prevista dai progetti della linea.\nAnche a Carrara vi furono diverse problematiche riguardo alla costruenda ferrovia, come la collocazione della stazione di Avenza, se a destra o a sinistra del torrente Carrione. Secondo alcuni esperti dell'epoca, a sinistra sarebbe stata meno lontana dal centro mentre a destra sarebbe stata pi\u00f9 comoda per il commercio dei marmi. Venne poi scelta la sponda destra in direzione mare.\nAl precedente rifiuto del ministro, la popolazione continu\u00f2 a manifestare malcontento: difatti la sede destinata all'impianto sarebbe stata distante almeno quattro chilometri dal centro di Carrara. Anche a causa delle manifestazioni, la citt\u00e0 rischi\u00f2 di non ricevere n\u00e9 la modifica al tracciato della Tirrenica n\u00e9 il tronco sussidiario Avenza-Carrara, considerato dallo Stato del tutto inutile e oneroso. Dato che la modifica della tratta principale sarebbe stata comunque impossibile, per non perdere anche la diramazione verso il centro, il 15 luglio 1862 la municipalit\u00e0 carrarese invi\u00f2 una lettera al prefetto perch\u00e9 interessasse il Ministero alla costruzione del tronco.\nInaugurazione e primo esercizio.\nLa stazione venne aperta all'esercizio venerd\u00ec 26 dicembre 1862, con un edificio provvisorio in legno e sotto la gestione della Societ\u00e0 Anonima delle Strade Ferrate Livornesi con la denominazione di \"Avenza-Carrara\", anche se all'epoca veniva spesso citata semplicemente come \"Avenza\". L'impianto rimase capolinea della linea da Pisa fino all'inaugurazione completa del tronco fino a Sarzana, il 15 maggio 1863.\nIl 17 luglio 1863, circa due mesi dopo l'attivazione completa della tratta da Massa fino a Sarzana, iniziarono i lavori per la costruzione della ferrovia Avenza-Carrara, il tronco di di diramazione per San Martino, approvato con decreto ministeriale nella stessa data; in tale occasione vennero effettuati vari ampliamenti al piazzale dell'appena inaugurata stazione, che comprendevano la realizzazione del binario di corsa della costruenda linea, una rimessa con due compartimenti, uno adibito alla trazione con annessa fossa da visita e l'altro per e vetture viaggiatori e una \"callaia per merci\" identica a quella prevista per la stazione di San Martino.\nMentre gi\u00e0 al 1\u00ba giugno 1864 la localit\u00e0 venne definita completa per quanto riguardava il servizio della \"ferrovia ligure\", il 10 settembre 1866 questa divenne cos\u00ec punto di diramazione con il centro di Carrara: la linea entr\u00f2 anch'essa in esercizio a cura della Societ\u00e0 per le Strade Ferrate Romane con capolinea alla stazione di Carrara San Martino, allora denominata \"Carrara Citt\u00e0\". Tuttavia, tre anni dopo, la stazione e la gi\u00e0 citata linea passarono in gestione alla Societ\u00e0 per le Ferrovie dell'Alta Italia a causa dei problemi economici di SFR.\nIl 1\u00ba maggio 1871 re Vittorio Emanuele II di Savoia decret\u00f2 l'inizio della costruzione dei primi due tronconi della ferrovia Marmifera da Piastra fino ad Avenza e da l\u00ec fino allo scalo di Marina di Carrara, raccordandosi con la preesistente linea statale da San Martino. Durante la costruzione di questi primi due tronconi venne realizzato anche il sottopasso ferroviario della Tirrenica, connesso alla tratta Avenza-Marina di Carrara.\nNegli anni successivi la stazione venne man mano dotata di strutture fondamentali per il traffico merci, come una gru fissa per il carico e scarico \u2013 installata nel 1883 e che comport\u00f2 anche l'ampliamento del piano caricatore dell'Avenza-Carrara e relativo binario tronco \u2013 e un ponte a bilico per la pesatura dei carri, installati tra la fine degli anni settanta e l'inizio degli anni ottanta dell'ottocento dal gestore dell'infrastruttura a seguito di una segnalazione. Nel 1885 la gestione dell'impianto mut\u00f2 nuovamente dalla Societ\u00e0 per le Ferrovie dell'Alta Italia alla Societ\u00e0 per le Strade Ferrate del Mediterraneo che, quattro anni dopo, port\u00f2 a termine il raddoppio di binario fino a Sarzana e che si occup\u00f2 dell'appalto per la costruzione delle latrine, poi aggiudicato a Paolo Gemignani di Viareggio.\nAl 1\u00ba gennaio 1894 gli impianti e il piazzale di stazione erano cos\u00ec disposti:\nSi pu\u00f2 notare come le infrastrutture fossero in uno stato primitivo, rispetto a successive configurazioni. Ben evidente la banchina intermedia tra i primi due binari e la diversa conformazione del piazzale: degni di nota sono il terzo binario costituito come di corretto tracciato per la linea per San Martino (successivamente sar\u00e0 il quarto) e il numero ridotto di binari in generale. Diversa era anche la configurazione dello scalo merci, dotato del solo piano di carico e di due tronchini, accessibili con un sistema di piattaforme girevoli collegate tra loro con un binario che attraversava perpendicolarmente i primi tre.\nDa notare anche come il piazzale fosse spartito, seppur in piccola parte, tra SFM ed FMC, questa proprietaria della sua linea e di un binario che faceva da interconnessione tra la sua area e quella della Rete Mediterranea. Con la cessazione della Marmifera nel 1964 e poco prima della chiusura della linea per Carrara centro, quest'area verr\u00e0 acquistata dalle Ferrovie dello Stato per aumentare le potenzialit\u00e0 di carico della stazione, diventando parte del piazzale a tutti gli effetti.\nNonostante l'impianto cominciava a prendere forma e gradualmente pi\u00f9 efficiente per quanto riguardava la gestione del movimento, all'inizio del XX secolo il piazzale era sempre pi\u00f9 frequentemente ingombro di carri e vi erano non poche difficolt\u00e0 nel gestire il traffico proveniente dalle tre linee (Marmifera, Avenza-Carrara e Genova-Pisa): risultavano infatti 14 corse giornaliere per Carrara, il traffico di marmo della Marmifera, tutti i treni della Tirrenica in transito pi\u00f9 le manovre per la composizione dei convogli, che rallentavano molto il traffico; Per far fronte a questi problemi le Strade Ferrate del Mediterraneo, nel 1903, approv\u00f2 un progetto di ampliamento per entrambe le stazioni di Avenza e Carrara Citt\u00e0, per il servizio merci a piccola velocit\u00e0 lo spostamento di lato Massa del \"disco di protezione\" nel tentativo di ampliare la capacit\u00e0 dei binari di corsa per le manovre e la sostituzione della travata sul Carrione. L'anno successivo stipul\u00f2 un contratto con l'ingegnere massese Paolo Margara per l'ulteriore ampliamento del traffico merci a piccola velocit\u00e0, che come conseguenza portarono al completo rinnovo dell'armamento e sostituzione dell'originaria gru da , materiale che venne riutilizzato per la stazione di Savona Letimbro.\nGestione sotto le Ferrovie dello Stato.\nNel 1905 le neonate Ferrovie dello Stato recepirono gran parte della rete ferroviaria nazionale, di cui facevano parte la Genova-Pisa e la diramazione per Carrara e, per far fronte ai gi\u00e0 citati problemi di gestione del traffico, iniziarono degli studi per ampliamenti e sistemazioni generali per entrambe le stazioni, prevedendo, in particolare per Avenza essendo quella pi\u00f9 in difficolt\u00e0, l'installazione di un apparato centrale idrodinamico. Era inoltre in corso di stipulazione la durata di concessione del raccordo Montecatini / Calciocianamide, il cui deviatoio d'innesto era posto circa dopo il passaggio a livello in direzione Pisa, alla progressiva chilometrica 146+520. Non mancarono inoltre le modifiche ai treni stessi per alleggerire l'impianto, ad esempio nel 1907 vennero modificati i treni per Carrara mettendoli in coincidenza ad Avenza e sopprimendo due treni speciali.\nNel 1908 tra il personale assegnato alla stazione figuravano 4 deviatori, un manovratore, 4 applicati di cui un aiuto, 2 untori, 2 capisquadra per le merci, 4 manovali e un'addetta alla gestione dei servizi igienici. Risultavano inoltre un verificatore assegnato alla Squadra Rialzo e un manovale assegnato al deposito locomotive.\nLa seconda met\u00e0 degli anni dieci fu in generale un periodo caratterizzato da continui interventi di miglioramento, manutenzione e di ampliamento del servizio offerto: dal 1\u00ba marzo 1915 la stazione venne annessa al servizio ferroviario-marittimo con la Sardegna, il 28 ottobre successivo si decise di ampliare ulteriormente il servizio trazione e merci, contemporaneamente vennero stanziate lire per la sistemazione del ponte sul fiume Carrione con murature e lavori in cemento armato. Tra il 1917 e il 1918 vennero sostituiti gli organi di pompaggio annessi all'impianto di rifornimento, reputati insufficienti, e migliorati i fabbricati dormitorio per il personale di macchina e di linea.\nInoltre, a partire dal 20 maggio 1915, nei costruendi sottovia stradali del viale XX Settembre nel piazzale nord della stazione, iniziarono a transitare i convogli della tranvia elettrica concessa al comune di Carrara per il collegamento con la localit\u00e0 Paradiso a Marina di Carrara; lunga , la tranvia era elettrificata alla tensione continua di e dotata dello scartamento standard tranviario di . Era anche in progetto una diramazione che raggiungesse il piazzale esterno della stazione per favorire l'interscambio treno-tram, poi realizzata e attivata il 19 gennaio 1928.\nPeriodo fascista e seconda guerra mondiale.\nCon l'avvicinarsi dell'inizio del ventennio fascista, la stazione fu teatro di alcuni eventi di violenza, seppur non di grave entit\u00e0. Il primo di questi si verific\u00f2 nella notte del 21 luglio 1921, preambolo dei fatti di Sarzana: nel piazzale della stazione si riunirono i fascisti di Livorno, Pisa, Massa e Carrara insieme a quelli provenienti da Firenze, Lucca e Pescia, costituendo una colonna di circa 600 unit\u00e0 che, verso le ore 2:00 del mattino, inizi\u00f2 a spostarsi sulla sede ferroviaria verso Sarzana.\nIn quel periodo le FS predisposero vari lavori per l'ampliamento e sistemazione dei piazzali di varie stazioni, tra cui quello di Avenza, in previsione dell'attivazione del nuovo sistema di trazione trifase. Successivamente, il 1\u00ba dicembre 1924, la stazione cambi\u00f2 denominazione in \"Carrara-Avenza\", con conseguente modifica dei pannelli indicatori, fino ad allora recanti il nome originario di \"Avenza-Carrara\".\nL'elettrificazione del piazzale venne decisa e finalizzata nel 1925 con un accordo tra FS e FMC, al tempo le due societ\u00e0 proprietarie, e poco dopo cominciarono i lavori per l'installazione della linea aerea di contatto, alimentata alla tensione alternata trifase di , che risultarono gi\u00e0 terminati nel marzo del 1926. Venne poi edificata anche la sottostazione elettrica dedicata in direzione Pisa e dal successivo aprile l'elettrificazione venne attivata su tutto il tratto di linea da Viareggio (poi \"Viareggio Scalo\") a La Spezia. Al 30 giugno del 1926 risultavano in corso dei lavori di ampliamento riguardanti il ponte sul fiume Carrione per ospitare un numero maggiore di binari.\nDa una statistica dell'esercizio effettuata dalle FS a met\u00e0 anni venti, il piazzale di stazione risultava disporre di:\nNel mese di settembre si verific\u00f2 il secondo evento di natura fascista degno di nota: una squadra di militanti si rec\u00f2 nuovamente alla stazione, dopo gli eventi tragici di Sarzana di 5 anni prima, per distruggere i pannelli indicatori e sostituirli poi con altri con su scritto solo \"Carrara\": all'origine di tale reazione c'era stato l'attentato a Mussolini ad opera dell'avenzino Gino Lucetti, accaduto il giorno 11, che aveva causato la criminalizzazione della popolazione di Avenza, di spirito fortemente antifascista.\nAll'inizio degli anni trenta la stazione venne interessata da alcuni lavori di ammodernamento, tra cui la demolizione dell'originaria pensilina in ferro e sua sostituzione con una nuova, per un costo di lire, mentre era in corso una gara d'appalto per la parziale copertura del piano caricatore FS tramite l'estensione del tetto del magazzino merci, edificato negli anni venti, dei lavori murari e di miglioramento degli impianti di sicurezza di stazione. Nel 1934 viene dotata di un impianto di distributori di benzina per gli automotori assegnati alle manovre nell'ambito della localit\u00e0.\nA met\u00e0 anni trenta, Osvaldo Sebastiani pens\u00f2 alla costruzione di uno stabilimento che fornisse parti di ricambio per le Ferrovie dello Stato nei pressi dell'impianto ferroviario, idea che poi si tramut\u00f2 nella Zona Industriale Apuana nel 1938. Con la creazione di quest'ultima, la stazione vide dei significativi ampliamenti al piazzale, la creazione del fascio \"campagna\" dedicato alla presa e consegna dei carri e il collegamento del tronchino dello scalo merci alla rete dei raccordi. Grazie a queste importanti modifiche Avenza divenne uno dei punti d'origine della rete ferroviaria industriale e ottenne un nuovo collegamento con il porto di Carrara, il secondo dopo quello della Marmifera.\nNel 1939 la stazione assunse la nuova denominazione di \"Apuania Carrara\" (a volte menzionata anche come \"Apuania Avenza\") con l'istituzione del comune di Apuania, abbandonando il vecchio nome di \"Carrara-Avenza\", mentre le FS si occupavano della sistemazione operativa della stazione: risultava infatti aperta una gara d'appalto per la sistemazione dell'esistente apparato idrodinamico. Contestualmente, risultava programmata l'installazione di nuovi apparati centrali elettrici ad Avenza, Massa Centro e Massa Zona Industriale.\nIl 12 maggio del 1944 l'abitato di Avenza sub\u00ec un bombardamento da parte delle forze alleate che colpirono l'incrocio di viale XX Settembre con la via Provinciale Avenza-Sarzana, l'asilo Finelli e la zona adiacente la stazione provocando rovine, 52 morti, 56 feriti, 400 persone senza casa e, tra le altre cose, l'interruzione della linea da Sarzana a Civitavecchia e della linea per San Martino oltre che vari danni al piazzale.\nDopoguerra e secondo Novecento.\nCon la fine della guerra le FS si misero subito all'opera per la riapertura delle infrastrutture danneggiate e con l'aggiunta di miglioramenti tecnologici quali l'attivazione dell'esercizio con Dirigente Centrale sulla linea tra Livorno e La Spezia nel 1946, collegando l'impianto con la stazione di Pisa Centrale a mezzo di telefono selettivo, dove aveva sede la gestione della linea. La precedente denominazione di \"Carrara-Avenza\" venne ripristinata nel 1949, dopo la soppressione del comune prima citato nel 1946.\nNella seconda met\u00e0 degli anni quaranta, quando Carrara era ormai libera dai nazisti e sotto il controllo alleato, in occasione di uno sciopero generale i partigiani locali attaccarono la stazione e danneggiarono alcuni binari del piazzale, manifestando il malcontento per la mancanza di lavoro.\nIl 22 aprile del 1948 la linea vide mutare il suo sistema di elettrificazione, da alternata trifase a continua alla tensione di e, contestualmente, tra il 1947 e il 1948, la zona di piazzale centralizzata venne estesa a mezzo di due apparati centrali elettrici in sostituzione del precedente sistema idrodinamico, ormai datato.\nNegli anni cinquanta la stazione venne interessata da grandi lavori di ammodernamento che compresero, maggiore fra tutti, la completa ristrutturazione ed ampliamento del fabbricato viaggiatori, sulla base dell'edificio originario, con un nuovo atrio e nuovi locali, apportando modifiche minori come ad esempio all'edicola, la realizzazione del sottopassaggio tra le due banchine, eliminando successivamente uno dei due attraversamenti a raso fino ad allora presenti, il prolungamento della pensilina metallica sulla banchina intermedia in direzione Pisa e la sistemazione dell'impianto di rifornimento idrico per le locomotive a vapore.\nProgressivo declino.\nIl servizio tranviario attivato nella met\u00e0 degli anni dieci venne definitivamente soppresso nel 1955 a favore dell'impianto di una filovia che si estendeva per una lunghezza di fino a Marinella di Sarzana con diramazione ad Avenza nel viale della stazione, riprendendo il vecchio tracciato della diramazione tranviaria. L'esercizio dur\u00f2 fino al 26 dicembre 1985.\nIl traffico proveniente dalla ferrovia Marmifera, sempre pi\u00f9 ridotto negli anni data la crescente concorrenza del trasporto su gomma, cess\u00f2 definitivamente con la sua soppressione, avvenuta il 15 maggio 1964; la chiusura al traffico della diramazione verso Carrara San Martino, esercitata negli ultimi anni solo in regime di raccordo, risale invece al 28 febbraio 1969, dopo aver chiesto consenso nel 1963 di sopprimere la linea. Il 28 dicembre dell'anno successivo la linea e la stazione di San Martino vennero definitivamente soppresse con DPR n. 1459 del Presidente della Repubblica.\nNonostante il notevole calo di traffico causato dalla chiusura della Marmifera e della linea per il centro citt\u00e0, la stazione continu\u00f2 ad avere un sostenuto traffico merci ed ampliamenti al piazzale ed annesse strutture, come l'edificazione nel 1965 di un fabbricato di sei alloggi per il personale di macchina e linea.\nAll'inizio degli anni settanta risultavano in corso dei lavori di sistemazione, potenziamento e ampliamento che includevano il prolungamento dei binari di ricevimento e partenza del fascio merci, anche in previsione dell'impianto del nuovo ACEI, iniziati nel 1971 e terminati tre anni dopo. Nel 1976 la stazione sub\u00ec il totale riassetto degli apparati di comando e controllo del piazzale che comport\u00f2 l'attivazione dell'apparato centrale elettrico a itinerari del tipo a pulsanti presso l'ufficio movimento, di costruzione A. Siliani di Firenze, e la disattivazione dei due apparati centrali elettrici. Insieme ai due apparati ACE vennero soppresse le cabine A \u2013 costituente l'ufficio movimento di stazione \u2013 e B e la numerazione del posto di blocco mutata da 34 a 33.\nNel 1987 la situazione dell'impianto cominciava a dare segni di precariet\u00e0, Alcide Angeloni, politico democristiano massese, lamentava come con l'entrata in vigore della nuova pianta organica per la dirigenza del movimento la stessa e quella di Massa Centro erano state declassate alla settima categoria (lasciando Massa Zona Industriale in ottava) e per Carrara-Avenza specificatamente erano state soppresse diverse fermate di treni viaggiatori, mentre per Massa Centro il compartimento di Firenze decise di ritirare l'automotore di stanza per le manovre; FS rispose che per Massa Centro erano in corso dei lavori di restauro per il fabbricato viaggiatori e di adeguamento per l'apparato centrale di stazione (di tipo ACEI) mentre l'automotore, effettivamente di scarsa utilit\u00e0, era stato spostato a Massa Zona Industriale. Per Avenza erano in corso degli adeguamenti per i locali pubblici e per i prospetti esterni.\nSul finire degli anni ottanta la stazione disponeva di:\nLa stazione svolge la funzione di Posto di Blocco (n\u00ba 33) essendo la linea ancora gestita con Blocco Elettrico Manuale; gli istrumenti di blocco erano collegati rispettivamente alle localit\u00e0 confinanti di Luni e Massa Zona Industriale.\nDal 1992 si inizi\u00f2 a parlare di declassamenti: dal 1\u00ba dicembre, con la progressiva perdita d'importanza dell'impianto, venne a cessare il traffico merci di maggiore rilievo, penalizzando ulteriormente la situazione della stazione che dalla soppressione delle ferrovie Marmifera e Avenza-Carrara era andata sempre pi\u00f9 peggiorando; nei primi anni 2000 venne soppresso anche il binario 1P, ormai non pi\u00f9 utilizzato, tagliando fuori l'impianto dalla Zona Industriale Apuana.\nTra il 1993 e il 1995 vennero effettuati vari interventi di ammodernamento a livello nazionale riguardanti l'infrastruttura e gli apparati di sicurezza, in particolare a fine 1993 il tratto di linea da Avenza a Massa Centro e Sarzana venne banalizzato e attrezzato con blocco elettrico automatico a correnti codificate a 4 codici, ponendo fine al distanziamento operato tramite Blocco Elettrico Manuale, in particolare verso Sarzana vennero realizzate 7 sezioni di blocco e verso Massa 2 (fino a Massa Zona Industriale).\nAnni 2000.\nDal 1996 al 2009, si pens\u00f2 pi\u00f9 volte di unificare la stazione di Avenza con quella di Massa Centro e di creare un unico grande impianto denominato \"stazione di Massa-Carrara\", identificata in una delle due stazioni esistenti oppure in corrispondenza dello scalo merci di Massa Zona Industriale. Tuttavia tale progetto divenne poi oggetto di polemiche, e mai realizzato, come altri in seguito.\nTra il 2004 e il 2005 vennero apportati vari lavori di ammodernamento estetici durante i quali venne sostituita la vecchia segnaletica tipo FS con la nuova di RFI e rimossa la cabina dell'ufficio movimento annesso al fabbricato viaggiatori, presente dal restauro effettuato agli inizi degli anni cinquanta.\nIl fascio merci negli anni successivi non venne praticamente pi\u00f9 utilizzato regolarmente, data la mancanza gi\u00e0 da diversi anni di treni merci in origine e terminanti; nel 2008 il consigliere provinciale Cesare Micheloni chiese alla regione, provincia, comune, Trenitalia e RFI di attuare un piano di riqualificazione dell'impianto, richiesta che non vide seguito immediato. Il declino del traffico merci, con il quale non si riuscivano a garantire i volumi richiesti da RFI per il mantenimento dello scalo e il modello di esercizio adottato, che appunto non prevedeva treni con origine/destinazione da Carrara-Avenza, imposero la trasformazione dell'impianto in fermata impresenziata e la conseguente soppressione del servizio movimento a partire dall'orario invernale entrato in vigore il 21 dicembre 2012.&lt;ref name=\"CT RFI 15/2012\"&gt;&lt;/ref&gt; Tuttavia i lavori di smantellamento parziale del piazzale terminarono in anticipo, a luglio dello stesso anno.\nGli eventi riguardanti la fermata da allora tesero ad attenuarsi, con una singolare parentesi accaduta il 20 febbraio 2015 riguardante il ritrovamento di una bomba inesplosa risalente alla seconda guerra mondiale, mentre erano attivi i preparativi dei lavori per l'adeguamento della sezione idraulica del ponte sul Carrione dal 12 dicembre scorso. Tale ordigno venne poi fatto brillare il 1\u00ba marzo dello stesso anno dopo l'evacuazione dell'intera area. I lavori ripresero a seguito della rimozione della bomba e terminarono per la fine dello stesso anno.\nDa settembre 2016 fino a febbraio 2018 l'impianto \u00e8 stato oggetto di importanti lavori di riqualificazione che hanno riguardato l'abbattimento delle barriere architettoniche per l'accessibilit\u00e0 alle persone con mobilit\u00e0 ridotta sia ai treni che al fabbricato viaggiatori stesso, l'innalzamento e l'adeguamento delle banchine agli standard europei con mappe tattili per non vedenti, l'installazione di due ascensori dalle banchine al sottopassaggio, anch'esso riqualificato e vari altri interventi estetici quali la completa ristrutturazione interna ed esterna del fabbricato viaggiatori (la maggiore da met\u00e0 anni cinquanta), delle pensiline e del magazzino merci, con il completo rinnovamento del sistema di annunci sonori e dell'illuminazione. L'inaugurazione della nuova stazione \u00e8 avvenuta il 6 giugno 2018 con la presenza dell'assessore regionale Vincenzo Ceccarelli, del sindaco di Carrara Francesco De Pasquale e del Direttore Produzione Toscana di RFI Efisio Murgia; il costo totale dei lavori \u00e8 stato pari a milioni di euro.\nIl 12 agosto 2020 il comune si pone nuovi obbiettivi per il miglioramento dell'accessibilit\u00e0 dell'impianto quali un accesso lato nord, il riutilizzo dell'ex sedime per un parcheggio di scambio e la chiusura del passaggio a livello tramite un sottopasso.\nStrutture e impianti.\nCaratteristiche generali.\nLa fermata dispone un fabbricato viaggiatori e di due binari di linea, il primo dedicato prevalentemente ai treni per La Spezia Centrale, il secondo a quelli per Pisa Centrale. Essi dispongono di banchine coperte da pensiline in ferro e sono collegate tramite sottopassaggio e due ascensori.\nFino a luglio 2012, erano presenti altri quattro binari di circolazione, di cui il terzo normalmente utilizzato per l'effettuazione di precedenze e come capolinea per i treni da e per Firenze, e altri vari binari secondari dedicati al trasporto merci. Tali binari vennero parzialmente rimossi in occasione del declassamento nell'estate del 2012 e rimossi definitivamente nel 2017 in occasione dei lavori di riqualificazione, lasciando intatti solo i deviatoi in uscita lato La Spezia e il vecchio binario diretto a Carrara San Martino, ridotto a tronchino in prossimit\u00e0 dei ponti di Anderlino.\nLa fermata disponeva di uno scalo merci con un piano caricatore, un magazzino e un binario tronco che garantiva l'accesso non solo allo scalo ma anche a una segheria retrostante la stazione (Frugoli) e ad un'altra sita nei pressi del passaggio a livello (SIMA). Tale binario era dotato di elettrificazione e utilizzato anche per l'effettuazione di precedenze nel senso pari, e inizialmente raccordato alla Zona Industriale Apuana nel 1938. Dalla fine degli anni novanta il traffico merci non era pi\u00f9 presente in maniera sostanziale e lo scalo merci perse la sua funzione originaria: il magazzino venne poi parzialmente riconvertito in ristorante per il Dopolavoro Ferroviario, attivo fino al 2018 poi trasferito a Marina di Carrara, e dal piano caricatore venne ricavato un parcheggio riservato al personale FS. Il tronchino venne dismesso nei primi anni 2000, in quanto era venuto a cessare il traffico per il raccordo Frugoli, quello per la Zona Industriale Apuana e l'esigenza di effettuare precedenze su quel binario, in quanto la linea era stata resa banalizzata con la possibilit\u00e0 di effettuare marce parallele gi\u00e0 nella prima met\u00e0 degli anni novanta. Nel 2007 dal suo sedime venne ricavato l'allungamento della banchina.\nLato La Spezia era presente un ulteriore piano caricatore, dedicato fino al 1969 alla linea per Carrara San Martino e in seguito per altra merce di vario tipo come ad esempio sabbia, originariamente dotato di una gru capace di sollevare fino a , poi trasferita a Savona Letimbro.\nUbicazione e pendenze.\nL'asse del corpo principale della fermata si trova alla progressiva chilometrica 146+997,51 a 18 metri sul livello del mare, in entrambe le direzioni Pisa e La Spezia la linea tende a scendere con una pendenza del 6 per mille (6\u2030 lato Pisa tra le chilometriche 145+992 e 146+792 e 6,5\u2030 lato La Spezia tra le progressive 147+270 e 147+976). Tali pendenze sono calcolate rispettivamente tra il ponte sul Carrione / segnale di protezione lato Pisa e ponte sul viale XX Settembre / segnale di protezione lato La Spezia (sulla planimetria entrambi ancora ad ala semaforica).\nPiazzale binari.\nL'impianto era suddiviso, al tempo della sua massima operativit\u00e0, in due zone: centralizzata e a mano. La zona centralizzata si componeva di 6 binari di circolazione (da 1 a 5 e 1P, dove P sta per \"pari\") attrezzati con segnalamento luminoso fisso laterale e basso di manovra, la zona a mano comprendeva i binari 6 e 7 e tutte le varie aste di manovra e raccordi lato Pisa e La Spezia. Tra tali zone era garantita l'indipendenza a mezzo di due comunicazioni (deviatoi 4a-b e 13a-b) collocate lato Spezia e Pisa e poste normalmente per il parallelismo. I binari dal terzo al settimo erano serviti da camminamenti in cemento per permettere di effettuare in sicurezza le operazioni di manovra, formazione e verifica, e i conseguenti spostamenti sul piazzale da parte del personale di servizio addetto a tali operazioni.\nVi erano anche altri binari tronchi per lo stazionamento di materiale rotabile e altri che davano accesso a strutture come il ponte a bilico con la sagoma limite, la rimessa e la fu sottostazione elettrica; erano presenti inoltre vari raccordi con aziende collocate nelle vicinanze del piazzale (Carlo Telara, FortiMarmi, Vulcania, Du Borck, IMEG, Frugoli e SIMA) il che rendevano l'impianto uno scalo terminale di tipo raccordato a tutti gli effetti. Lato Pisa era localizzato un piazzale completamente a mano \u2013 denominato \"campagna\", la cui creazione risale al 1938 con la creazione della Zona Industriale Apuana e la cui funzione era originariamente quella di fascio presa e consegna \u2013 dedicato ad ulteriori quattro aziende (Spintermar, Montecatini Calciocianamide, Cementerie Apuane e Fibronit) servite da altrettanti raccordi, oltre che la continuazione del binario 1P verso il sistema di raccordi della Zona Industriale.\nApparati centrali.\nLe FS gi\u00e0 nel 1906 pensarono di dotare la stazione di un apparato centrale idrodinamico per cercare di agevolare il continuo ingombro del piazzale dovuto alle manovre e ai convogli del marmo della Marmifera in sosta, installato poi negli anni successivi e dotato complessivamente di 16 leve.\nTra il 1947 e il 1948 questo venne sostituito da un pi\u00f9 moderno impianto ACE di tipo FS composto da due apparati posti in due cabine distinte. Gli apparati disponevano di banchi di manovra, quadri luminosi e sale rel\u00e9 separate, i due posti di comando comunicavano tra loro tramite consensi elettrici. La cabina A era ubicata nel fabbricato viaggiatori e comandava l'intera zona centralizzata nord, disponeva del banco di manovra, dotato di 23 leve, e del quadro luminoso comprensivo di tutto il piazzale avendo la possibilit\u00e0 di avere la situazione completa di entrambe le zone nord e sud. La cabina B era posta nelle immediate vicinanze del passaggio a livello ed era dedicata alla zona sud, il banco di manovra contava 24 leve e il quadro luminoso comprendeva stavolta la sola zona di competenza, mostrando la tabella dei consensi sul lato destro.\nL'ultimo sistema di controllo, di tipo ACEI a pulsanti, venne attivato nel 1976. Comprendeva un singolo apparato ubicato nell'ufficio movimento di stazione (\"sala banco\", consistente nella cabina), composto del banco di comando e del quadro luminoso, quest'ultimo posto nella parte superiore del banco. L'impianto, di tipo I 0/15 prima serie, inizialmente non atto al telecomando e senza opzioni per tracciati permanenti o disabilitazione, ricevette un aggiornamento nel 1998 permettendo la gestione del piazzale da remoto (V401).\nSistema ACEI: itinerari e instradamenti.\nGli itinerari permessi dal sistema erano possibili per i binari dall'1P al VI (di circolazione), con origine dai segnali di protezione (punti d'origine) ai segnali di partenza; tra i segnali M, N, O e il cumulativo P l'itinerario di partenza era frazionato e gestito con norme a parte (denominato semi itinerario IV\u00f7VI, comprendente appunto i binari dal quarto al sesto fino al segnale cumulativo). Quelli su tracciato deviato interessanti i binari I, II e III erano percorribili alla velocit\u00e0 di (tra i binari di corsa ci\u00f2 era consentito solo con i segnali di partenza posti a via libera), mentre i restanti a . In aggiunta, l'impianto era provvisto di 24 segnali bassi da manovra per un totale di 50 possibili instradamenti.\nEnti di piazzale.\nIl piazzale si componeva nel complesso di 48 deviatoi, 6 scarpe fermacarri, 24 segnali bassi luminosi fissi e 22 segnali luminosi, oltre che di altri impianti fissi.\nSegnalamento luminoso.\nDal 21 dicembre 2012, i segnali di protezione e partenza sono stati in parte sostituiti da segnali permissivi di blocco automatico (quelli lato Pisa precedentemente di partenza ora PBA a protezione della sezione di blocco e del passaggio a livello) e in parte rimossi. Infine tutti i segnali bassi di manovra sono stati anch'essi soppressi.\nDeviatoi a mano.\nLa maggior parte dei deviatoi a mano erano liberi o dotati di fermascambio a chiave FS, questi ultimi tipicamente posti in corrispondenza dell'innesto dei vari raccordi, numerati dal 201 in poi. I deviatoi e comunicazioni a mano poste sui binari di circolazione erano dotati di fermadeviatoio elettrico per il controllo della posizione all'atto della costruzione degli itinerari.\nCompletava il contesto l'area del fascio campagna, dove per\u00f2, essendo zona semi privata (trattata come raccordi da RFI) e pertanto non inclusa nelle planimetrie e piani schematici, nessuno dei deviatoi risultava avere una numerazione dedicata, ad eccezione dei deviatoi d'accesso ai raccordi con le aziende.\nImpianti fissi.\nL'impianto era dotato di un impianto di rifornimento idrico per i treni a vapore e per quelli alimentati in corrente alternata trifase, dotato di una torre da e un'altra in cemento armato di riserva da attivata nel 1906, poi demolito. Fino al 2017 dell'impianto di rifornimento rimasero solo le colonnine, la prima ubicata in direzione Pisa e la seconda in direzione La Spezia nei pressi del termine della banchina. Nel 2007 queste risultavano ancora attive. Tra gli impianti fissi figuravano inoltre un ponte a bilico con sagoma limite, una piccola piattaforma girevole (per il raccordo Du Borck, ex Cellublock), il passaggio a livello sulla via provinciale Carrara-Avenza e delle gru al servizio dei piani di carico.\nIl passaggio a livello, dopo il declassamento, \u00e8 stato riclassificato da PL di stazione protetto dai segnali di partenza lato Pisa ad automatico di linea, protetto da segnali di blocco automatico, mentre la sua chiusura e apertura non viene pi\u00f9 comandata con la costruzione degli itinerari dall'ACEI ma direttamente durante il passaggio del treno tramite specifici pedali posti sul binario.\nFabbricati.\nFabbricato viaggiatori.\nIl fabbricato viaggiatori \u00e8 composto da un corpo a due piani a pianta rettangolare. Esso sub\u00ec nel corso del tempo varie ristrutturazioni e nei primi anni cinquanta assunse l'aspetto definitivo.\nAll'inaugurazione la stazione disponeva di una struttura provvisoria in legno, poi sostituita con uno stabile definitivo in muratura gi\u00e0 a fine del XIX secolo. Questo edificio aveva una struttura completamente differente da quella assunta negli anni successivi con le varie ristrutturazioni: era costituito da un corpo centrale, che ospitava anche la biglietteria, e da esso si diramavano due altri corpi secondari. Altra caratteristica di allora era che la stazione aveva i servizi igienici separati dall'edificio principale, elemento molto comune nell'architettura dell'epoca, in un fabbricato pi\u00f9 piccolo posto a lato, verso La Spezia.\nNella seconda met\u00e0 degli anni venti, insieme agli ammodernamenti che comportarono la sostituzione delle due pensiline in ferro battuto, l'edificio venne interessato anche da una ristrutturazione negli esterni. Negli anni cinquanta venne ristrutturato una seconda volta, comportando l'edificazione di un nuovo atrio e il riassetto dei locali della biglietteria; sempre in quel periodo l'antico fabbricato per i servizi igienici venne demolito e gli stessi vennero trasferiti all'interno del fabbricato viaggiatori.\nCon il secondo riassetto, il fabbricato risultava ospitare i seguenti servizi:\nEra inoltre sede degli uffici di verifica veicoli, gestione merci e impianti elettrici e sicurezza. Altri locali erano dedicati al servizio movimento (ufficio dedicato e telegrafo, sala per il capo stazione titolare), agli spogliatoi del personale, situati nei pressi della seconda uscita vicino al bar/ristorante, alla segreteria e a un archivio.\nCon i lavori di ristrutturazione effettuati tra il 2016 e il 2018 lo stabile sub\u00ec un forte restyling che comport\u00f2 il rifacimento della facciata e l'accesso principale con la biglietteria; vennero inoltre ricostruiti i bagni, la sala d'attesa e il sottopassaggio, dotato di due ascensori. Venne inoltre ristrutturato interamente anche il magazzino merci, il cui tetto era in stato pericolante.\nLato La Spezia vi era un piccolo giardino caratterizzato dalla presenza di alberi come pini e abeti, e di una palma di grandi dimensioni; data l'incuria, durante i lavori di ristrutturazione questo venne convertito in suolo calpestabile, lasciando le due fontane gi\u00e0 presenti che ricevettero a loro volta un restauro estetico.\nAltri edifici.\nLa fermata disponeva, oltre alle varie strutture per il traffico merci, di altre strutture di servizio, alcune di esse relative alla Marmifera:\nLa cabina B.\nEsiste lato Pisa, nei pressi del passaggio a livello, un vecchio stabile denominato \"Cabina B\", posto alla progressiva 146+599. Fino al 1976 esso svolgeva, insieme all'apparato gemello in ufficio movimento, funzioni di controllo di tutto il piazzale lato Pisa della stazione tramite dei sistemi elettromeccanici. All'epoca, la stazione era sede del posto di blocco intermedio n. 34. Il fabbricato era stato costruito sul finire degli anni quaranta, \u00e8 a pianta rettangolare a tre piani, l'ultimo piano ospitava il posto di comando col banco di manovra e il quadro luminoso.\nCon la soppressione dell'apparato il fabbricato venne chiuso, rimanendo per molti anni inutilizzato e abbandonato fino a quando, nel 1990, dopo numerosi accordi con il gestore dell'infrastruttura il Dopolavoro Ferroviario della Spezia ottenne la concessione d'uso del fabbricato dalle FS.\nNell'arco di un anno l'edificio venne interamente ristrutturato sia internamente che esternamente e ritorn\u00f2 in breve tempo in piena efficienza; a partire dal 1991 il gruppo fermodellistico Tirreno vi stabil\u00ec la propria sede.\nPonti e sottopassi.\nVi sono un totale di cinque tra ponti e sottopassi che attraversano l'area dell'impianto: i ponti su viale XX Settembre, il sottopasso stradale di via Carriona, il ponte sul torrente Carrione e il vecchio sottopasso sulla Tirrenica precedentemente per il tratto Avenza-Marina di Carrara della ferrovia Marmifera. I due ponti sul viale sono in cemento armato al servizio delle linee Genova-Pisa ed Avenza-Carrara, il sottopasso di via Carriona \u2013 posta tra le segherie Walton e Frugoli a sud e tra la Carlo Telara e la ex FortiMarmi a nord \u2013 \u00e8 in mattoni con un'architettura a volta, il ponte sul Carrione, a tre campate, e il sottopasso per la Marmifera sono entrambi in cemento armato.\nPonti sul viale XX Settembre.\nCon la costruzione del viale XX Settembre, nei primi anni dieci del 1900, il comune di Carrara prese accordi con le FS per l'ampliamento dei precedenti sottopassaggi in precedenza per la vecchia Strada dei Marmi. La Societ\u00e0 Anonima per costruzioni cementizie venne incaricata per la realizzazione delle due opere, il costo complessivo fu di lire, per quello dedicato alla linea per Carrara e per quello dedicato alla Tirrenica.\nLa costruzione inizi\u00f2 nel luglio 1913 con i lavori di scavo e di posa delle travate in metallo provvisorie, tra marzo e giugno 1914 vennero effettuate le colate di cemento e infine a dicembre di quell'anno il ponte per la linea per Carrara risultava gi\u00e0 completato e pronto per il collaudo (compaiono inoltre per la prima volta i binari tranviari, in fase di costruzione e assestamento), che avvenne nel gennaio del 1915. Nel marzo 1915 vennero rimossi i ponteggi in legno dal ponte lato monti, mentre risultavano ancora in corso a giugno i lavori per la costruzione del ponte della Genova-Pisa, esteticamente uguale ma pi\u00f9 largo.\nIl sottopasso per l'Avenza-Carrara \u00e8 largo e sufficiente per un solo binario, essendo questa a semplice binario, mentre il gemello per la Genova-Pisa \u00e8 largo , sufficienti per ospitare i due binari di corsa pi\u00f9 un terzo per le precedenze. Sono presenti anche altre due campate immediatamente a nord dei ponti, in principio per il passaggio del tronco di Marmifera diretto a Marina di Carrara: per la linea per Carrara questa \u00e8 in mattoni mentre quella sulla Tirrenica \u00e8 in cemento.\nEntrambi i ponti sono a tre luci, le laterali di e la centrale di , realizzate in cemento Portland con una miscela di sabbia e pietrisco minuto. Per le prove di resistenza vennero impiegate delle locomotive del gruppo 680 delle FS, la prova di trazione per il ferro diede come risultati per centimetro quadro mentre per il calcestruzzo per centimetro quadro.\nMovimento.\nTraffico viaggiatori.\nPersone.\nLa stazione risult\u00f2 sempre frequentata da un buon numero di viaggiatori in relazione ai vari periodi storici che ha attraversato. Al 1911 risultavano un totale di persone interessanti l'impianto all'anno, con l'acquisto di 60 abbonamenti di 2\u00aa classe e 43 di 3\u00aa per un totale di 103 abbonamenti, normali e speciali per impiegati FS, militari e politici. Conclusa la prima guerra mondiale, il numero di viaggiatori sal\u00ec a , con sostanziali differenze nelle tariffe acquistate.\nTra il 1927 e il 1930 la stazione venne frequentata mediamente da 180 mila persone l'anno con una media di 19 milioni di lire in entrata.\nA distanza di un secolo, nel 2007, col variare del traffico e dell'offerta dei treni, la stazione risultava frequentata da un traffico giornaliero medio di pi\u00f9 di persone mentre nel 2018 aveva una media giornaliera di circa .\nTreni.\nLa stazione alla sua massima operativit\u00e0 era interessata dal traffico delle linee Avenza-Carrara e Genova-Pisa, per quanto riguardava i treni viaggiatori ordinari. Quello relativo alla linea per San Martino cess\u00f2 con il secondo conflitto mondiale, mentre sopravvisse quello merci fino alla definitiva chiusura al traffico nel 1969.\nDalla fine del 1800 al secondo dopoguerra l'impianto era servito da un numero piuttosto esiguo di treni viaggiatori, per lo pi\u00f9 accelerati e diretti, anche se non mancavano anche alcuni \"treni di lusso\". Dagli anni sessanta, l'offerta delle FS sulla Tirrenica aument\u00f2 significativamente, con un incremento dei servizi locali ma anche a lunga percorrenza con l'introduzione dei rapidi. Nel 1981 risultavano effettuare fermata due treni rapidi e TEE, insieme ad altri treni ordinari giornalieri per la relazione Milano-Livorno-Grosseto, e vari treni espressi e diretti.\nAll'inizio degli anni 2000, col passaggio di consegne del traffico a Trenitalia e dell'infrastruttura a RFI, l'impianto eredit\u00f2 i treni viaggiatori che effettuavano fermata gi\u00e0 negli anni passati (in precedenza effettuati dall'Ente Ferrovie dello Stato), tra i quali diversi interregionali, regionali, diretti e InterCity. Successivamente, nel 2004, la stessa Trenitalia stipul\u00f2 un contratto di servizio con la regione Toscana \u2013 denominato anche \"Memorario\" \u2013 per l'effettuazione di nuove relazioni regionali cadenzate interessanti la stazione (classificata come \"stazione porta\" dal punto di vista commerciale): in questi servizi erano compresi 16 regionali da e per Firenze Santa Maria Novella istituiti con l'orario invernale entrato in vigore il 12 dicembre, 7 coppie in pi\u00f9 rispetto al precedente orario, poi ridotti a 5 coppie nel contratto di servizio 2009-2014. Questi venivano solitamente effettuati con composizioni omogenee di E.464 e 6 carrozze MDVC al seguito con l'offerta di 456 posti a bordo; il tempo di percorrenza totale era di 1 ora e 54 minuti su un totale di di linea. Oltre al traffico regionale fermano anche dei treni a lunga percorrenza della relazione InterCity anch'essa effettuata da Trenitalia.\nTraffico merci.\nL'impianto venne sempre interessato da un forte traffico merci proveniente dalle cave attraverso la ferrovia Marmifera e la ferrovia Avenza-Carrara. Durante il periodo di maggiore attivit\u00e0 il suo piazzale risultava spesso ingombro di convogli merci FS e FMC. Vi era inoltre anche il traffico proveniente dai raccordi della Zona Industriale Apuana e da diverse aziende poste nelle vicinanze con le quali era collegata tramite alcuni raccordi.\nCon l'inaugurazione della stazione stessa e della Tirrenica, la produzione di marmo sal\u00ec dalle esportate nel 1861 alle in 10 anni. L'attivazione della Marmifera nel 1876 diede un ulteriore slancio all'esportazione del marmo, come si evince dai documenti dell'epoca. Dall'inizio degli anni 1870 questa vide una crescita significativa grazie ai migliori mezzi di trasporto impiegati, in sostituzione della trazione animale, e al minor costo passando dalle quasi totali del 1872 alle oltre del 1884, circa in pi\u00f9 rispetto a dieci anni prima. Era in netta maggioranza l'esportazione di blocchi di marmo grezzo, anche se risultava essere presente il trasporto di materiale lavorato e segato sotto forma di lastre.\nTra i mesi di gennaio e fine maggio 1882 la sola stazione di Avenza esportava di marmo grezzo, di marmo segato e in marmo lavorato per un totale di in soli 5 mesi.\nNel 1888 il totale del marmo esportato via ferrovia sal\u00ec a e nel 1891 era a quota .\nNel 1911 il traffico merci era cos\u00ec caratterizzato:\nL'impianto spediva inoltre verso l'estero macchine o parti di ricambio per le stesse (13 quintali), marmo proveniente dalle cave ( quintali) e vino (112 quintali) per un totale di quintali di merce spedita. Sette anni dopo, complice il conflitto mondiale, i numeri per importazioni ed esportazioni risultavano sostanzialmente diminuiti.\nQui riportata \u00e8 invece la situazione nel quadriennio 1927-30:\nNel biennio 1940-41 la stazione risultava effettuare trasporto combinato di casse mobili e carrelli stradali, oltre che esportare acido solforico provenienti dalle vicine aziende. Nel 1940 le tonnellate di marmo esportate scesero a a causa della guerra e le importate erano appena 381. I marmi importati non apuani ammontavano a , provenienti da varie localit\u00e0 italiane ed estere.\nNel 1943 i marmi in esportazione \u2013 divisi per grezzi, segati e lavorati \u2013 erano rispettivamente , e , mentre erano , e verso l'interno; pi\u00f9 in generale, venivano spediti dalla stazione di marmo grezzo, di segati e di lavorati, al contrario risultavano importate nelle stesse categorie , e . I marmi di origine non apuana questa volta risultavano assenti.\nIl traffico del marmo sub\u00ec un forte calo con la soppressione della Marmifera nel 1964, a causa della cessazione del relativo traffico proveniente via ferrovia dalle cave e bacini marmiferi. Sopravvisse fino al 1969 la diramazione per San Martino, rimasta fino ad allora attiva per il traffico merci in regime di raccordo.\nCol passare del tempo la stazione perse progressivamente d'importanza, l'esportazione di merce via ferrovia cal\u00f2 dalle annuali del 1952 alle nel 1962 mentre aumentavano sensibilmente i traffici su gomma, e il residuo movimento di maggiore rilievo cess\u00f2 all'inizio degli anni novanta. Tuttavia continuarono a caratterizzare l'impianto piccole tradotte e stazionamenti provvisori di materiale rotabile. Il movimento residuo venne definitivamente soppresso con il cambio d'orario invernale del 2012, con il declassamento a fermata.\nIncidenti.\nNella notte tra il 21 e il 22 ottobre 1881 il tratto di linea tra Sarzana e Avenza venne momentaneamente interrotto a causa dello svio del Diretto 37: sviarono 15 vetture causando la morte di un viaggiatore, una ventina di feriti e gravi danni al materiale rotabile; la linea venne ripristinata nelle 48 ore successive e dal 24 ottobre l'esercizio riprese normalmente.\nNei primi del 1900, a causa del continuo stato d'ingombro del piazzale, avvenne un incidente tra un treno espresso occorso sul secondo binario e una locomotiva a vapore adibita alle manovre interne, la FS 2267, poi entrata a far parte del gruppo 215 e rinumerata in 215.277.\nServizi.\nLa stazione, gestita da RFI che la classificava nel 2012 di categoria \"silver\", dispone di:\nDopo i lavori di ristrutturazione del 2017/2018 per l'eliminazione delle barriere architettoniche, l'impianto \u00e8 stato dotato di due ascensori che collegano il sottopassaggio con le due banchine, percorsi per ipovedenti, nuovi impianti per l'annuncio treni, videosorveglianza e illuminazione, mentre le banchine vennero portate allo standard d'interoperabilit\u00e0 europeo di dal piano del ferro. La fermata dispone inoltre di due parcheggi (uno pubblico e uno privato ad uso del personale di servizio) e di una rastrelliera per sosta biciclette.\nInterscambi.\nLa fermata offre i seguenti interscambi:\nL'impianto inoltre ha posseduto come interscambio, dal 1915 al 1955, la tranvia Carrara-Marina di Carrara. Alla sua chiusura questa venne sostituita dalla filovia che si estendeva da Carrara fino a Marinella di Sarzana e che oper\u00f2 fino al 1985.\nMedia.\nDurante l'esercizio, l'impianto \u00e8 stato immortalato pi\u00f9 volte in varie cartoline e fotografie d'epoca. \u00c8 anche apparso nel cinegiornale delle FS del 1948 \"Rotaie\", realizzato nell'immediato dopoguerra e che documenta la ricostruzione postbellica.\nNel 2017 Carrara-Avenza e Carrara San Martino compaiono menzionate nel libro \"Passato in costruzione. La memoria edifica il presente\" di Francesco Cannas, ambientato negli anni settanta. Questo vede il protagonista, un ragazzo di nome Giorgio, partire da Oristano in Sardegna verso Carrara per motivi di studio. All'acquisto del biglietto, non sapendo con precisione la stazione di destinazione, prese la traccia pi\u00f9 lunga, per San Martino. All'approssimarsi di Massa, chiese al capotreno quanto mancasse all'arrivo. Essendo stata chiusa al servizio viaggiatori dal dopoguerra e definitivamente soppressa nel 1970, questi lo guard\u00f2 senza capire a cosa si riferisse e gli disse di scendere ad Avenza.\nBibliografia.\nFonti a stampa.\nFonti FS.\nPiantine FV\nPiani schematici e quadri luminosi\nAltro"}
{"id": "1759565", "revid": "339392", "url": "https://it.wikipedia.org/wiki?curid=1759565", "title": "Dorodabo", "text": ""}
{"id": "1759568", "revid": "31886", "url": "https://it.wikipedia.org/wiki?curid=1759568", "title": "Holarchaeidae", "text": ""}
{"id": "1759574", "revid": "31886", "url": "https://it.wikipedia.org/wiki?curid=1759574", "title": "Specie di Holarchaeidae", "text": ""}
{"id": "1759583", "revid": "610351", "url": "https://it.wikipedia.org/wiki?curid=1759583", "title": "Coppa Libertadores 1990", "text": "L'edizione 1990 della Coppa Libertadores vide la vittoria dell'Olimpia.\nSedicesimi di finale.\nGruppo 1 Bolivia, Ecuador.\n14.03 The Strongest La Paz - Oriente Petrolero Santa Cruz de la Sierra 2:0\n14.03 Barcelona Guayaquil - Emelec Guayaquil 0:0\n20.03 The Strongest La Paz - Emelec Guayaquil 4:3\n23.03 Oriente Petrolero Santa Cruz de la Sierra - Emelec Guayaquil 1:0\n27.03 Barcelona Guayaquil - Oriente Petrolero Santa Cruz de la Sierra 2:1\n30.03 Emelec Guayaquil - Oriente Petrolero Santa Cruz de la Sierra 2:2\n04.04 Oriente Petrolero Santa Cruz de la Sierra - The Strongest La Paz 1:0\n04.04 Emelec Guayaquil - Barcelona Guayaquil 3:1\n10.04 The Strongest La Paz - Barcelona Guayaquil 2:1\n14.04 Oriente Petrolero Santa Cruz de la Sierra - Barcelona Guayaquil 1:1\n17.04 Barcelona Guayaquil - The Strongest La Paz 1:0\n20.04 Emelec Guayaquil - The Strongest La Paz 1:0\n09.05 Barcelona Guayaquil - Oriente Petrolero Santa Cruz de la Sierra 3:1\n16.05 Oriente Petrolero Santa Cruz de la Sierra - Barcelona Guayaquil 3:2, karne 4:5\nGruppo 2 Argentina, Colombia.\n25.03 River Plate Buenos Aires - Independiente Avellaneda 0:0\n01.04 Independiente Avellaneda - River Plate Buenos Aires 1:0\nGruppo 3 Cile, Per\u00f9.\n11.04 Universidad Cat\u00f3lica Santiago - Colo Colo Santiago 2:1\n11.04 Sporting Cristal Lima - Uni\u00f3n Huaral 0:0\n17.04 Sporting Cristal Lima - Universidad Cat\u00f3lica Santiago 0:0\n20.04 Uni\u00f3n Huaral - Universidad Cat\u00f3lica Santiago 1:0\n24.04 Sporting Cristal Lima - Colo Colo Santiago 1:2\n27.04 Uni\u00f3n Huaral - Colo Colo Santiago 1:1\n04.05 Colo Colo Santiago - Universidad Cat\u00f3lica Santiago 0:0\n04.05 Uni\u00f3n Huaral - Sporting Cristal Lima 0:3\n08.05 Universidad Cat\u00f3lica Santiago - Sporting Cristal Lima 2:0\n12.05 Colo Colo Santiago - Sporting Cristal Lima 2:0\n15.05 Colo Colo Santiago - Uni\u00f3n Huaral 3:1\n18.05 Universidad Cat\u00f3lica Santiago - Uni\u00f3n Huaral 2:2\nGruppo 4 Uruguay, Venezuela.\n25.02 Defensor Sporting Montevideo - Progreso Montevideo 0:0\n25.02 Mineros Guayana - Pepeganga Porlamar 1:0\n04.03 Mineros Guayana - Progreso Montevideo 1:3\n07.03 Pepeganga Porlamar - Progreso Montevideo 1:0\n11.03 Pepeganga Porlamar - Defensor Sporting Montevideo 1:0\n14.03 Mineros Guayana - Defensor Sporting Montevideo 0:0\n21.03 Progreso Montevideo - Defensor Sporting Montevideo 1:1\n21.03 Pepeganga Porlamar - Mineros Guayana 2:1\n26.03 Progreso Montevideo - Mineros Guayana 1:1\n26.03 Defensor Sporting Montevideo - Pepeganga Porlamar 1:0\n29.03 Progreso Montevideo - Pepeganga Porlamar 2:0\n29.03 Defensor Sporting Montevideo - Mineros Guayana 3:1\n04.04 Progreso Montevideo - Defensor Sporting Montevideo 4:0\nGruppo 5 Brasile, Paraguay.\n14.03 Gr\u00eamio Porto Alegre - Vasco da Gama Rio de Janeiro 2:0\n14.03 Olimpia Asunci\u00f3n - Cerro Porte\u00f1o Asunci\u00f3n 2:1\n27.03 Olimpia Asunci\u00f3n - Gr\u00eamio Porto Alegre 1:0\n30.03 Cerro Porte\u00f1o Asunci\u00f3n - Gr\u00eamio Porto Alegre 3:1\n03.04 Olimpia Asunci\u00f3n - Vasco da Gama Rio de Janeiro 2:1\n06.04 Cerro Porte\u00f1o Asunci\u00f3n - Vasco da Gama Rio de Janeiro 1:1\n18.04 Cerro Porte\u00f1o Asunci\u00f3n - Olimpia Asunci\u00f3n 3:2\n18.04 Vasco da Gama Rio de Janeiro - Gr\u00eamio Porto Alegre 0:0\n24.04 Gr\u00eamio Porto Alegre - Olimpia Asunci\u00f3n 2:2\n24.04 Vasco da Gama Rio de Janeiro - Cerro Porte\u00f1o Asunci\u00f3n 2:0\n27.04 Vasco da Gama Rio de Janeiro - Olimpia Asunci\u00f3n 1:0\n27.04 Gr\u00eamio Porto Alegre - Cerro Porte\u00f1o Asunci\u00f3n 0:0"}
{"id": "1759588", "revid": "767487", "url": "https://it.wikipedia.org/wiki?curid=1759588", "title": "Black and Gold", "text": "Black and Gold \u00e8 il singolo d'esordio di Sam Sparro, estratto dal suo primo album \"Sam Sparro\". La canzone \u00e8 stata remixata Max Sanna e Steve Pitron, Paul Epworth, Al Usher, Kings Of The Universe e Russ Chimes. La versione originale del singolo \u00e8 stata resa disponibile su iTunes il 23 marzo 2008, mentre l'intero album la settimana seguente. Il 7 aprile, \u00e8 stato pubblicato anche il CD.\nVideo.\nIl video del brano \u00e8 il primo del cantante.\nVede una limousine arrivare col cantante dentro ed escono degli uomini vestiti da pinguino,cos\u00ec come il cantante. Sam e gli altri ballano e ogni tanto appare la camicia del cantante che brilla, le scintille dall'ombrello e i fuochi d'artificio.\nAlla fine del video il cantante entra nella limousine assieme agli uomini cosicch\u00e9 la macchina possa partire."}
{"id": "1759589", "revid": "339392", "url": "https://it.wikipedia.org/wiki?curid=1759589", "title": "Medamatcha", "text": ""}
{"id": "1759591", "revid": "339392", "url": "https://it.wikipedia.org/wiki?curid=1759591", "title": "Southern Rap", "text": ""}
{"id": "1759592", "revid": "62004", "url": "https://it.wikipedia.org/wiki?curid=1759592", "title": "Saski Baskonia SAD", "text": ""}
{"id": "1759594", "revid": "313517", "url": "https://it.wikipedia.org/wiki?curid=1759594", "title": "Emanuele Castrucci", "text": "Biografia.\nHa frequentato negli anni sessanta il liceo classico statale Lorenzo Costa di La Spezia, iscrivendosi quindi all'Universit\u00e0 di Firenze, dove si \u00e8 formato negli studi filosofico-giuridici e storico-giuridici alla scuola di Luigi Lombardi Vallauri e di Paolo Grossi, laureandosi in giurisprudenza nel 1975. Lungo gli anni ottanta ha ricoperto in quell'ateneo il ruolo di ricercatore universitario di filosofia del diritto. A Firenze \u00e8 entrato in contatto per un breve periodo, pur senza aderirvi, con l'area di Autonomia Operaia espressa all'epoca da Toni Negri, con la cui consulenza ha scritto la sua tesi di laurea (\"Tra Stato di diritto e pianificazione\", Firenze 1975). Dal 1990 al 1997 ha insegnato come professore ordinario di filosofia del diritto presso l'Universit\u00e0 degli Studi di Genova. Dal 1998 al 2019 \u00e8 stato professore ordinario di filosofia del diritto e filosofia politica all'Universit\u00e0 di Siena.\nI suoi studi riguardano principalmente la filosofia politica e la storia delle idee giuridiche, avendo come oggetto alcuni aspetti costitutivi della dimensione contemporanea, tra i quali si possono ricordare: i presupposti antropologici del \"politico\"; i fondamenti dello \"Jus Publicum Europaeum\", la critica dell\"ideologia dei diritti dell'uomo\". La sua ricerca riguarda inoltre le origini e le forme del pensiero giuridico europeo moderno, la ricostruzione delle linee fondamentali della teoria dello Stato tedesca del primo XX secolo, le radici giuridiche e teologiche della tradizione culturale dell'Occidente.\nAllievo a Tubinga dal 1977 al 1982 di Roman Schnur, di cui ha curato l'edizione italiana del libro \"Individualismus und Absolutismus. Zur politischen Theorie vor Thomas Hobbes (1600-1640)\" (Berlin, Duncker &amp; Humblot, 1962), Castrucci ne ha sviluppato autonomamente la concezione del \"manierismo politico\" nei propri scritti sulla filosofia politica convenzionalista del XVII secolo. Nel corso della sua ricerca Castrucci ha approfondito in particolar modo filoni di pensiero riconducibili alla rivoluzione conservatrice europea, contribuendo inoltre alla diffusione in Italia del pensiero del giurista tedesco Carl Schmitt con la traduzione de \"Il nomos della terra\" (1991, con cura editoriale dello storico della filosofia Franco Volpi) e di \"Legge e giudizio. Uno studio sul problema della prassi giudiziale\" (2016).\nPensiero.\n\u201cConvenzione\u201d, \u201cforma\u201d, \u201cpotenza\u201d sono i concetti chiave della riflessione filosofico-politica europea di cui, nell'analisi di Castrucci, si ritrova tracciato lo sviluppo storico-genealogico e vengono indagate le implicazioni teoriche.\n\"Convenzione\", o per meglio dire \u201cordine giuridico convenzionale\u201d, \u00e8 il termine-concetto che corrisponde al modo in cui, a partire dalla prima modernit\u00e0, la razionalit\u00e0 giuridica europea affronta il problema di un ordine giuridico tecnico e artificiale, svincolato da quelle premesse di valore di tipo teologico o metafisico che avevano caratterizzato il diritto premoderno. Castrucci delinea in questo senso la storia e la teoria dell'\u201cordine convenzionale\u201d nel quadro della modernit\u00e0 matura, che dal Seicento barocco procede fino alla crisi della cultura mitteleuropea del primo Novecento.\nAccade in questo quadro che il primato classico dell'idea filosofica di \"forma\" venga sostituito da quello, tipicamente moderno, dell'idea di \u201cdecisione\u201d. L'\u201cepoca della decisione\u201d si contrappone cos\u00ec all'\u201cepoca della forma\u201d nei vari ambiti del pensiero europeo. Confrontandosi con i campi diversi della filosofia politica, dell'etica e della letteratura, l'analisi incontra figure significative di filosofi e scrittori come Walter Benjamin, Robert Musil, Paul Val\u00e9ry. Il complesso apparentemente discorde delle loro voci, che Castrucci analizza, porta all'idea di una forma elaborata su basi rinnovate rispetto all'impostazione \u201cformalista\u201d e \u201cnormativista\u201d di ascendenza kantiana, a lungo prevalente nel campo dell'estetica e della teoria del diritto.\nNello sviluppo storico e genealogico dell'idea metafisica di \"potenza\" si possono infine riconoscere, secondo Castrucci, le linee di un'antropologia politica fondata su basi individualistiche (potenza come acquisizione di spazio, ossia affermazione individuale nella spazialit\u00e0: \"Selbstbehauptung\"), che per\u00f2 non trascura il serio problema \u2013 posto nel corso del Novecento dalla migliore dottrina costituzionale tedesca \u2013 del radicamento materiale e simbolico del singolo individuo nella comunit\u00e0 politica di appartenenza (potenza come stabilizzazione, ossia radicamento individuale e comunitario nella spazialit\u00e0). Risulta evidente in tutto ci\u00f2 il riferimento all'idea schmittiana di \"Ortung\", ossia \u201clocalizzazione\u201d o \u201cradicamento\u201d, elaborata da Schmitt, ma anche \u2013 secondo quanto sostiene Castrucci \u2013 all'idea di potenza gi\u00e0 rinvenibile nell'antropologia filosofica di Spinoza e di Nietzsche.\nL'analisi di Castrucci muove pi\u00f9 in generale dal proposito di riconsiderare, seguendo il modello della lotta delle idee proprio della critica della cultura (\"Kulturkritik\") tedesca del primo Novecento, una serie di concreti problemi teorici su cui la cultura europea aveva concentrato l'attenzione in un passato non troppo lontano, per poi distoglierla \"nell'inseguimento di una discutibile attualit\u00e0\". Tra questi problemi particolare rilievo tematico acquistano, nel discorso filosofico di Castrucci, la ricerca di un'etica fondata su basi epistemologiche convenzionaliste, l'approfondimento delle implicazioni politiche presenti nel pensiero di autori classici della filosofia tedesca come Schopenhauer, Nietzsche, Heidegger e Cassirer, la critica radicale delle tesi di autori pi\u00f9 recenti come Habermas, nonch\u00e9 infine la questione cruciale delle linee virtuali di costruzione di un mito politico nell'et\u00e0 del nichilismo compiuto.\nControversie.\nHanno suscitato polemiche alcuni suoi tweet, a partire da uno pubblicato il 30 novembre 2019 col quale si riferiva a figure storiche naziste come Adolf Hitler - ritratto col il cane Blondi e il commento di Castrucci \"Vi hanno detto che sono stato un mostro per non farvi sapere che ho combattuto contro i veri mostri che oggi vi governano dominando il mondo\" - e Corneliu Zelea Codreanu, fondatore della Guardia di Ferro; dopo la diffusione di questo tweet, ne sono stati portati in evidenza altri, ritenuti di matrice filonazista, razzista e antisemita, nonch\u00e9 presunti insulti nei riguardi del Presidente della Repubblica Sergio Mattarella e dell'ex Presidente della Camera Laura Boldrini. Il professore ha replicato affermando di aver semplicemente espresso \"un giudizio storico personale\" avvalendosi, al di fuori della sua attivit\u00e0 didattica, del principio di libert\u00e0 di pensiero e successivamente, in una memoria difensiva dei suoi avvocati, di non aver mai aderito ad alcuna ideologia nazista, ma di essere un \"libero pensatore\", sottolineando inoltre come la propria critica, volutamente provocatoria e paradossale, andasse piuttosto intesa come indirizzata contro la grande speculazione finanziaria, con esplicito riferimento alla lotta contro la finanza speculativa, l'usura e il signoraggio bancario di Ezra Pound. Il suo account \u00e8 stato chiuso. Il 2 dicembre il rettore dell'Universit\u00e0 degli Studi di Siena Francesco Frati ha preso le distanze da Castrucci, annunciando di aver \"dato mandato agli uffici di attivare i provvedimenti conseguenti alla gravit\u00e0 del caso\" e, successivamente, di aver presentato un esposto in procura dopo aver ravvisato \"un profilo di illegalit\u00e0\" nelle parole del docente, ipotizzando il reato di odio razziale con l'aggravante di negazionismo.\nDopo la sospensione, Castrucci non si \u00e8 presentato alla Commissione disciplinare dell'ateneo dichiarandola non legittimata a giudicare sul suo caso, mentre l'iter procedurale che avrebbe potuto condurre al licenziamento \u00e8 stato bloccato in seguito alla richiesta di pensionamento presentata dal professore stesso. L'inchiesta penale \u00e8 stata affidata per motivi di competenza alla procura di La Spezia."}
{"id": "1759597", "revid": "123625885", "url": "https://it.wikipedia.org/wiki?curid=1759597", "title": "1000 km di Monza", "text": "La 1000\u00a0km di Monza \u00e8 una gara automobilistica di durata gestita dall'Autodromo Nazionale di Monza, in Italia. Dalla seconda edizione del 1966 assegna il \"Trofeo Caracciolo\"\nNei primi anni sessanta la corsa aveva una durata di tre ore, basata su vetture di produzione del campionato mondiale marche, prima dell'espansione delle gare di durata alla distanza dei 1000\u00a0km dal 1965. Fino al 1969 si disput\u00f2 sul circuito completo, lungo 10\u00a0km, che includeva anche il circuito ovale di \"Alta Velocit\u00e0\".\nDal 1963 al 1992, con alcune eccezioni in anni in cui la gara non si disput\u00f2, la 1000\u00a0km di Monza ha fatto parte del Campionato Mondiale Sportprototipi, il campionato pi\u00f9 importante per le gare di durata organizzato dalla FIA con vari cambi di denominazione, dal 1953 al 1992.\nDopo alcuni anni di sospensione e disinteresse, \u00e8 ritornata nel 2004 a far parte del campionato Le Mans Series, da cui \u00e8 per\u00f2 stata esclusa nel 2009.\nDal 2017 il circuito brianzolo torna ad ospitare una gara di durata per prototipi, la \"4 ore\" valida per l'European Le Mans Series, che sino al 2016 si era disputata ad Imola. \nLa 1000km torner\u00e0 nel 2021 come seconda tappa del campionato del mondo endurance e sar\u00e0 chiamata 6 Ore di Monza"}
{"id": "1759601", "revid": "110157", "url": "https://it.wikipedia.org/wiki?curid=1759601", "title": "Sam Sparro (album)", "text": "Sam Sparro \u00e8 l'album d'esordio del cantante australiano Sam Sparro uscito nel 2008. Il primo singolo estratto \u00e8 la hit \"Black and Gold\"."}
{"id": "1759605", "revid": "37401", "url": "https://it.wikipedia.org/wiki?curid=1759605", "title": "Periodo shirazi", "text": "Con l'espressione periodo shirazi (o epoca shirazi) ci si riferisce alla fase della storia dell'Africa orientale (e della Tanzania in particolare) compresa fra il XIII e il XV secolo. Prende il nome dai sultani che regnavano sulle numerose citt\u00e0-stato arabe della regione, che nella maggior parte dei casi si ritenevano discendenti di famiglie aristocratiche della regione di Shiraz, in Persia.\nStoria.\nNei primi anni del secondo millennio d.C., sulla costa della Tanzania e sulle isole antistanti (in particolare Zanzibar e Kilwa) iniziarono a sorgere insediamenti commerciali arabi e persiani. L'interscambio culturale e linguistico con le locali popolazioni bantu diede origine alla cultura e alla lingua swahili. Questi insediamenti divennero sempre pi\u00f9 ricchi e importanti man mano che si sviluppavano le rotte commerciali che dall'Africa portavano oro, avorio e altre risorse verso il Medio Oriente e l'Asia, fino all'India e alla Cina.\nFra il XIII secolo e il XV secolo pi\u00f9 di 30 di questi insediamenti si svilupparono in vere e proprie citt\u00e0-stato, ciascuna delle quali aveva un proprio sultano. Kilwa divenne uno dei pi\u00f9 importanti centri della regione, e viene ricordata nei racconti del viaggiatore berbero Ibn Battuta come una delle citt\u00e0 pi\u00f9 belle e ricche del mondo.\nQuesta fase della storia della Tanzania si chiuse bruscamente con l'avvento dei Portoghesi, che fra la fine del XV secolo e la prima met\u00e0 del XVI sottomisero l'intera costa.\nInfluenza.\nL'epoca shirazi modific\u00f2 completamente la cultura delle popolazioni dell'Africa orientale. La cultura swahili, le cui origini si devono far risalire a questa antica colonizzazione araba e persiana, \u00e8 il frutto pi\u00f9 evidente di questo periodo. In seguito, i rapporti fra gli swahili e il mondo arabo e islamico venne rinforzato dall'avvento del sultanato di Oman, che nel XVIII secolo torn\u00f2 a strappare la costa dell'odierna Tanzania al dominio europeo e cristiano.\nUno dei pi\u00f9 importanti siti archeologici dell'epoca shirazi si trova a Kaole, poco a sud di Bagamoyo; vi si trovano, tra l'altro, le rovine di quella che si ritiene possa essere la pi\u00f9 antica moschea dell'Africa orientale."}
{"id": "1759606", "revid": "104458", "url": "https://it.wikipedia.org/wiki?curid=1759606", "title": "Raetia", "text": ""}
{"id": "1759612", "revid": "1498232", "url": "https://it.wikipedia.org/wiki?curid=1759612", "title": "Localit\u00e0 bandiere blu in Italia (2005)", "text": "Elenco delle localit\u00e0 italiane insignite della bandiera blu dalla FEE per l'anno 2005."}
{"id": "1759614", "revid": "152416", "url": "https://it.wikipedia.org/wiki?curid=1759614", "title": "Silvano Raggio", "text": ""}
{"id": "1759616", "revid": "152416", "url": "https://it.wikipedia.org/wiki?curid=1759616", "title": "Silvano Garibaldi", "text": ""}
{"id": "1759619", "revid": "287204", "url": "https://it.wikipedia.org/wiki?curid=1759619", "title": "Divisione di Magadh", "text": "Magadh \u00e8 una divisione dello stato federato indiano di Bihar, e ha come capoluogo Gaya.\nLa divisione di Magadh comprende i distretti di Gaya, Nawada, Aurangabad, Jehanabad e Arwal."}
{"id": "1759620", "revid": "135224", "url": "https://it.wikipedia.org/wiki?curid=1759620", "title": "1000 km di monza", "text": ""}
{"id": "1759621", "revid": "1546219", "url": "https://it.wikipedia.org/wiki?curid=1759621", "title": "Distretto di Akkar", "text": "Il distretto di Akkar () \u00e8 l'unico distretto amministrativo del governatorato di Akkar in Libano. Il capoluogo del distretto \u00e8 Halba. Nel distretto vive una forte concentrazione di alauiti\nIl distretto \u00e8 caratterizzato da una ampia pianura costiera a ovest con alte montagne nella zona interna ad est. La citt\u00e0 pi\u00f9 grande \u00e8 Bebnin. Nella pianura vengono coltivati agrumi e ortaggi. Nella zona montagnosa si trova il villaggio di Mish Mish, noto per le sue numerose sorgenti d'acqua.\nNel distretto di Akkar, ci sono alcuni importanti scavi archeologici. Uno dei pi\u00f9 famosi \u00e8 il sito chiamato Tell Arqa (la romana \"Arca Caesarea\"), presso la citt\u00e0 di Miniara, luogo di nascita dell'imperatore romano Alessandro Severo."}
{"id": "1759623", "revid": "14691", "url": "https://it.wikipedia.org/wiki?curid=1759623", "title": "Epoca shirazi", "text": ""}
{"id": "1759624", "revid": "287204", "url": "https://it.wikipedia.org/wiki?curid=1759624", "title": "I Know You Want Me", "text": "I Know You Want Me \u00e8 il primo singolo del rapper statunitense Young Buck estratto dall'album \"Buck the World\". Lo ha prodotto e vi ha partecipato Jazze Pha.\nInformazioni.\nLa canzone non ha fatto ingresso nella chart \"Billboard Hot 100\", ma ha raggiunto la posizione n.67 nella \"Hot R&amp;B/Hip-Hop Songs\".\n50 Cent, Lloyd Banks, i Mobb Deep, Tony Yayo, Spider Loc, gli M.O.P., Ludacris e altri fanno un'apparizione nel videoclip."}
{"id": "1759625", "revid": "135224", "url": "https://it.wikipedia.org/wiki?curid=1759625", "title": "1000km di Monza", "text": ""}
{"id": "1759627", "revid": "2021830", "url": "https://it.wikipedia.org/wiki?curid=1759627", "title": "Colonna d'acqua oscillante", "text": "L'impianto a colonna d'acqua oscillante, in inglese Oscillating Water Column (OWC) \u00e8 utilizzato per la produzione di energia elettrica dalle correnti di marea, e rappresenta al momento il metodo pi\u00f9 economico e diffuso per la conversione del moto ondoso.\nImpianto.\nGli impianti vengono dislocati direttamente sul mare sfruttando insenature naturali o scavando conche artificiali sulla costa. Si tratta di strutture cava, costruita in acciaio o calcestruzzo, senza base e parzialmente immerso nell'acqua marina. Nella parte superiore si trova una turbina Wells, usata per convertire l'alimentazione pneumatica disponibile.\nIl movimento ondoso fa in modo che all'interno della struttura si crei un movimento d'aria: quando l'onda sale l'aria si comprime verso l'alto e fa girare la turbina in senso antiorario e poi esce attraverso due ugelli. Appena l'onda scende l'aria occupa il posto dell'acqua facendo cos\u00ec girare la turbina nel senso opposto. Questo movimento in senso orario e antiorario della turbina farebbe perdere molta energia, perch\u00e9 ad ogni onda, si vedrebbe accelerare, decelerare e invertire il senso di marcia; per evitare questo inconveniente si utilizzano le turbine Wells, create appositamente per convertire in un unico senso di rotazione, il passare dell'aria verso l'alto o verso il basso.\nQuando l'onda si abbassa, l'aria fluisce attraverso la turbina e torna indietro nella conca idraulica attraverso porte (chiuse artificiali).\nGli impianti vengono costruiti vicino alla riva, e fra le principali problematiche si segnalano un forte impatto visivo e un'elevata rumorosit\u00e0.\nDiffusione.\nIl primo impianto OWC \u00e8 stato inaugurato dalla ditta scozzese Wavegen nel novembre 2000 sull'isola di Islay in Scozia e produce circa 500\u00a0kW. Fra gli altri impianti di questo tipo gi\u00e0 operativi si possono citare: PICO nelle Azzorre da 400\u00a0kW, Trivandrum in India da 150\u00a0kW, Sakata in Giappone da 60\u00a0kW.. In Italia si stanno costruendo impianti basati su questo principio nel porto di Civitavecchia, in quello di Genova, e sono previsti altri impianti in altri porti dove l'impatto estetico dei cassoni di cemento armato necessari al funzionamento delle turbine viene mitigato utilizzando gli stessi cassoni come frangiflutti delle varie dighe foranee dei porti."}
{"id": "1759628", "revid": "86341", "url": "https://it.wikipedia.org/wiki?curid=1759628", "title": "Paolo Zaniboni", "text": "Biografia.\nFiglio d'arte di Sergio Zaniboni, esordisce nel settore fumettistico nel 1993 sulle pagine de \"Il Giornalino\", rivista per cui crea le serie \"Steam Rail\" (inizialmente disegnata dal padre) e \"Max Le Tax\". Grazie a questi titoli, nel 1997 vince il Premio IF e il premio Albertarelli. Nel frattempo, coltiva anche la sua passione per il cinema, che lo porta a lavorare ad alcuni video musicali a Londra e ad alcuni cortometraggi a Torino, nelle vesti di Autore e Regista.\nNel 1999 inizia la sua collaborazione con la casa editrice Astorina affiancando il padre sulle pagine di \"Diabolik\" elaborando le tavole a matita con una tecnica digitale e colorando le copertine."}
{"id": "1759629", "revid": "117127159", "url": "https://it.wikipedia.org/wiki?curid=1759629", "title": "Coppa Libertadores 1991", "text": "La Coppa Libertadores 1991 vide la vittoria della squadra cilena del Colo-Colo.\nFase a eliminazione diretta.\nQualificata direttamente a questa fase l'Olimpia in quanto campione in carica."}
{"id": "1759631", "revid": "114318401", "url": "https://it.wikipedia.org/wiki?curid=1759631", "title": "Henry Garnet", "text": "Visse nella seconda met\u00e0 del XVI secolo in un'Inghilterra caratterizzata dal diffondersi del Protestantesimo (Giacomo I Stuart, incoronato nel 1603 re d'Inghilterra, fu il primo monarca inglese ad essere educato da protestante): i preti della Chiesa di Roma venivano perseguitati e uccisi.\nSotto il re Giacomo I mor\u00ec impiccato nella piazza davanti alla Cattedrale di Saint Paul a Londra. Fu ucciso perch\u00e9 accusato di aver partecipato alla \"congiura delle polveri\", con la quale si sarebbe attentato alla vita del re. I congiurati posizionarono sotto le fondamenta del Parlamento 36 barili di polvere da sparo con i quali avrebbero fatto saltare l'edificio, uccidendo lord e reali. La congiura fu scoperta in tempo e venne bloccata. Questo attentato fu usato dalla chiesa protestante per eliminare i papisti e furono uccisi moltissimi cattolici. Henry Garnet in realt\u00e0 non aveva partecipato a nulla, ma era stato il confessore di alcuni dei congiurati. Per rispettare il voto del silenzio della confessione, non rivel\u00f2 i nomi dei congiurati e per questo fu accusato addirittura di esserne il capo. Fu impiccato nel 1606.\nCome era in uso in quel periodo, la sua pelle fu usata per rilegare il libro in cui era contenuto il verbale del suo processo."}
{"id": "1759635", "revid": "92723", "url": "https://it.wikipedia.org/wiki?curid=1759635", "title": "Diocesi di La Paz en la Baja California Sur", "text": ""}
{"id": "1759636", "revid": "1573940", "url": "https://it.wikipedia.org/wiki?curid=1759636", "title": "Homalonychidae", "text": "Homalonychidae \u00e8 una famiglia di ragni appartenente all'infraordine Araneomorphae.\nEtimologia.\nIl nome deriva dal greco , \"omal\u00f2s\", cio\u00e8 \"uguale, uniforme, pari, liscio\" e , \"nychios\", cio\u00e8 notturno, \"che agisce di notte\", e il suffisso \"-idae\" che indica l'appartenenza ad una famiglia.\nCaratteristiche.\nSono ragni che non costruiscono alcuna ragnatela e si trovano di frequente sotto le pietre o in agguato nella vegetazione.\nComportamento.\nLe specie americane vivono nei deserti, dove si sono adattate molto bene, acquisendone il colore in modo da mimetizzarsi con le zampe distese semisommersi nella sabbia. Con le loro secrezioni, pur non costruendo tele, riescono a cementare nei loro pressi parte della sabbia in modo da avvertire per tempo l'avvicinarsi di una preda o di una minaccia.\nDistribuzione.\nLe due specie americane dell'unico genere sono state trovate nella parte ovest del Colorado, (l\"Homalonychus theologus\"), e nella Valle della Morte e nei pressi di Mercury, nel Nevada, (l\"Homalonychus selenopoides\"). Una terza specie \u00e8 diffusa nella parte orientale dell'India.\nTassonomia.\nDal 2004 considerata dall'aracnologo J\u00f6rg Wunderlich una sottofamiglia degli Zodariidae, per la maggioranza degli specialisti del settore ha le caratteristiche per rimanere una famiglia a s\u00e9 stante.\nAttualmente, a novembre 2020, si compone di un genere e tre specie:"}
{"id": "1759637", "revid": "6923", "url": "https://it.wikipedia.org/wiki?curid=1759637", "title": "C1 Cup 2008", "text": ""}
{"id": "1759640", "revid": "767487", "url": "https://it.wikipedia.org/wiki?curid=1759640", "title": "Specie di Homalonychidae", "text": "Di seguito vengono descritte tutte le specie della famiglia di ragni Homalonychidae note a giugno 2014.\nHomalonychus.\n\"Homalonychus\" "}
{"id": "1759642", "revid": "293377", "url": "https://it.wikipedia.org/wiki?curid=1759642", "title": "Sigilmassa", "text": "Sigilmassa - pi\u00f9 propriamente Sijilm\u0101sa () - \u00e8 stata una citt\u00e0 e un importante centro mercantile medievale nell'attuale Marocco.\nSguardo d'insieme.\nSigilmassa \u00e8 stata una citt\u00e0 sita a SE di Fez (Marocco sul bordo settentrionale del Sahara, a cavallo del fiume Ziz. Fu fondata dai Sufriti kharigiti nel 757, dopo essere riusciti a ritagliarsi - stretti come erano fra gli Omayyadi di al-Andalus e i Fatimidi - un loro emirato indipendente nelle regioni a ovest dell'Ifriqiya, sulle rive del fiume Ziz (\"Wadi Ziz\"), a sud est di Fez, nel Marocco centrale.\nFino all'XI secolo, fu - come terminale della grande strada commerciale trans-sahariana occidentale che si dipanava dal fiume Niger a Tangeri, (nel nord del Marocco) nel Sahara occidentale - uno dei pi\u00f9 importanti centri mercantili del Maghreb.\nSigilmassa divenne assai potente grazie ai floridi traffici con le regioni africane, e in particolar modo con l'antico Impero del Ghana, gravitanti cio\u00e8 sul Golfo di Guinea, in cui venivano portati prodotti di alta complessit\u00e0 tecnologica e il prezioso salgemma estratto dalle miniere presenti nel deserto dei Taodeni e Tagahaza (Mali), scambiati col non meno prezioso oro, assai abbondante in quelle regioni (non a caso si parlava di \"Costa d'Oro\"), con avorio, penne di struzzo e con uomini, donne e fanciulli, presi schiavi dalle locali popolazioni.\nStoria.\nPer quanto riguarda la sua potenza, la citt\u00e0 fu in grado di assicurare la propria indipendenza grazie alla dinastia dei Beni Midrar, costituita dai berberi Miknasa che avviarono gi\u00e0 verso il 771 una politica di sostanziale amicizia con il califfato omayyade di al-Andalus. Pi\u00f9 tardi i Mikhnasa si avvicinarono all'imamato fatimide nel corso del X secolo ma essi vennero cacciati dalle regioni dai berberi Maghrawa che si erano invece accostati alla potenza omayyade iberica. \nSotto i Maghrawa, Sigilmassa entr\u00f2 in proficuo contatto con i Sanhaja (un altro importante gruppo tribale berbero) ma nel 1054 proprio i Sanhaja permisero all'almoravide Ibn Yasin di impadronirsi della citt\u00e0, imponendo una rigida osservanza sunnita ai suoi abitanti.\nUna rivolta nel 1055 mise in rotta gli Almoravidi e il loro capo, Yahya ibn Umar, fu ucciso ma il suo successore, Abu Bakr Ibn Umar, pieg\u00f2 la rivolta nel 1056 e distrusse Sigilmassa, che non recuper\u00f2 mai pi\u00f9 il suo importante ruolo mercantile e culturale.\nSigilmassa fior\u00ec ancora sotto i Beni Khazrun, e, dopo gli Almoravidi, cadde sotto controllo almohade. Successivamente entr\u00f2 nei possedimenti della dinastia dei Merinidi. All'inizio del Trecento, secondo quanto scrivono Dumper e Stanley (p.\u00a0336), mercanti genovesi avevano ottenuto un funduq (fondaco), ossia un magazzino-emporio munito di mura: da essi il cartografo genovese Giovanni di Carignano (rettore della parrocchia di San Marco al Molo) avrebbe ricevuto molte informazioni sulla geografia nordafricana, fondamentali per la realizzazione delle mappe.\nTra il 1446 e 1447 fu visitata dall'esploratore e mercante genovese Antonio Malfante, uno dei primi europei cristiani a raggiungere il Touat e riportarne informazioni e notizie. \nDistrutta ancora una volta nel 1363, Sigilmassa fu ricostruita per ordine del Sultano Mulay Ismail, nel XVIII secolo, Ebbe infatti qui sede la famiglia che diede origine alla dinastia alawide del Marocco.\nFu definitivamente distrutta dai nomadi di Ait Atta nel 1818.\nOggi le rovine di Sigilmassa, che si estendono a un paio di chilometri dal centro urbano di Rissani, sono state riconosciute dal World Monuments Fund come un sito soggetto a grave pericolo di scomparsa e custodito dal Ministero marocchino della Cultura."}
{"id": "1759644", "revid": "1305772", "url": "https://it.wikipedia.org/wiki?curid=1759644", "title": "Estelle", "text": "Ha raggiunto la notoriet\u00e0 internazionale nel 2008 con la canzone \"American Boy\", in collaborazione con Kanye West, grazie a cui raggiunge la prima posizione della classifica britannica e ha ottenuto il Grammy Award come Best Rap/Sung Collaboration\".\"\nNel corso della sua carriera ha pubblicato cinque album, di cui il secondo intitolato \"Shine\" (2008) riscuote il maggior successo nelle classifiche internazionali e in termini di vendite. Ha collaborato inoltre nel singolo \"One Love\" di David Guetta, e con numerosi artisti, inclusi John Legend, Natasha Bedingfield, Janelle Mon\u00e1e, Robin Thicke, Will.i.am, Chris Brown, Rick Ross e Tyler, the Creator. Grazie a ci\u00f2 ha ricevuto numerosi premi e nomine, tra cui due MOBO Awards, un World Music Award, un BET Awards e nomine ai BRIT Award e MTV Video Music Awards.\nParallelamente alla carriera da cantante solista ha intrapreso quella del doppiaggio, con il personaggio Garnet della serie animata \"Steven Universe\" dal 2013, e recitato in serie televisive e film.\nBiografia e carriera.\n2004-2008: \"The 18th Day, Shine\" e il successo con \"American Boy\".\nNata nel quartiere di Hammersmith di Londra da madre senegalese e padre proveniente da Grenada, \u00e8 seconda di nove figli. Estelle entra in contatto con la musica cristiana,di influenza soul/gospel, ed africana, seguendo le tradizioni cristiane e delle origini della famiglia. Nonostante ci\u00f2 spazia i propri gusti musicali verso il rap e l'hip hop. Dopo aver lavorato in un negozio di dischi hip hop di Londra, a vent'anni decide di intraprendere la carriera musicale esibendosi in numerosi locali londinesi, riuscendo a duettare con Rodney P e Manuva. Il connazionale Skitz le ha chiesto di apparire sul suo album, \"Countryman\", approdando successivamente su album di artisti come The 57th Dynasty e Blak Twang. Contemporaneamente, durante un soggiorno a Los Angeles, incontra Kanye West in un ristorante. Presentatasi chiese al cantante di introdurla a John Legend, riuscendovi.\nDopo l'incontro avvenuto negli Stati Uniti, John Legend decise di collaborare nel il suo primo progetto discografico di Estelle, intitolato \"The 18th Day.\" L'album tuttavia non ha riscontrato un notevole successo rimanendo nella classifica britannica per sole due settimane, raggiungendo la posizione numero 35. Vengono rilasciati due singoli, \"1980\" e \"Free\", che debuttano nella Top15 della UK Singles Charts e alla prima posizione della UK Indie Singles Chart. Tra il 2004 e il 2006 pubblica il terzo estratto \"Go Gone\" e collabora con diversi artisti, tra cui nella traccia \"Drop Me in the Middle\" contenuta nell'album \"Unwritten\" di Natasha Bedingfield e con Kardinal Offishall e la band britannica Faithless.\nDal 2006 firma un contratto con la Atlantic Records e ottiene la conferma per la realizzazione del suo secondo album che vedr\u00e0 la partecipazione di artisti come will.i.am, Wyclef Jean, Mark Ronson, Cee-Lo, Swizz Beatz, e John Legend. L'album, intitolato \"Shine\", viene rilasciato nella primavera del 2008 e diviene ad oggi il suo progetto discografico di maggior successo, debuttando alla sesta posizione della classifica del Regno Unito e della US Top R&amp;B/Hip-Hop Albums. L'album raggiunge la posizione numero 38 della Billboard 200 e 26 della European Top 100 Albums, vendendo oltre 230.000 copie negli Stati Uniti e ricevendo la certificazione di disco d'oro in madrepatria. Nell'album \u00e8 presente anche Kanye West nel brano \"American Boy\" che diviene il singolo di maggior successo internazionale della cantante, arrivando nelle Top10 di ventiquattro classifiche europee e oltreoceano, tra cui la prima posizione nella European Hot 100 Chart e UK Singles Charts, dove rimane per quattro settimane consecutive. Raggiunge inoltre la nona posizione della Billboard Canadian Hot 100 e della Billboard Hot 100, ricevendo la doppia certificazione di platino negli Stati Uniti, con un totale di oltre 4 milioni di copie vendute in tutto il mondo. Il successo fa ottenere alla cantante numerose nomine, tra cui due ai BRIT Award e una agli MTV Video Music Awards e ai NAACP Image Award, e ricevendo due nomine ai Grammy Awards come Song of the Year, e vincendo nella categoria Best Rap/Sung Collaboration. Estelle vince inoltre due MOBO Awards, tra cui Best UK Female Artist, e il Best New Artist ai World Music Award. Successivamente vengono estratti i singoli \"Come Over\" con Sean Paul e \"No Substitute Love\", che riscuotono un successo inferiore alla precedente hit.\n2009-2015: \"All of Me, True Romance\" e nuovi progetti.\nDurante il 2009 ha proseguito la propria carriera duettando con numerosi artisti, tra cui David Guetta in \"One Love\", divenendo il primo numero uno della cantante nella US Hot Dance Club Songs, e con Robin Thicke in \"Rollacosta\", e ha pubblicato i singoli \"Freak\" e \"Fall in Love\", incisi rispettivamente insieme a Kardinal Offishall e Nas. Ha racchiuso i singoli precedentemente rilasciati nel suo terzo album di inediti che vedono ulteriori collaborazioni con Janelle Mon\u00e1e, Chris Brown e Rick Ross, intitolato \"All of Me\" uscito nel 2012. Il progetto discografico riesce solamente ad entrare alla posizione 28 della Billboard 200 e alla nona della US R&amp;B/Hip-Hop Albums, senza entrare nella classifica degli album del Regno Unito ed Europei. Dopo il primo singolo \"Break My Heart\", rilascia il brano R&amp;B \"Thank You\", che debutta alla prima posizione della US Adult R&amp;B Songs e cento della Billboard Hot 100. Quest'ultimo brano riceve la nomina come Best R&amp;B Performance ai Grammy Awards del 2013.\nNel 2013 fonda la propria casa discografia indipendente in collaborazione con la BMG, per la quale la cantante fa parte dei compositori ed autori. Inoltre a partire dal 2013 ottiene un ruolo da doppiatrice prestando la voce a Garnet nella serie \"Steven Universe\". Nel febbraio del 2015 esce il suo quarto album \"True Romance\", preceduto dai singoli \"Make Her Say (Beat It Up)\" e \"Conqueror\".\n2016-presente: \"Lovers Rock,\" collaborazioni e la carriera cinematografica.\nTra il 2016 e il 2019 Estelle intraprende parallelamente alla carriera del doppiaggio quella da attrice, intervenendo in ulteriori episodi della serie televisiva \"Empire\" e recitando nei film \"Il viaggio delle ragazze - Girls Trip\" e \"Back to the Goode Life.\" Nel 2019 viene inoltre terminata la serie animata \"Steven Universe\" e aggiornata nella nuova serie \"Steven Universe Future,\" nel quale presta voce sempre al personaggio animato Garnet.\nContemporaneamente collabora in tre tracce dell'album \"HERoes Act 2\" della rapper e cantautrice australiana Sampa the Great e conferma la pubblicazione del suo quinto album in studio nel 2018. L'album di ispirazione reggae viene rilasciato il 7 settembre 2018 con il titolo \"Lovers Rock,\" promosso dai singoli \"Love Like Ours\" e \"Better\". Nel 2019 \u00e8 presente nella colonna sonora dal film \"\" e nel 2020 \u00e8 presente nella traccia \"Untrapped\" dell'album omonimo del rapper Yo Gotti. Sempre nel 2020 recita nel film Netflix \"Relazione pericolosa\" (\"Fatal Affair\").\nDoppiatrici italiane.\nNelle versioni in italiano dei suoi film, Estelle \u00e8 stata doppiata da:"}
{"id": "1759649", "revid": "6923", "url": "https://it.wikipedia.org/wiki?curid=1759649", "title": "ABC Records", "text": "ABC Records era un'etichetta discografica nata nel 1955 fondata a New York col nome \"ABC-Paramount Records\", l'etichetta discografica della Am-Par Record Corporation, sussidiaria della American Broadcasting Company, che mut\u00f2 il nome nel 1965.\nDistribuisce il materiale della Dunhill Records, della Sire Records e della Anchor records. sotto il nome \"ABC-Dunhill Records\".\nUna sua affiliata, la \"Probe\", tra il 1968 ed il 1970 si specializz\u00f2 nella produzione di album di rock progressivo di alcuni artisti tra i quali i Soft Machine ed i Rare Bird.\nA causa di problemi finanziari l'etichetta fu venduta alla MCA Records nel 1979."}
{"id": "1759651", "revid": "365417", "url": "https://it.wikipedia.org/wiki?curid=1759651", "title": "Farah Pahlavi", "text": "Anche se i titoli e le distinzioni dei Pahlavi in Iran sono stati aboliti dal governo islamico, \u00e8 ancora formalmente imperatrice (\"Shahbanu\") in seno alla casa imperiale.\nAlcuni paesi come gli Stati Uniti d'America, Danimarca, Spagna, Germania, Austria, Ungheria, Italia si riferiscono ancora all'ex imperatrice come Sua Maest\u00e0 Imperiale \"Shahbanu\" dell'Iran nei documenti ufficiali, ad esempio nelle liste degli ospiti per le nozze reali.\nBiografia.\nInfanzia.\nNata il 14 ottobre 1938 a Teheran da una famiglia dell'alta borghesia, era l'unica figlia del capitano Sohrab Diba e sua moglie, Farideh Ghotbi. Sua madre era originaria della regione Gilan (Lahijan), mentre suo padre, che mor\u00ec quando era ancora bambina, un funzionario imperiale alla corte dei Pahlavi e originario di un'aristocratica casata dell'Azerbaigian iraniano.\nDa parte di suo padre, Farah proveniva da un ambiente relativamente benestante. Alla fine del XIX secolo il nonno era stato un diplomatico affermato, in carica come ambasciatore iraniano alla corte russa. Suo padre era un ufficiale delle forze armate iraniane imperiali e laureato alla prestigiosa accademia militare francese a Saint-Cyr.\nIstruzione e matrimonio.\nLa futura imperatrice studi\u00f2 presso la Scuola Italiana di Tehran fino all'et\u00e0 di sei anni, per poi trasferirsi alla scuola francese \"\u00c9cole Jeanne d'Arc\" di Teheran, e in seguito, nel 1957, all\"\u00c9cole Sp\u00e9ciale d'Architecture\" a Parigi, dove il medico Albert Besson fu uno dei suoi insegnanti.\nAll'epoca la maggior parte degli studenti iraniani che studiava all'estero lo faceva tramite sovvenzioni statali. Perci\u00f2, quando lo Sci\u00e0 Mohammad Reza Pahlavi, come capo di Stato, faceva visite ufficiali all'estero, voleva incontrare la rappresentanza dei migliori studenti iraniani. Fu durante un incontro nel 1959 presso l'ambasciata iraniana a Parigi, che Farah Diba fu presentata a Mohammad Reza Pahlavi.\nDopo il ritorno a Teheran nell'estate del 1959 inizi\u00f2 il corteggiamento tra lo Sci\u00e0 e Farah Diba. La coppia annunci\u00f2 il fidanzamento il 23 novembre 1959.\nFu la terza moglie dello Sci\u00e0. Dal matrimonio nacquero quattro figli:\nContributi per l'arte e la cultura in Iran.\nAnche dopo il matrimonio e la sua incoronazione (26 ottobre 1967, con titolo di reggente), l'imperatrice ha continuato a essere attiva nel campo dell'arte e della cultura. Diede diversi importanti contributi per rivitalizzare la scena culturale contemporanea dell'Iran ed \u00e8 stata determinata nel creare diversi centri culturali e istituzioni, tra cui l'Istituto per lo sviluppo intellettuale dei bambini e dei giovani adulti (IIDCYA), il Museo di Arte Contemporanea di Teheran, e molto altro ancora.Il 15 ottobre 1971 presiedette, insieme al consorte e all'erede al trono, a Persepoli, ai solenni festeggiamenti per il 2500\u00ba anniversario della monarchia persiana: erano presenti tutti i potenti della Terra.\nLa Rivoluzione e l'esilio.\nNon ci volle molto perch\u00e9 la Rivoluzione islamica avesse l'effetto desiderato dagli ayatollah, abbattendo la monarchia che era la forma istituzionale che governava ininterrottamente l'Iran da oltre 2500 anni. L'imperatrice accompagn\u00f2 il marito, seguendolo in esilio il 16 gennaio del 1979.\nLa coppia imperiale and\u00f2 prima in Egitto, girando poi il mondo: Marocco, Bahamas, Messico, Stati Uniti e Panama, prima di tornare nuovamente nel paese delle piramidi, dove rimase fino alla morte dello Sci\u00e0, il 27 luglio 1980. Alcuni anni dopo, l'ex sovrana acquist\u00f2 una casa a Greenwich, in Connecticut, dove visse sino alla morte della figlia, la principessa Leila. In seguito Farah si trasfer\u00ec a Potomac, nel Maryland, per stare vicina al figlio, il principe Reza, e ai suoi nipoti. Ora l'ex imperatrice divide il suo tempo tra Washington, New York, Parigi e il Cairo, dove \u00e8 proprietaria di un palazzo. Farah si batte per cercare di portare la democrazia in Iran, cercando di \"cancellare il regime degli ayatollah\".\nNel 2003 ha scritto un libro sul suo matrimonio, intitolato \"La mia vita con lo Sci\u00e0\", che \u00e8 stato un best seller in Europa, con ampia eco mediatica. Nel 2008 \u00e8 stata protagonista del film documentario \"The Queen and I\" della regista iraniana Nahid Persson. Nel settembre 2018 \u00e8 stata ospite di Bruno Vespa a \"Porta a Porta\"."}
{"id": "1759653", "revid": "3115", "url": "https://it.wikipedia.org/wiki?curid=1759653", "title": "Binzago", "text": "Binzago (\"Binzagh\" in dialetto brianzolo, : ) \u00e8 una frazione del comune di Cesano Maderno, in provincia di Monza e Brianza.\nAntico comune della Provincia di Milano (in passato conosciuto con i nomi di \"Blanzago\", \"Bianzagum\" o \"Blanzagum\"), fu soppresso con Regio Decreto del 9 febbraio 1869 ed aggregato al comune di Cesano Maderno, come peraltro era gi\u00e0 avvenuto in et\u00e0 napoleonica.\nIl 19 agosto 1724 Eramo Aliprandi Martinego (nato nel 1696 e deceduto nel 1756), patrizio milanese, ebbe dall'imperatore Carlo VI d'Asburgo il titolo di marchese da appoggiarsi al feudo di Binzago. In quest'ultima localit\u00e0 possedeva terreni e una casa di propria abitazione. Fu benefattore del Santuario di Santa Maria della Frasca.\nNel territorio della frazione si trova il Santuario Madonna delle Grazie risalente al XIII secolo. Sorgeva anticamente a fianco del santuario un convento di clausura delle monache umiliate."}
{"id": "1759655", "revid": "33921", "url": "https://it.wikipedia.org/wiki?curid=1759655", "title": "Rugby a 15 nel 2000", "text": "Eventi principali.\nIl 2000 vede due tornei tradizionali rinnovarsi nella forma e nella partecipazione.\nIl \"Cinque Nazioni\", diventa \"Sei Nazioni\" con l'ammissione dell' mentre la vecchia Coppa FIRA, dopo alcuni anni di traversie lascia il posto al \"Campionato Europeo per Nazioni\".\n\u00c8 l' a dominare il primo, malgrado nell'ultimo match con la perda in un colpo solo il Grande Slam, la Triple Crown (rugby XV) e la Calcutta Cup.\nLa domina il secondo torneo (che viene chiamato anche \"Sei Nazioni B\", dato che si svolge nelle stesse date).\nIl Pacific Rim viene vinto dalle ', mentre ' e si confermano campioni nelle rispettive competizioni continentali.\nNasce anche il campionato Africano, denominato per il momento \"Top 5\" con la vittoria del (che schiera la Nazionale Under 23).\nIl Tri Nations va all' campione del mondo, che lo conquista vincendo una partita \"Trilling\" con il e conquista i punti che servono a superare la .\nLa doppia stagione dei Test match vede l'avvincente doppio confronto tra e la .\nLa Nazionale Italiana.\nFinalmente arriva l'esordio nel Sei Nazioni: il traguardo inseguito per decenni, si materializza.\nIl torneo vede gli azzurri, guidati dal nuovo Commissario Tecnico Brad Johnstone, chiudere all'ultimo posto solo per la sorprendente vittoria della Scozia sull'Inghilterra. Ma \u00e8 soprattutto la partita inaugurale a fare clamore: gli azzurri superano la Scozia, detentrice del torneo, per 34-20, grazie ad una grande prova corale, e ad un incredibile Diego Dom\u00ednguez (due record: 29 punti e 3 drop). Il prosieguo del torneo \u00e8 meno fortunato con pesanti sconfitte con il Galles (16-47), Irlanda (13-60), Inghilterra (12-59), salvo un onorevole finale a Parigi (31-42).\nL'entusiasmo sciama successivamente nel tour estivo in Polinesia: quattro sconfitte con e , per una squadra alla ricerca di nuovi giocatori.\nPrima arriva la sconfitta con una selezione minore di Samoa (26-29), poi contro la nazionale maggiore (24-43). Le cose peggiorano nelle Figi con una sconfitta con la selezione provinciale locale (18-34) e ancora peggio nel test contro la nazionale figiana (9-43)\nAlla vigilia, vi era stato il caso dell'esclusione di Alessandro Troncon che rifiuta la convocazione a causa degli impegni nel campionato francese. Sar\u00e0 squalificato e cacciato dalla Nazionale. Anche Diego Dom\u00ednguez ha lasciato la nazionale, ma in questo caso in modo meno clamoroso e polemico.\nI problemi proseguono nei test autunnali: gli azzurri si ritrovano e subiscono una brutta sconfitta contro il Canada, assai lontano dalla grande squadra degli anni '90.\nViene richiamato a gran voce Troncon per i match con la Romania, agevolmente vinto.\nA seguire il test contro la Nuova Zelanda, che vince agevolmente pur se con molti rincalzi in campo"}
{"id": "1759656", "revid": "767487", "url": "https://it.wikipedia.org/wiki?curid=1759656", "title": "Fernelmont", "text": "Fernelmont (in vallone \"Ferneamont\") \u00e8 un comune belga di 6.749 abitanti situato nella provincia vallona di Namur."}
{"id": "1759660", "revid": "767487", "url": "https://it.wikipedia.org/wiki?curid=1759660", "title": "Floreffe", "text": "Floreffe (in vallone \"Florefe\") \u00e8 un comune belga di 7.506 abitanti situato nella provincia vallona di Namur."}
{"id": "1759663", "revid": "767487", "url": "https://it.wikipedia.org/wiki?curid=1759663", "title": "El-Tarif", "text": "La necropoli di el-Tarif (arabo:\u0625\u0644\u0637\u0627\u0631\u0641 ) \u00e8 posizionata sulla riva occidentale del Nilo a Tebe. \u00c8 la necropoli pi\u00f9 settentrionale della regione tebana e contiene tombe del tardo primo periodo intermedio, del Medio Regno e del secondo periodo intermedio.\nIl sovrano Antef I fu sepolto in questa necropoli, chiamata successivamente la \"necropoli degli Antef\" per le sepolture, in tombe a saff, anche dei sovrani Antef II e Antef III."}
{"id": "1759665", "revid": "74801", "url": "https://it.wikipedia.org/wiki?curid=1759665", "title": "Fosses-la-Ville", "text": "Fosses-la-Ville (in vallone \"Fosse\") \u00e8 un comune belga di abitanti situato nella provincia vallona di Namur.\nLa citt\u00e0 risale al VII secolo, quando si svilupp\u00f2 attorno al monastero eretto alla met\u00e0 del medesimo periodo da San Foillano, un monaco irlandese che ne evangelizz\u00f2 il territorio."}
{"id": "1759666", "revid": "1924342", "url": "https://it.wikipedia.org/wiki?curid=1759666", "title": "American Boy", "text": "American Boy \u00e8 un singolo della cantante britannica Estelle, pubblicato il 17 marzo 2008 come secondo estratto dal secondo album in studio \"Shine\".\nDescrizione.\nIl brano, che ha visto la partecipazione del rapper statunitense Kanye West, utilizza un campionamento di \"Impatient\", traccia dell'album \"Songs About Girls\" di Will.i.am.\nRemix.\nIl 14 giugno 2019 viene pubblicato sulla piattaforma Youtube il remix editato dal dj Brooks.\nVideo musicale.\nIl video musicale, diretto da Kanye West e Spike Jonze, \u00e8 stato girato completamente in bianco e nero. Nel video oltre alla cantante Estelle, fanno una loro apparizione John Legend, Kardinal Offishall, Taz Arnold dei Sa-Ra Creative Partners, Consequence, Ryan Leslie, Brandon Hines, e Terrence J dei \"106 and Park\", fra gli altri.\nAccoglienza.\nIl brano ha raggiunto la decima posizione tra i migliori singoli del 2008 secondo Pitchfork.\nCover.\nPochi mesi dopo l'uscita di \"American Boy\" sono state pubblicate numerose cover del brano. Fra le altre \"Jamaica Boy\" (stesso testo, salvo per il cambio di nazionalit\u00e0, ed arrangiamento reggae) di Bost &amp; Bim ft. Brisa roch\u00e9 &amp; Lone Ranger, \"Ragazzo del Sud\" cantata in lingua italiana di Irene Lamedica e, sempre in italiano, \"Italian Boy\" di Paolo Brera.\nLa cantante statunitense Michelle Lily ne ha realizzata un'altra versione, dal titolo \"American Girl\", insieme a Mondo Marcio che ne ha curato anche la produzione."}
{"id": "1759671", "revid": "1160255", "url": "https://it.wikipedia.org/wiki?curid=1759671", "title": "Gembloux", "text": "Gembloux (in vallone \"Djiblou\", in olandese Gembloers) \u00e8 un comune belga di 22.074 abitanti situato nella provincia vallona di Namur.\n\u00c8 la citt\u00e0 natale del poeta Jean-Pierre Verheggen."}
{"id": "1759673", "revid": "15940705", "url": "https://it.wikipedia.org/wiki?curid=1759673", "title": "Gembloers", "text": ""}
{"id": "1759678", "revid": "767487", "url": "https://it.wikipedia.org/wiki?curid=1759678", "title": "Gesves", "text": "Gesves (in vallone \"Djeve\") \u00e8 un comune belga di 6.441 abitanti situato nella provincia vallona di Namur."}
{"id": "1759682", "revid": "110157", "url": "https://it.wikipedia.org/wiki?curid=1759682", "title": "Jemeppe-sur-Sambre", "text": "Jemeppe-sur-Sambre (in vallone \"Djimepe-so-Sambe\") \u00e8 un comune belga di 18.056 abitanti situato nella provincia vallona di Namur."}
{"id": "1759687", "revid": "767487", "url": "https://it.wikipedia.org/wiki?curid=1759687", "title": "La Bruy\u00e8re (Belgio)", "text": "La Bruy\u00e8re (in vallone \"Les Brouhires\") \u00e8 un comune belga di 8.379 abitanti situato nella provincia vallona di Namur."}
{"id": "1759688", "revid": "104485", "url": "https://it.wikipedia.org/wiki?curid=1759688", "title": "Principato adottivo", "text": "Il Principato adottivo fu un metodo di successione utilizzato nell'antica Roma dagli Imperatori romani Nerva, Traiano, Adriano ed Antonino Pio, anche se gi\u00e0 con Galba si incomincia a parlare della necessaria scelta di un successore e consisteva nel scegliere (e di conseguenza adottare) una persona al di fuori dell'ambito familiare, permettendo cos\u00ec la nomina dell'uomo ritenuto pi\u00f9 idoneo a governare.\nOrigine.\nIl vecchio senatore Marco Cocceio Nerva, una volta eletto imperatore, si dedic\u00f2 intensamente al risanamento della situazione agricola romana, colpita da una grave crisi. Durante i suoi due anni di governo (dal 96 al 98 d.C.) Nerva adott\u00f2 come figlio Marco Ulpio Traiano. La politica interna di Traiano fu incentrata sullo sviluppo delle risorse economiche italiane; per favorire la ripresa dell'agricoltura, l'imperatore impose ai membri del Senato di investire almeno un terzo del loro patrimonio nelle attivit\u00e0 italiche tese allo sviluppo del lavoro dei campi. Inoltre, per migliorare l'unit\u00e0 di tutto l'impero, estese i diritti di cittadinanza nelle varie provincie, promosse l'uso della lingua latina e si dedic\u00f2 personalmente al controllo delle amministrazioni provinciali.\nMa il grande impegno dimostrato da Traiano negli anni del suo governo, trova testimonianza nelle attivit\u00e0 di politica estera. Tra il 101 e il 106 d.C. l'imperatore port\u00f2 al termine la guerra contro i Daci di Decebalo, con la conseguente occupazione del territorio che venne ridotto a provincia dell'impero romano. L'attuale nome di quella regione, Romania, ci pu\u00f2 far capire come doveva essere profonda l'influenza romana a quei tempi. Contemporaneamente alla campagna dacica, l'imperatore port\u00f2 a termine la conquista dell'Arabia nord-occidentale, che divenne a sua volta provincia con il nome di \"Arabica\". Fra il 114 e il 116 d.C. Traiano riprese l'offensiva contro i Parti che, secondo i suoi progetti, doveva portare ad una penetrazione romana sino in India. I piani dell'imperatore per\u00f2 non si attuarono, a causa di una vasta insurrezione di quei popoli, e il governo di Roma dovette accontentarsi di annettere all'impero le sole provincie dell'Armenia, della Mesopotamia e dell'Assiria. Nel 117, mentre si trovava ancora in Cilicia, Traiano fu colpito da una paralisi e mor\u00ec lontano da Roma.\nAlla morte di Traiano si registra la massima espansione dell'impero. \u00c8 bene precisare a questo punto che Traiano non si dedic\u00f2 intensamente alla politica estera solo per una smania espansionistica ingiustificata ma che egli cercava in questo modo di risollevare la difficilissima situazione economica italiana, portando Roma grandi bottini, risorse minerarie (come quelle della Dacia, ricca di oro) e nuove masse di schiavi. \nTraiano adott\u00f2 come erede Publio Elio Adriano, che nel 117 venne eletto imperatore dal Senato.\nAdriano.\nAdriano, anch'egli di origine spagnola, resosi conto che le finanze dell'impero non potevano permettere altre campagne militari, prefer\u00ec tornare ad una politica estera di semplice contenimento. Una testimonianza di questo atteggiamento pu\u00f2 essere considerato il Vallum Adriani (il \"Vallo di Adriano\"), cio\u00e8 un bastione difensivo fatto costruire in Britannia dall'imperatore contro le irruzioni delle trib\u00f9 scozzesi.\nDurante il suo regno Adriano port\u00f2 a compimento un vasto programma di riorganizzazione dell'impero, compiendo una lunga serie di ispezioni in tutte le provincie romane ed occupandosi personalmente e con grande assiduit\u00e0 dei problemi amministrativi delle varie zone. Nonostante la sua indole pacifica, anche Adriano fu costretto a ricorrere alle armi per sopprimere un'aspra rivolta scatenata dagli Ebrei. Fra il 131 e il 135 le legioni romane affrontarono vittoriosamente le popolazioni ebraiche, che subirono un'ennesima persecuzione e furono allontanate definitivamente dalla loro terra. \nNel 138, alla morte di Adriano, sal\u00ec al potere Tito Aurelio Antonino, soprannominato \"Pio\" per il suo zelo nel voler rinnovare i culti religiosi."}
{"id": "1759689", "revid": "712828", "url": "https://it.wikipedia.org/wiki?curid=1759689", "title": "Grayarts", "text": ""}
{"id": "1759690", "revid": "110157", "url": "https://it.wikipedia.org/wiki?curid=1759690", "title": "Overnight Celebrity", "text": "Overnight Celebrity \u00e8 il secondo singolo del rapper statunitense Twista estratto dall'album \"Kamikaze\". Lo ha prodotto e vi ha partecipato Kanye West.\nInformazioni.\nLa canzone campiona il brano \"Cause I Love You\" di Lenny Williams e il suo testo \u00e8 stato scritto dagli stessi Twista e Kanye West, pi\u00f9 appunto da Lenny Williams e da Miri Ben-Ari e M. Bennett.\nHa raggiunto la posizione n.6 nella chart \"Billboard Hot 100\", la n.2 nella \"Hot R&amp;B/Hip-Hop Songs\" e la n.1 nella \"Hot Rap Tracks\". In Regno Unito ha raggiunto la posizione n.16.\nIn \"Overnight Celebrity\", Twista canta di incontrare una donna per strada e di dirle tutto ci\u00f2 che lui \u00e8 in grado di fare per lei. Fra queste, vi \u00e8 appunto la possibilit\u00e0 di renderla una celebrit\u00e0. Il verso contiene un riferimento al singolo \"Prototype\" degli Outkast.\nIl videoclip \u00e8 stato diretto da Erik White e vi fanno apparizione la violinista Meri Ben-Ari, la modella Miya Granatell e Bishop Don \"Magic\" Juan, pi\u00f9 i rappers di Chicago Do or Die, Da Brat, Rip, White Boy, Crucial Conflict e Bump J. Kanye West non appare nel video, nonostante il suo featuring nella canzone.\n\"Overnight Celebrity\" fa anche parte della colonna sonora dei videogiochi \"Midnight Club 3 - DUB Edition\" (Xbox) e \"Saints Row\" (Xbox 360). Il remix ufficiale \u00e8 con Cam'ron, 50 Cent e Dj Clue."}
{"id": "1759691", "revid": "767487", "url": "https://it.wikipedia.org/wiki?curid=1759691", "title": "Mettet", "text": "Mettet (\"Metet\" in vallone ) \u00e8 un comune belga di 12.037 abitanti situato nella provincia vallona di Namur."}
{"id": "1759693", "revid": "767487", "url": "https://it.wikipedia.org/wiki?curid=1759693", "title": "Ohey", "text": "Ohey (in vallone \"Oh\u00e8\") \u00e8 un comune belga di 4.318 abitanti situato nella provincia vallona di Namur.\nHa dato i natali all'orientalista e siriacista Thomas Joseph Lamy."}
{"id": "1759694", "revid": "712828", "url": "https://it.wikipedia.org/wiki?curid=1759694", "title": "Red (Dragon Ball)", "text": ""}
{"id": "1759696", "revid": "110157", "url": "https://it.wikipedia.org/wiki?curid=1759696", "title": "Profondeville", "text": "Profondeville (in vallone \"Parfondveye\") \u00e8 un comune belga di 11.424 abitanti situato nella provincia vallona di Namur."}
{"id": "1759698", "revid": "4175", "url": "https://it.wikipedia.org/wiki?curid=1759698", "title": "Pacific Rim 2000 (rugby a 15)", "text": "La Epson Cup Pacific Rim 2000 fu la 5\u00aa edizione del Pacific Rim Champiosnhip, istituito nel 1996 dall'allora International Rugby Board (oggi World Rugby, organo di governo del rugby a 15 a livello mondiale).\nL'edizione del 2000 venne vinta, di misura, dalle sulle . La 5\u00aa edizione vide prendere parte alla competizione le nazionali dell'edizione precedente, quando il torneo fu esteso da 4 a 6 squadre: , , , , e . \nLe partite della competizione vennero disputate nei Paesi delle nazionali partecipanti dell'Anello del Pacifico, mentre la formula del torneo fu quella a girone unico, gi\u00e0 utilizzata l'anno precedente."}
{"id": "1759700", "revid": "712828", "url": "https://it.wikipedia.org/wiki?curid=1759700", "title": "Black (Dragon Ball)", "text": ""}
{"id": "1759702", "revid": "671029", "url": "https://it.wikipedia.org/wiki?curid=1759702", "title": "Sambreville", "text": "Sambreville (in vallone \"Sambveye\") \u00e8 un comune belga di 26.997 abitanti situato nella provincia vallona di Namur."}
{"id": "1759703", "revid": "1305772", "url": "https://it.wikipedia.org/wiki?curid=1759703", "title": "Kilwa", "text": "Kilwa \u00e8 un toponimo proprio dell'Africa orientale. Pu\u00f2 riferirsi a diversi luoghi:"}
{"id": "1759706", "revid": "110157", "url": "https://it.wikipedia.org/wiki?curid=1759706", "title": "Sombreffe", "text": "Sombreffe (in vallone \"Sombrefe\") \u00e8 un comune belga di 7.732 abitanti situato nella provincia vallona di Namur."}
{"id": "1759714", "revid": "152416", "url": "https://it.wikipedia.org/wiki?curid=1759714", "title": "Nouvelle F\u00e9d\u00e9ration-Board", "text": ""}
{"id": "1759718", "revid": "254401", "url": "https://it.wikipedia.org/wiki?curid=1759718", "title": "San Martino (Genova)", "text": "San Martino d'Albaro (\"San Martin d'Arb\u00e2\" in genovese), o pi\u00f9 semplicemente San Martino, \u00e8 un quartiere residenziale di 14.936 abitanti del comune di Genova, compreso nel Municipio VIII Medio Levante.\nComune autonomo fino al 1873, quando insieme ad altri cinque comuni della bassa val Bisagno fu inglobato nel comune di Genova, prima espansione di quella che nel 1926 sarebbe divenuta la Grande Genova; dopo l'annessione alla citt\u00e0 ha conosciuto un'intensa urbanizzazione, trasformandosi in un quartiere residenziale, conosciuto per il grande complesso ospedaliero, il principale nosocomio genovese.\nGeografia fisica.\nL'ex circoscrizione di San Martino, estesa per 1,84 km\u00b2, comprende la parte a monte della valle del rio Noce, affluente di sinistra del Bisagno (oggi interamente coperto), estesa tra il versante settentrionale della collina di Albaro, che separa la val Bisagno dalla valle Sturla, e il colle di Santa Tecla.\nComprende le unit\u00e0 urbanistiche San Martino e Chiappeto, che insieme hanno una popolazione di 14.936 abitanti (dato aggiornato al 31 dicembre 2017).\nTerritorio.\nSan Martino confina a levante con Borgoratti e San Desiderio, unit\u00e0 urbanistiche della ex circoscrizione \"Valle Sturla\", a nord con San Fruttuoso e Quezzi, a ponente ancora con San Fruttuoso, a sud con Albaro e Sturla.\nPrima di essere accorpato a Genova nel 1873 era un piccolo comune rurale, formato da pochi agglomerati di case circondati da campi coltivati; dopo l'annessione a Genova, tutta l'area, come quelle dei contigui ex comuni della bassa val Bisagno (Foce, San Fruttuoso, San Francesco d'Albaro e Marassi), ha visto una forte espansione urbanistica e demografica, ed \u00e8 ora un quartiere residenziale.\nDel vecchio borgo, del quale l'intensa urbanizzazione ha stravolto l'originario carattere rurale, restano poche case attorno alla chiesa di San Martino d'Albaro.\nSan Martino ospita nel suo territorio il principale ospedale genovese, l'ospedale San Martino, ed \u00e8 anche sede della Scuola di Scienze Mediche e Farmaceutiche e di quella di Scienze Matematiche, Fisiche e Naturali dell'Universit\u00e0 degli Studi di Genova.\nNell'area del quartiere si trova inoltre lo stadio Carlini, il secondo di Genova dopo il Luigi Ferraris di Marassi, con una capienza di 5.700 spettatori e usato dal CUS Genova Rugby.\nOrigini del nome.\nIl quartiere prende il nome dalla chiesa di San Martino d'Albaro, al centro del nucleo storico del paese, di origini antichissime ma ricostruita nel XVII secolo.\nStoria.\nIl borgo di San Martino d'Albaro, comune autonomo fino al 1874, ebbe in passato un ruolo importante, soprattutto per la posizione strategica lungo la viabilit\u00e0 del levante genovese.\nAnticamente era chiamato \"San Martino de Hirchis\", toponimo che secondo alcuni storici deriverebbe da Ercole, personaggio mitologico al quale sarebbe stato dedicato un tempio precristiano che sorgeva sul colle, la cui esistenza non \u00e8 peraltro storicamente documentata.\nLa chiesa di San Martino \u00e8 citata per la prima volta in un documento del 1128, ma si ritiene che sia sorta alcuni secoli prima; fu un'importante pieve, dalla quale dipendevano le parrocchie di San Fruttuoso, Albaro e Sturla e sede di un grande ospitale di via, citato in documenti del XIII secolo. Il luogo era infatti molto frequentato da viandanti e pellegrini: la strada proveniente da Genova, attraversato il Bisagno sul ponte di Sant'Agata, risaliva la collina da San Fruttuoso lungo la salita della Noce; da qui si dipartivano strade per diverse direzioni; le direttrici principali erano quella verso Bavari, che portava nell'alta val Bisagno (da dove si poteva proseguire per la valle Scrivia e la val Trebbia, quella verso Quarto e la Riviera di Levante e quella che attraverso Apparizione e il monte Fasce portava in val Fontanabuona.\nNel XIV secolo avvennero cruenti scontri tra opposte fazioni di guelfi e ghibellini che nel 1322 si contesero aspramente una fortezza esistente nella zona, della quale non rimangono tracce.\nIl borgo intorno alla chiesa crebbe con il progressivo intensificarsi dei traffici e a partire dalla met\u00e0 del XVI secolo, al pari del limitrofo borgo di S. Francesco d'Albaro, molti genovesi benestanti vi avevano trasferito la loro residenza. A quel periodo risale la costruzione di numerose ville patrizie, alcune delle quali ancor oggi esistenti.\nDal 1680 nel palazzo Cattaneo ebbe sede la podesteria del Bisagno, con giurisdizione sulla val Bisagno e sulla riviera di levante fino a Sori.\nGli eventi bellici degli anni 1684, 1746-1747 e 1800 coinvolsero anche la zona di San Martino, evidenziando la necessit\u00e0 di fortificare le colline circostanti. In tempi diversi nell'area di San Martino furono costruiti i forti Santa Tecla e San Martino, che facevano parte della linea difensiva che partendo dal forte Monteratti, sulla sommit\u00e0 dell'omonimo monte (564 m slm), arrivava al forte San Giuliano, prospiciente il mare nella zona di Albaro.\nCon la riorganizzazione amministrativa voluta dal governo napoleonico, a partire dal 1800, San Martino divenne comune autonomo. La sede comunale, analogamente alla vecchia podesteria del Bisagno era posta nell'ex palazzo Cattaneo, oggi edificio scolastico.\nCos\u00ec autori ottocenteschi descrivevano il comune di San Martino d'Albaro nella prima met\u00e0 del XIX secolo:\nA partire dal 1873, anno in cui il comune di San Martino d'Albaro, insieme ad altri cinque comuni della bassa val Bisagno fu inglobato nel comune di Genova, ebbe inizio l'espansione urbanistica della citt\u00e0 verso levante, che avrebbe trasformato l'antico borgo rurale in un moderno quartiere residenziale; le case presero progressivamente il posto degli orti e dei frutteti e contemporaneamente furono tracciate nuove strade per collegare il quartiere con il centro di Genova, che soppiantarono le antiche \"cr\u00eauze\".\nNel 1907 avevano inizio i lavori per la costruzione dell'ospedale San Martino, completati nel 1923. Negli stessi anni fu costruito anche il complesso sportivo \"Carlini\", costruito nel 1912 ma inaugurato solo nel 1927.\nNel secondo dopoguerra, a met\u00e0 degli anni cinquanta fu aperta corso Europa, una strada di scorrimento veloce a doppia carreggiata che attraversando l'intero quartiere (e praticamente tagliandolo in due) congiunge San Martino a Nervi. La strada all'epoca della sua costruzione fu detta \"pedemontana\" perch\u00e9 collegava i quartieri di levante attraverso la zona collinare, mantenendosi a distanza dalla costa. Su corso Europa si affacciano l'ospedale San Martino, lo stadio Carlini e la sede regionale RAI della Liguria. All'epoca della costruzione della strada ci furono aspre polemiche a causa di speculazioni edilizie che coinvolsero le aree attraversate.\nMonumenti e luoghi d'interesse.\nArchitetture civili.\nOspedale San Martino.\nIl grande ospedale civile, che ha sostituito quello di Pammatone, fu costruito a partire dal 1907 e inaugurato nel 1923. Nei decenni successivi furono eseguiti ulteriori ampliamenti, tra i quali, nel 1964, il nuovo pronto soccorso, e nel 1979 il grande edificio detto \"Monoblocco\", che sovrasta l'area ospedaliera e caratterizza il panorama del quartiere.\nL'ospedale ospita al suo interno, nel palazzo dell'Amministrazione, un museo nel quale \u00e8 esposto il patrimonio artistico consistente in oggetti e opere d'arte provenienti dal demolito ospedale di Pammatone e dalla chiesa di Santa Caterina di Portoria, oltre che da donazioni private..\nNel 1931 fu completata la costruzione della chiesa dell'ospedale, dedicata a san Francesco, che contiene al suo interno diverse opere d'arte provenienti da chiese e strutture ospedaliere soppresse, tra le quali dipinti di Bernardo e Valerio Castello e Alessandro Magnasco, oltre ad un Crocifisso ligneo di scuola del Maragliano..\nAll'interno dell'area ospedaliera si trova la villa appartenuta al doge Simon Boccanegra, il cui nucleo pi\u00f9 antico risale al XIII secolo. L'edificio, che all'epoca della costruzione dell'ospedale era ridotto ad un rudere, fu ristrutturato negli anni trenta grazie ad un lascito. Nuovi lavori di restauro, riguardanti gli interni e l'area retrostante, sono stati eseguiti nel 2005..\nArchitetture militari.\nForte Santa Tecla.\nSituato sulla collina alle spalle dell'ospedale San Martino, ad un'altitudine di 195 m s.l.m., domina il quartiere di San Martino (anche se amministrativamente ricade nel quartiere di San Fruttuoso) nel luogo in cui anticamente sorgeva una chiesetta dedicata a santa Tecla, di cui si hanno notizie dall'XI secolo e che nel 1359, abbandonata dagli Agostiniani, era stata incorporata nella propriet\u00e0 del doge Simon Boccanegra. Passata ai Camaldolesi nel 1622, quando nel Settecento fu iniziata la costruzione del forte vi rimase racchiusa all'interno, finch\u00e9 fu demolita nella prima met\u00e0 dell'Ottocento per l'ampliamento della struttura militare. La costruzione dei forti sulle colline a levante di Genova fu decisa nel 1747, quando in seguito all'assedio austriaco di Genova, nel contesto della guerra di successione austriaca, emerse la necessit\u00e0 di fortificare la dorsale tra la val Bisagno e la valle Sturla. La costruzione del forte Santa Tecla fu iniziata alla fine dello stesso anno, ma i lavori proseguirono a rilento, con varie modifiche al progetto iniziale. Nel 1751 erano state completate solo le mura perimetrali. Nuove proposte di ampliamento furono ritenute onerose e non necessarie dalle autorit\u00e0 dell'epoca e solo durante l'assedio del 1800 furono condotti alcuni lavori dalle truppe francesi. Il completamento del forte riprese nel 1815 per volere del governo sabaudo, dopo l'annessione della Repubblica Ligure al Regno di Sardegna e fu completato nel 1833, con la costruzione della caserma, di un'ulteriore cinta difensiva e di una batteria rivolta verso Sturla. Durante i moti popolari del 1849 il forte fu occupato dagli insorti, i quali l'abbandonarono all'approssimarsi dei soldati regi. Utilizzato saltuariamente da reparti militari fino alla prima met\u00e0 del Novecento, fu poi dismesso dal demanio militare e trasformato in abitazione privata: restaurato una prima volta negli anni settanta e chiuso in attesa di una destinazione, fu danneggiato da atti vandalici. Nuovamente restaurato, \u00e8 oggi custodito dai volontari della protezione civile.\nForte San Martino.\nSorge sulla collina di Papigliano ed \u00e8 ormai completamente circondato dal tessuto urbano. Diverse proposte per la realizzazione di una fortificazione in questa posizione a difesa di Albaro e San Martino furono avanzate fin dal 1771, ma solo nel 1820 il governo sabaudo diede inizio ai lavori, che terminarono nel 1832. A differenza di altre strutture militari genovesi, non \u00e8 dominante sulla collina, ma infossato nella stessa e completamente circondato da un fossato, oggi nascosto dalla vegetazione. Durante la seconda guerra mondiale fu utilizzato come postazione contraerea; il 14 gennaio 1944 nel fossato sottostante il ponte levatoio furono fucilati dalle milizie fasciste otto partigiani come rappresaglia per l'uccisione di un ufficiale delle SS. Nel dopoguerra fu abitato da famiglie di sfollati e infine completamente abbandonato nel 1952. Oggi \u00e8 di propriet\u00e0 del Demanio Patrimoniale dello Stato e l'accesso \u00e8 chiuso da un cancello.\nGeografia antropica.\nIl territorio del comune di San Martino era assai pi\u00f9 vasto di quello della ex-circoscrizione e comprendeva anche le localit\u00e0 di Sturla e Borgoratti, in seguito accorpate rispettivamente alle circoscrizioni di Quarto e Valle Sturla.\nL'area di San Martino nell'attuale ripartizione amministrativa del comune di Genova \u00e8 limitata al nucleo storico situato accanto alla chiesa di San Martino d'Albaro e all'unit\u00e0 urbanistica del Chiappeto, la zona collinare ormai anch'essa completamente edificata e inglobata nel tessuto urbano. L'apertura di corso Europa stravolse l'antica viabilit\u00e0, a stento individuabile tra le moderne vie. Sopravvivono alcune piccole case antiche, che creano un singolare contrasto con le costruzioni moderne del recente sviluppo edilizio.\nFrazioni.\nChiappeto.\nChiappeto \u00e8 la parte pi\u00f9 a monte del quartiere, alle prime propaggini del monte Ratti. Qui nel XVI secolo sorgeva un convento di Riformati, chiuso nel 1810 in seguito alle leggi napoleoniche di soppressione degli ordini religiosi e passato in propriet\u00e0 all'arcidiocesi di Genova, che vi stabil\u00ec la sede del seminario minore, chiuso negli ultimi anni del Novecento e che oggi ospita una Residenza sanitaria assistenziale, dipendente dall'ospedale Galliera, con un centro di riabilitazione e una struttura per la cura dei malati di Alzheimer.\nInfrastrutture e trasporti.\nStrade.\nNumerose strade urbane collegano il quartiere di San Martino con il centro di Genova, i vicini quartieri di San Fruttuoso, Marassi e Albaro e il levante genovese. La principale arteria \u00e8 corso Europa, che attraversa tutto il quartiere e che a partire dagli anni sessanta ha sostituito la via provinciale che seguiva in parte l'antica via medievale (detta \"Romana\"), passando per la sommit\u00e0 della collina di San Martino.\nSport.\nImpianti sportivi.\nStadio Carlini.\nLo stadio Carlini fu costruito nel 1912, ma inaugurato solo nel 1927, a causa di rallentamenti dei lavori dovuti a difficolt\u00e0 nei finanziamenti. Con una capienza di 5.700 spettatori, \u00e8 il secondo stadio di Genova dopo il Luigi Ferraris di Marassi.\nLa cerimonia di inaugurazione di quello che allora era chiamato \"stadio della Nafta\" (dal nome della societ\u00e0 petrolifera, filiale italiana della Shell, che aveva contribuito finanziariamente al completamento dell'impianto) si tenne il 26 e 27 novembre 1927, alla presenza di numerose autorit\u00e0, tra le quali il ministro dello sport Leandro Arpinati, il presidente del CONI Lando Ferretti, il podest\u00e0 di Genova Eugenio Broccardi e il presidente della \"Nafta\". L'impianto si presentava all'avanguardia per quell'epoca, ed oltre al terreno di gioco per il calcio comprendeva una pista di atletica, due campi da tennis e tre campi da bocce; tuttavia negli anni immediatamente successivi l'ampliamento dello stadio Ferraris mise in ombra questa sia pur moderna struttura sportiva.\nSu questo terreno disput\u00f2 le partite casalinghe la societ\u00e0 calcistica Andrea Doria nel Campionato Alta Italia 1945-46, prima della sua fusione con la Sampierdarenese per dar vita alla Sampdoria.\nNel 1982 \u00e8 stato completamente ristrutturato e ospita ancor oggi numerose partite di rugby, essendo diventato il terreno di gioco del CUS Genova Rugby anche per le partite a livello giovanile.\nNel luglio 2001, durante il G8 di Genova ha ospitato un raduno delle cosiddette \"Tute Bianche\" di altri gruppi no global che da qui mossero in corteo per violare la \"zona rossa\"."}
{"id": "1759720", "revid": "15941185", "url": "https://it.wikipedia.org/wiki?curid=1759720", "title": "Quartu", "text": ""}
{"id": "1759723", "revid": "767487", "url": "https://it.wikipedia.org/wiki?curid=1759723", "title": "Costantino De Andreis", "text": ""}
{"id": "1759728", "revid": "287204", "url": "https://it.wikipedia.org/wiki?curid=1759728", "title": "Tomas Costa", "text": ""}
{"id": "1759731", "revid": "14691", "url": "https://it.wikipedia.org/wiki?curid=1759731", "title": "Kilwa (citt\u00e0 storica)", "text": ""}
{"id": "1759733", "revid": "767487", "url": "https://it.wikipedia.org/wiki?curid=1759733", "title": "Pierino Fuzzi", "text": "Carriera.\nCresciuto nel , societ\u00e0 con cui esordisce in Serie C, viene notato ed acquistato dal . Con i felsinei milita per numerose stagioni in Serie A con il ruolo di secondo portiere, situazione che gli impedisce di esordire in campionato.\nNell'immediato dopoguerra passa all'Atalanta, con cui debutta nel massimo campionato, instaurando un dualismo con Giuseppe Casari. La spunter\u00e0 quest'ultimo, anche a causa di due partite consecutive contro Inter e Juventus, nelle quali Fuzzi incass\u00f2 7 reti (3 coi nerazzurri e 4 coi bianconeri).\nAl termine della stagione viene ceduto alla Centese, in Serie B."}
{"id": "1759743", "revid": "264891", "url": "https://it.wikipedia.org/wiki?curid=1759743", "title": "All rights reserved", "text": ""}
{"id": "1759748", "revid": "92723", "url": "https://it.wikipedia.org/wiki?curid=1759748", "title": "Johannes von M\u00fcller", "text": "Nato come \"Johannes M\u00fcller\", il 6 febbraio 1791 fu nominato barone da Leopoldo II e assunse il nome di Johannes von M\u00fcller zu Sylvelden.\nBiografia.\nJohannes M\u00fcller era figlio di \"Johann Georg M\u00fcller\" (1722-1779), parroco e insegnante, e di \"Anna Maria Schoop\" (1724-1790); suo fratello \"Johann Georg M\u00fcller\" (1759-1819) fu teologo, pedagogista, governante di Sciaffusa e curatore delle opere di Johannes von M\u00fcller.\nCominci\u00f2 a interessarsi di storia gi\u00e0 in et\u00e0 infantile, spinto dal nonno materno \"Johannes Schoop\" (1696-1757). Si dice che all'et\u00e0 di otto anni iniziasse a scrivere una storia di Sciaffusa e che a undici anni conoscesse i nomi e date dei re delle quattro grandi monarchie europee. Il suo amore per gli studi storici fu alimentato ulteriormente da Schl\u00f6zer, che M\u00fcller incontr\u00f2 all'Universit\u00e0 di Gottinga dove frequent\u00f2 i corsi di teologia dal 1769 al 1771. Nel luglio del 1771 abbozz\u00f2 una storia della Svizzera per un editore di Halle a cui tuttavia dedic\u00f2 poco tempo per gli impegni universitari e per essersi dedicato a una tesi in latino sul \"Bellum cimbricum\", sotto la guida di August Ludwig von Schl\u00f6zer, pubblicata poi a Zurigo nell'agosto del 1772. A Gottinga strinse amicizia con Johann Wilhelm Ludwig Gleim e Johann Georg Jacobi, inizi\u00f2 una corrispondenza con Friedrich Nicolai collaborando alla \"Allgemeiner Deutscher Bibliothek\".\nNell'aprile del 1772 super\u00f2 l'esame teologico a Sciaffusa, e subito dopo ottenne l'incarico di professore di greco al \"Collegium Humanitatis\" di Sciaffusa. Nel 1773 fu accolto nell\"'Helvetische Gesellschaft\" un circolo illuministico e strinse amicizia con Karl Viktor von Bonstetten. Agli inizi del 1774, su consiglio di Bonstetten, rinunci\u00f2 all'insegnamento e divenne istitutore nella famiglia di \"Jacob Tronchin\" (1717-1801), un ricco e colto magistrato di Ginevra che era fra l'altro in corrispondenza con Voltaire, ma nel 1775 si dimise anche da quest'ultimo impiego. Rimase a Ginevra ed entr\u00f2 in contatto con numerosi intellettuali e uomini politici, come lo statunitense \"Francis Kinloch\" (1755-1826) della Carolina del Sud, il filosofo Charles Bonnet, lo storico Gottlieb Emanuel von Haller. A Ginevra si volse con particolare predilezione agli studi storici e ricevette incoraggiamenti a scrivere una storia della Svizzera. Avendo accumulato molto materiale, nella primavera del 1776 cominci\u00f2 a scrivere la \"Die Geschichten der Schweizer\", e nell'estate del 1777 cerc\u00f2 di stampare il primo volume, ma interruppe nuovamente il lavoro per difficolt\u00e0 con la censura.\nFinalmente, il primo volume della \"Storia della Svizzera\" fu stampato nel 1780 a Berna, ma con falsa indicazione di Boston. Nel 1781 pubblic\u00f2 a Berlino il suo \"Essais historiques\", in lingua francese. Nell'inverno 1780-81, dopo un breve soggiorno a Berlino, durante il quale fu ricevuto da Federico il Grande senza per\u00f2 riuscire a ottenere proposte di lavoro, nel novembre 1782 fu nominato professore di storia e di statistica e vicedirettore della Biblioteca nel \"Collegium Carolinum\" di Kassel. A Kassel, Johannes M\u00fcller divenne membro degli Illuminatenorden, una associazione simile alla massoneria. Rimase a Kassel fino al 1783. Nel 1782 pubblic\u00f2 il suo \"Reisen der P\u00e4pste\", un libro in cui \u00e8 evidente un'inclinazione verso il cattolicesimo e una certa diffidenza verso la politica egemonica dell'imperatore Giuseppe II: abbandonando la visione illuministica della storia, rivalutava infatti le suggestioni del Medioevo e rivalutava, lui protestante, i papi del medievale additandone alcuni, ad es. Gregorio VII o Innocenzo IV, come campioni delle libert\u00e0 dei popoli contro il dispotismo dell'imperatore. Le sue ricostruzioni della civilt\u00e0 e della societ\u00e0 medievale, riportando alla luce un mondo sepolto, furono alla base del sentimento romantico nei confronti del Medioevo. Nel 1786 usc\u00ec la seconda edizione del primo volume della sua storia della Svizzera, col titolo \"Geschichte der Schweizerischen Eidgenossenschaft\". Nell'opera, riscritta completamente, il Medioevo viene indicato come l'epoca della civilt\u00e0 cristiana. Il successo della storia fu immediato e M\u00fcller fu nominato da Friedrich Karl Joseph von Erthal, principe di Magonza, bibliotecario e consigliere di corte (Biblioteca Comunale di Magonza).\nDurante il soggiorno di M\u00fcller a Magonza, scoppiava la Rivoluzione francese alla quale M\u00fcller, nonostante un breve iniziale simpatia, si oppose in sintonia con i governanti della citt\u00e0 renana. Nell'ottobre 1792 Magonza venne occupata dai francesi, e M\u00fcller perse perci\u00f2 il lavoro. Si trasfer\u00ec dapprima a Vienna, e poi a Berlino dove divenne storico degli Hohenzollern. Nel frattempo continuava a curare la Storia della Svizzera: dopo la ristampa del primo volume (1786), nel 1788 venne pubblicato il secondo, nel 1795 il terzo e nel 1805 il quarto. Venne nominato ministro del regno napoleonico di Vestfalia, ma, si dimise dopo poche settimane; l'amarezza per la prepotenza francese lo accompagn\u00f2 negli ultimi anni e mor\u00ec lasciando incompiuta la sua opera (il quinto volume, incompiuto, sar\u00e0 pubblicato pubblicato postumo nel 1808). Postumi furono pubblicati inoltre i suoi ventiquattro \"B\u00fccher allgemeiner Geschichten\".\nOpere.\nLe opere di Johannes von M\u00fcller furono pubblicate, a cura del fratello Johann Georg M\u00fcller, a T\u00fcbinga, in 27 vols. (1810-1819). Furono poi edite una seconda volta, in 40 volumi, a Stoccarda (1831-1835).\nLa Storia della Svizzera (\"Geschichte der Schneizerischen Eidgenossenschaft\") fu pubblicata a Lipsia e Zurigo, in 15 volumi nel periodo 1824-1853. Venne inoltre continuata da Robert Glutz-Blozheim (fino al 1517), J. J. Hottinger (fino al 1531), Luigi Vulliemin (fino al 1712), e Charles Monnard (fino al 1815).\nUna traduzione francese dell'edizione tedesca apparve, in 18 volumi, a Parigi e a Ginevra negli anni 1837-1851.\nUna traduzione italiana dei 24 volumi della \"B\u00fccher allgemeiner Geschichten\", col titolo \"Storia universale\", fatta da Gaetano Barbieri, apparve a Milano per Nicol\u00f2 Bettoni, negli anni 1819-1820 e a Napoli, presso gli editori R. Marotta e Vanspandoch, negli anni 1827-1830."}
{"id": "1759749", "revid": "838137", "url": "https://it.wikipedia.org/wiki?curid=1759749", "title": "Eternity (profumo)", "text": "Eternity \u00e8 uno dei pi\u00f9 famosi profumi del mondo. \u00c8 stato introdotto nel mercato nel 1988 dalla Calvin Klein.\nCreato dalla profumiera Sophia Grojsman, \"Eternity\" ha vinto il riconoscimento come \"Profumo per donna di maggior successo\" al FiFi Awards del 1989 e nel 2003 \u00e8 stato inserito anche nella prestigiosa \"Fragrance Hall of Fame\". \nLa versione maschile di \"Eternity\" \u00e8 stata creata dal profumiere, e commercializzata nel 1989. Altre varianti del profumo sono \"Eternity Love\" (2004), \"Eternity Moment\" (2005) ed \"Eternity Summer\" (2006)"}
{"id": "1759764", "revid": "34928", "url": "https://it.wikipedia.org/wiki?curid=1759764", "title": "Sijilmasa", "text": ""}
{"id": "1759765", "revid": "889336", "url": "https://it.wikipedia.org/wiki?curid=1759765", "title": "Pietro Dentella", "text": "Carriera.\nDopo aver iniziato l'attivit\u00e0 agonistica nel Dopolavoro Dalmine, esordisce nel campionato di Serie C 1939-1940 difendendo la porta del Pro Ponte, con cui disputa 18 partite di campionato. Nell'aprile del 1941 passa in forza al Verona, con cui non scende mai in campo, dovendo svolgere il servizio militare nella citt\u00e0 veneta, e nel campionato 1942-1943 torna in Serie C con la maglia del Vis Nova Giussano.\nNella Divisione Nazionale 1943-1944 disputa 6 partite nel ; al termine degli eventi bellici viene acquistato dall'Atalanta, con cui esordisce in Serie A e disputa due stagioni come terzo portiere. Passa quindi al Palazzolo, dove milita per tre stagioni, al termine delle quali viene acquistato dalla Pro Lissone, entrambe in Serie C.\nConclude la carriera tornando al Ponte San Pietro, in IV Serie."}
{"id": "1759774", "revid": "371529", "url": "https://it.wikipedia.org/wiki?curid=1759774", "title": "Sinatra-Basie", "text": "Sinatra-Basie \u00e8 un album del crooner statunitense Frank Sinatra, pubblicato nel 1963 dalla Reprise Records e realizzato assieme a Count Basie e alla sua orchestra.\nIl disco.\nSinatra e Basie si trovarono insieme il 2 e il 3 ottobre 1962 e registrarono le dieci tracce di questo album, caratterizzato principalmente da riff memorabili e esplosioni d'orchestra. Per la prima volta in un album di Sinatra si sente un elemento di puro jazz: l'assolo di sassofono tenore in \"I'm Gonna Sit Right Down (And Write Myself a Letter)\".\n\"My Kind of Girl\" \u00e8 l'unico pezzo \"moderno\" del disco, mentre gli altri sono, come di consuetudine, standard. La canzone che traina il disco \u00e8 senza dubbio la celeberrima \"(Love Is) The Tender Trap\"."}
{"id": "1759775", "revid": "831635", "url": "https://it.wikipedia.org/wiki?curid=1759775", "title": "Joseph Marie Terray", "text": " \nBiografia.\nOrigini.\nJoseph Marie Terray apparteneva ad una famiglia di recente ricchezza: il padre, Jean Antonine Terray, era direttore preposto alle gabelle di Lione e lo zio, Fran\u00e7ois Terray de Rosi\u00e8res, archiatra personale della Duchessa d'Orleans, Elisabetta Carlotta del Palatinato, si era arricchito enormemente a seguito del Sistema di Law. Grazie al supporto dello zio, Terray entr\u00f2 nel clero e nel 1736 divenne consigliere presso il Parlamento di Parigi. \nControllore generale delle finanze.\nDistintosi per la competenza nelle questioni finanziarie ed economiche, fu nominato abate in commenda della ricca abbazia di Molesme ed ottenne l'attenzione del Cancelliere e Guardasigilli Ren\u00e9 Nicolas de Maupeou il quale, nel dicembre 1769, sugger\u00ec a Luigi XV di nominare Terray come Contr\u00f4leur g\u00e9n\u00e9ral des finances.\nIn veste di Controllore generale delle finanze, si distinse non solo nell'aiuto fornito ai partigiani della fazione vicina agli interessi di Madame du Barry ma anche per la sua risoluta opposizione ad ogni intervento militare francese contro la Gran Bretagna, argomentando che lo stato delle finanze reali fosse cos\u00ec deteriorato da non poter sostenere alcuno sforzo bellico ed ottenendo, in tal modo, l'ostilit\u00e0 del guerrafondaio primo ministro (nonch\u00e9 ministro degli esteri) \u00c9tienne Fran\u00e7ois de Choiseul. \nNel dicembre 1770, Luigi XV decise di rimuovere Choiseul e si affid\u00f2 ad un triunvirato composto da Maupeou, Terray e dal Duca d'Aiguillon, rispettivamente ai posti di primo ministro e guardasigilli, controllore generale e ministro della marina e ministro degli esteri.\nAllo scopo di ridurre il deficit e di fornire un sollievo al tesoro, Terray impose misure draconiane: ridusse drasticamente le pensioni superiori a 600 livres, convert\u00ec le tontine in obbligazioni di lungo termine a tassi inferiori, sospese il pagamento degli interessi e richiese prestiti forzosi. Non essendo sufficiente, Terray scrisse a Maupeou e ad al Re che occorreva anche una drastica riforma del sistema tributario, la cui implementazione era stata bloccata nel 1749 dal Parlamento di Parigi. \nA seguito della sospensione del Parlamento di Parigi decretata dal Re su suggerimento di Maupeou, Terray impose ulteriori riforme finanziarie: var\u00f2 l'ordinanza di Machault del 1749 che riformava la riscossione della vingti\u00e9me (imposta pari al 5 % del reddito) su basi pi\u00f9 eque, ridusse i privilegi fiscali dei pays d'etats, riorganizz\u00f2 l'esazione dell'imposta di capitazione a Parigi (riuscendo a raddoppiare i ricavi) e rinegozi\u00f2 il contratto di appalto per la riscossione delle imposte indirette con i farmiers g\u00e9neraux, ottenendo un extragettito di venti milioni annui. I provvedimenti consentirono una fase di respiro per il bilancio francese, tanto che la spesa per interessi si attest\u00f2 ad appena 93 milioni di livres nel 1774. \nL'operato di Terray fu accolto da aspre polemiche: la riduzione delle pensioni e dei privilegi connessi ai pays d'etats alien\u00f2 il sostegno della nobilt\u00e0, le misure di consolidamento del debito pubblico ridussero drasticamente i profitti della classe mercantile, i decreti di limitazione del libero commercio del grano, in congiunzione ad una fase di cattivi raccolti e ad aumenti dei prezzi del pane, provocarono un diffuso malcontento popolare.\nRitiro a vita privata e morte.\nAl malcontento popolare non fu estranea la propaganda dei parlamenti disciolti che non esit\u00f2 a dipingere Terray e Luigi XV come dei sinistri monopolisti, dediti ad affamare il popolo per il proprio profitto personale. \nInfatti, alla morte di Luigi XV nel maggio 1774, il suo successore, il nipote Luigi XVI, si inchin\u00f2 alle pressioni generali e licenzi\u00f2 Maurepou e Terray. Ritiratosi a vita privata, Terray mor\u00ec a Parigi il 18 febbraio 1778."}
{"id": "1759781", "revid": "132266", "url": "https://it.wikipedia.org/wiki?curid=1759781", "title": "Clarence Birdseye", "text": "Considerato il fondatore della moderna industria del cibo surgelato, Birdseye si interess\u00f2 alla conservazione del cibo per congelamento quando lavorava come naturalista per il governo statunitense in Labrador dal 1912 al 1915.\nApprese dagli inuit le tecniche di \u00ab\"ice fishing\"\u00bb (pescare il pesce da sotto ghiaccio molto spesso). A temperature ambiente di -40 \u00b0C scopr\u00ec che il pesce congelava quasi immediatamente e al momento dello scongelamento risultava ancora molto fresco. Sapeva che i prodotti ittici congelati che si vendevano a New York erano di qualit\u00e0 inferiore rispetto al pesce congelato del Labrador proprio perch\u00e9 erano adottate temperature operative pi\u00f9 elevate.\nNel 1922 Birdseye condusse esperimenti di surgelamento del pesce alla Clothel Refrigerating Company e successivamente fond\u00f2 la propria azienda, Birdseye Seafoods Inc., per surgelare filetti di merluzzo con aria raffreddata a -43 \u00b0C."}
{"id": "1759785", "revid": "96385706", "url": "https://it.wikipedia.org/wiki?curid=1759785", "title": "Rio Maggiore (Livorno)", "text": "Il Rio Maggiore \u00e8 tra i pi\u00f9 lunghi e capienti corsi d'acqua provenienti dalle Colline livornesi, dopo il Torrente Tora, il Rio Savalano, il Torrente Ugione e il famoso Rio Ardenza. La grande valle scavata dal corso d'acqua prese la denominazione di Valle Benedetta dopo la costruzione dell'omonima frazione livornese.\nIl corso del Rio Maggiore.\nIl corso d'acqua nasce in prossimit\u00e0 della Valle Benedetta all'altezza di 300 metri sul livello del mare. I numerosi rigagni provenienti da ogni lato non tardano a formare un fragoroso ruscello che si scava la via nella valle. Gli affluenti del Rio Maggiore sono brevi e raramente superano il chilometro di lunghezza; sono comunque alimentati da numerose sorgenti che conferiscono al corso d'acqua una portata pressoch\u00e9 costante per tutto l'anno.\nDopo due chilometri il rio riceve, da nord, il suo primo considerevole affluente: il Rio Vallicette. Il ruscello prende il nome dalla localit\u00e0 livornese ai piedi del Poggio Cancellaia (346\u00a0m), vicino al pi\u00f9 conosciuto Monte la Poggia (384\u00a0m). Anticamente la vecchia strada per la Valle Benedetta passava in quel punto e prese quindi la denominazione di strada delle Vallicelle. Lungo la via, agibile anche con jeep e moto, si possono ammirare numerosi scorci suggestivi.\nAl quarto chilometro il Rio Maggiore riceve, in localit\u00e0 Podere San Giuseppe, sempre dal Poggio Cancellaia, il pi\u00f9 grande dei suoi affluenti: il Rio San Giuseppe. Il corso d'acqua tocca poi la localit\u00e0 di Limoncino Basso a 43 metri d'altezza, mentre viene attraversato dal ponte che separa la frazione dalla strada comunale della Valle Benedetta.\nDa quel momento in poi il Rio Maggiore, che fino a poco prima era veloce e fragoroso, diminuisce gradualmente di pendenza. Come ultimo affluente riceve un rigagnolo dalla collina di \"Bellosguardo\" per poi addentrarsi nel quartiere Salviano della citt\u00e0.\nIn questa ultima parte del suo corso (4\u00a0km) il Rio Maggiore attraversa varie localit\u00e0 alla periferia di Livorno. Dopo Salviano, costeggia il limite meridionale del quartiere Coteto sempre dirigendosi verso ovest per poi deviare verso sud - ovest attraversando la localit\u00e0 Giuncaia. In questo tratto il corso d'acqua aumenta notevolmente la sua portata dopo aver ricevuto una sorgente sotterranea.\nPassa poi a sud del Cimitero della Misericordia, lungo la via Aurelia, per infine raggiungere una condotta sotterranea poco prima dello Stadio comunale Armando Picchi sulla via Cattaneo (realizzata in pi\u00f9 tratti tra l'epoca della costruzione dello stesso stadio e il 1986), il tratto tombato prosegue nei pressi della \"Curva nord\" dello stesso stadio, in seguito sotto il percorso pedonale che congiunge via Rodocanacchi al viale Nazario Sauro, successivamente scorre nelle vicinanze di Barriera Margherita fino alla foce, situata all'interno del complesso dell'Accademia navale.\nI lavori d'interramento nella zona dove attualmente risiede il percorso pedonale furono effettuati in seguito ai non rari allagamenti che si verificarono nell'area che va da via Lusena al viale Nazario Sauro. Al 2014 sono in corso d'opera lavori di messa in sicurezza idraulica e costruzione di vasi d'espansione al fine di evitare tali fenomeni."}
{"id": "1759786", "revid": "23", "url": "https://it.wikipedia.org/wiki?curid=1759786", "title": "Marmo verde di Taormina", "text": "Il marmo verde di Taormina \u00e8 una roccia metamorfica (fillade) di colore grigioverde, di bell'aspetto se levigata, trovasi nella zona di Taormina alle pendici dei Monti Peloritani. Spesso inclusioni di quarzo, di vari tipi, evidenziano delle venature che gli donano particolare bellezza. Detta roccia scistosa, \u00e8 di scarso interesse commerciale ma pu\u00f2 rendersi interessante nell'uso per rivestimenti o in scultura."}
{"id": "1759790", "revid": "453687", "url": "https://it.wikipedia.org/wiki?curid=1759790", "title": "Antonio Bacchetti", "text": "Carriera.\nPrimi anni.\nMezzala sinistra dotato di buon fisico, grande classe e visione di gioco, emerse dalle categorie inferiori con il passaggio all'Atalanta, societ\u00e0 con cui esord\u00ec in Serie A nel primo campionato del dopoguerra. Le sue doti erano indubbie ma venne limitato da un carattere difficile e con poco spirito pratico, un po' utopista, che lo port\u00f2 anche a saltare delle sessioni di allenamento; tuttavia gi\u00e0 al primo anno riesce a farsi notare, segnando 3 reti tra cui una doppietta nella vittoria casalinga contro la Triestina per 2-1 del 17 febbraio 1946. Dopo un biennio con i bergamaschi pass\u00f2 alla Lucchese e poi all'Inter, entrambe nel massimo campionato, senza raccogliere le soddisfazioni che le sue capacit\u00e0 avrebbero meritato.\nVenne quindi acquistato dal Brescia, in serie B, dove disput\u00f2 un buon campionato al termine del quale pass\u00f2 al Napoli, in serie A.\nNapoli.\nLa prima stagione con i partenopei fu caratterizzata da 10 gol, tra cui un gol nella sconfitta in trasferta dell'8 ottobre 1950 contro l'Inter per 4-3 ed una doppietta nella vittoria casalinga del 26 novembre 1950 contro la Sampdoria per 4-0; Bacchetti divent\u00f2 un beniamino del pubblico per il suo gioco creativo e funambolico. Nella stagione successiva, anche a causa del cambio di presidenza del Napoli, non trov\u00f2 la stessa atmosfera \"magica\" realizzando soltanto quattro apparizioni con la maglia azzurra senza segnare reti.\nUdinese ed ultimi anni.\nVenne quindi ceduto all'Udinese dove si rilanci\u00f2 disputando un buon campionato nella massima serie, segnando una doppietta il 1\u00ba febbraio 1953 nella vittoria in trasferta contro il Torino per 3-0, squadra che l'avrebbe acquistato l'anno successivo.\nTermin\u00f2 quindi la carriera in serie D, tra e Cividalese.\nFuori dal campo.\nDurante la Resistenza uccise un uomo, venne poi amnistiato per motivi politici.\nIn seguito si pose in evidenza come uno dei migliori \"talent scout\" italiani; in conseguenza di quest'attivit\u00e0 uccise il presidente di una squadra giovanile perch\u00e9 non gli aveva riconosciuto un onorario ma soprattutto perch\u00e9 non voleva lasciare i suoi giovani talenti in mano di persone che li valutavano solo dal lato economico.\nIl suo gesto squarci\u00f2 il sipario su molte problematiche umane ed economiche legate al calcio mercato di allora ed alla sua logica spietata.\nAmmalatosi in carcere di un male incurabile, gli fu concessa la libert\u00e0 provvisoria per motivi di salute. Mor\u00ec nel 1979, all'et\u00e0 di 56 anni. \nNei media.\nIn \"Napoli milionaria\" con Tot\u00f2 e Eduardo De Filippo, i due compilano la schedina del Totocalcio. De Filippo chiede: \"Napoli-Inter, cosa mettiamo?\" e Tot\u00f2 risponde: \"Bacchetti gioca?\"; alla risposta di de Filippo: \"S\u00ec\" Tot\u00f2 replica con: \"Allora metti uno!\"."}
{"id": "1759791", "revid": "174925", "url": "https://it.wikipedia.org/wiki?curid=1759791", "title": "Porta Santa", "text": ""}
{"id": "1759792", "revid": "124669276", "url": "https://it.wikipedia.org/wiki?curid=1759792", "title": "Ronny Cox", "text": "Biografia.\n\u00c8 conosciuto principalmente per i suoi ruoli in \"Un tranquillo weekend di paura\", \"RoboCop\", \"Beverly Hills Cop\", \"Beverly Hills Cop II\" e \"Atto di forza\".\nVita privata.\nA 14 anni ha conosciuto la sceneggiatrice Mary Lee Griffith; i due si sono sposati nel 1960, hanno avuto due figli e sono rimasti insieme fino alla morte di lei, avvenuta nel 2006 per un cancro ai polmoni.\nDoppiatori italiani.\nNelle versioni in italiano dei suoi film, Ronny Cox \u00e8 stato doppiato da:"}
{"id": "1759801", "revid": "124835350", "url": "https://it.wikipedia.org/wiki?curid=1759801", "title": "Alessandro di Teck", "text": "Biografia.\nAlessandro nacque a Kensington Palace, quartogenito e terzo figlio di Francesco di Teck, e di sua moglie, la principessa Maria Adelaide di Hannover. Da parte di padre discendeva dalla casa reale del W\u00fcrttemberg, mentre da parte di madre discendeva da Giorgio III. In famiglia e dagli amici veniva chiamato \"Alge\", soprannome derivato dall'unione dei suoi nomi Alessandro e Giorgio. Era un individuo meticoloso, calmo, prudente e pieno di tatto.\nCarriera.\nQuando Alessandro aveva nove anni, i suoi genitori, per due anni si rifugiarono nel Regno Unito per sfuggire ai loro creditori.\nAlessandro studi\u00f2 all'Eton College e successivamente all'Royal Military Academy Sandhurst. Nel 1894, dopo aver completato la sua formazione, entr\u00f2 a far parte del 7\u00ba Reggimento Ussari, con il grado di sottotenente e poco dopo serv\u00ec nella Seconda Guerra Matabele. In seguito partecip\u00f2 alla Seconda guerra boera, in cui si distinse.\nPrima guerra mondiale.\nAllo scoppio della prima guerra mondiale, il principe Alessandro, che era stato promosso maggiore ed era stato comandante del 2\u00ba reggimento delle guardie, venne nominato da Herbert Henry Asquith governatore generale del Canada. Durante questi anni i sentimenti antitedeschi costrinsero la famiglia reale a rinunciare ai propri titoli tedeschi. Infatti il cognato di Alessandro, re Giorgio V, cambi\u00f2 il nome della famiglia reale da \"Sassonia-Coburgo-Gotha\" in \"Windsor\". Allo stesso modo tutti gli appartenenti alla famiglia reale cambiarono i loro nomi e rinunciarono ai loro titoli di origine germanica. Alessandro rinunci\u00f2 al titolo di \"Principe di Teck\" e adott\u00f2 il cognome Cambridge, come fece anche il fratello Adolfo. Qualche giorno dopo, il cognato Giorgio lo nomin\u00f2 \"conte di Athlone e visconte Trematon\".\nCombatt\u00e9 in Francia e delle Fiandre; fu promosso al grado di tenente colonnello di brigata nel 1917, e a maggiore generale nell'ultimo anno di guerra. Al termine della guerra si ritir\u00f2 dall'esercito.\nGovernatore generale dell'Unione del Sudafrica.\nNel gennaio del 1924 Alessandro venne nominato Governatore generale dell'Unione Sudafricana, carica che ricopr\u00ec fino al 1930. Arriv\u00f2 a Pretoria e fu subito al lavoro con i suoi doveri vicereale, aprendo l'edificio del parlamento appena finito.\nGuadagn\u00f2 la popolarit\u00e0 dei sudafricani di tutte le razze attraverso i suoi frequenti tour del paese, l'esecuzione di una serie di doveri cerimoniali, tra cui l'apertura di Pioneer Park di Johannesburg.\nAl suo ritorno nel Regno Unito venne nominato, il 4 agosto 1931, Governatore e Conestabile del Castello di Windsor. L'anno successivo, \u00e8 stato anche nominato Cancelliere dell'Universit\u00e0 di Londra.\nGovernatore generale del Canada.\nIn Canada, alla fine del 1930, c'erano stati richiami da ambienti governativi e dei media per il Re di nominare una persona di origine canadese come Governatore generale. Tuttavia, con la fretta di occupare il posto dopo la morte inaspettata del vicer\u00e9 in carica, Lord Tweedsmuir, e con il paese coinvolto nella Seconda Guerra Mondiale, il primo ministro canadese William Lyon Mackenzie King consigli\u00f2 a Giorgio VI che non era giunto il momento per un tale cambiamento nella tradizione vicereale.\nMackenzie King propose il nome di Alessandro e dopo che egli accett\u00f2 l'incarico, il 2 giugno 1940 venne nominato annunciato dall'ufficio del primo ministro. Dopo aver viaggiato a Ottawa in treno, prest\u00f2 giuramento in una cerimonia nella camera del Senato il 21 giugno 1940. Durante questo periodo Alessandro support\u00f2 lo sforzo bellico cercando di controllare l'efficienza ed il morale delle truppe e visitando scuole di formazione e ospedali militari. In questi anni ospit\u00f2 per due volte gli incontri tenutisi tra Winston Churchill e Franklin D. Roosevelt, per decidere le strategie da usare per sconfiggere la Germania ed il Giappone. Inoltre molti membri delle famiglie reali europee cercarono rifugio in Canada e risiedettero presso o vicino alla residenza reale e vicereale, Rideau Hall. Tra gli ospiti reali vi erano il principe ereditario Olav e sua moglie Marta, la granduchessa Carlotta e il principe Felice di Lussemburgo, il re Pietro II di Jugoslavia, il re Giorgio II di Grecia, l'imperatrice Zita di Borbone-Parma e le sue figlie, la regina Guglielmina dei Paesi Bassi e sua figlia, la principessa Giuliana. Il suo incarico termin\u00f2 nel 1946 e rientr\u00f2 in Inghilterra.\nMatrimonio.\nIl 16 novembre 1903 venne annunciato il fidanzamento tra Alessandro e sua cugina di secondo grado, Alice di Albany, la figlia del principe Leopoldo, duca di Albany e quindi una nipote della regina Vittoria. Le nozze vennero celebrate a George's Chapel, nel Castello di Windsor il 10 febbraio 1904. Ebbero tre figli:\nEssendogli i figli premorti, il titolo di conte di Athlone e visconte Trematon si estinsero con la morte di Alessandro.\nMorte.\nDopo la fine del suo incarico come governatore generale, torn\u00f2 nel Regno Unito e, il 1\u00ba settembre dello stesso anno, si dimise come colonnello del 7\u00ba reggimento degli ussari della Regina.\nNel 1953 prese parte all'incoronazione della nipote Elisabetta.\nMor\u00ec il 16 gennaio 1957, venne sepolto nel Royal Burial Ground, a Frogmore."}
{"id": "1759803", "revid": "117539455", "url": "https://it.wikipedia.org/wiki?curid=1759803", "title": "Suzerain", "text": "Suzerain \u00e8 un termine derivato dal francese medio \"souserain\", utilizzato in due diversi contesti, con accezioni strettamente affini dal punto di vista semantico:\nIl rapporto sottostante, in entrambi i casi, \u00e8 indicato come suzerainet\u00e9, reso in inglese con \"suzerainty\"\nEuropa feudale.\nNel contesto feudale dell'Europa medievale, il termine indica la figura di un supremo signore feudale al quale i vassalli erano tenuti a corrispondere un tributo, a rendere omaggio feudale e a garantire appoggio in caso di guerra. Da questa definizione discende che la figura del \"suzerain\" assume significato solo in funzione dell'instaurazione di rapporti di vassallaggio: essa deve essere quindi tenuta ben distinta da forme di signoria feudale, come la bannale o la fondiaria, almeno fintantoch\u00e9 queste ultime non detengano rapporti di supremazia con valvassori.\nErano dei meri \"suzerain\", ad esempio, tutti i primi re della dinastia capetingia.\nIn passato, soprattutto dai feudisti dell'ancien r\u00e9gime, il termine \u00e8 stato a volte utilizzato contraddittoriamente per designare il signore destinatario dell'omaggio feudale. Nelle parole di Marc Bloch: \"si consideri Paolo, che ha prestato omaggio a Pietro, il quale l'ha prestato a Giacomo. Giacomo \u2013 e non Pietro \u2013 sar\u00e0 il \u00absignore \"suzerain\"\u00bb, o, in breve, il \"suzerain\" di Paolo: vale a dire il signore superiore [...]. In altri termini, il mio \"suzerain\" \u00e8 il signore del mio signore, non il mio signore diretto\".\nTeoricamente, tutti i pi\u00f9 grandi feudatari erano tenuti a rendergli atto di omaggio feudale, ma, nella realt\u00e0, questi ultimi disponevano di un autonomo potere di investitura nei confronti di propri vassalli potendo cos\u00ec esercitare un'autorit\u00e0 politica nella quale il \"suzerain\", di fatto, non aveva reale potere d'intervento, neppure per dirimere eventuali dispute. Prima del XIII secolo, infatti, il \"suzerain\", oltre a quanto gli proveniva dal rapporto vassallatico, non riceveva dalla posizione ricoperta alcun diritto proprio. L'unica possibilit\u00e0 di ingerirsi nei rapporti sottostanti poteva nascere dalla sua competenza a decidere in appello i ricorsi dei valvassori contro la giurisdizione esercitata dai vassalli; ma si trattava pi\u00f9 di un dovere che di un diritto proprio.\nPoich\u00e9, inoltre, era nel potere dei vassalli la creazione di valvassori, ne seguiva di fatto la genesi di concatenazioni di relazioni feudali che dal \"suzerain\" passavano attraverso i vassalli o \"tenenti in capo\" e da questi ultimi ai valvassori o \"sotto-tenenti\". \nLa garanzia di tenuta di questa catena, che a volte sottendeva pregresse relazioni di parentela, era affidata a un patto di reciproca fedelt\u00e0, suggellato da un giuramento: questo legame, pur permanente e inscindibile, era comunque sottoposto a una clausola condizionale: l'obbligo di fedelt\u00e0, infatti, veniva meno di fronte alla \"diffidatio\", cio\u00e8 all'infrazione del patto effettuata da una delle parti. Il vincolo poi, di cui va sottolineata la natura pattizia, non si trasmetteva tacitamente agli eredi dei vassalli: perch\u00e9 esso si perpetuasse agli eredi era richiesto il suggello di una nuova cerimonia di investitura.\nDifferenza tra status di \"suzerain\" e sovranit\u00e0.\nPer via di queste sue caratteristiche, il \"suzerain\", signore dei signori, figura primaziale tra i potenti feudali, non deteneva il pieno controllo sulla concatenazione di rapporti feudali di vassallaggio che promanava dalla sua posizione. Gi\u00e0 per questi motivi \u00e8 evidente come la figura politica del \"suzerain\" non possa essere considerata investita di un potere e di un'autorit\u00e0 esercitabili in maniera esclusiva, cio\u00e8 quelle prerogative che, in una parola, definiscono ci\u00f2 che oggi si intende per sovranit\u00e0.\nVi \u00e8 inoltre, a questo proposito, un altro elemento da tener presente nel considerare il potere espresso dal \"suzerain\" attraverso la citata concatenazione. I rapporti vassallatici nascevano e si fondavano su un terreno contrattuale, come obbligazioni sinallagmatiche interpersonali, liberamente contratte tra uomini liberi. La stessa natura pattizia investiva i rapporti tra vassalli e valvassori: di conseguenza, nessun obbligo legava questi ultimi al \"suzerain\", il cui potere poteva affidarsi solo alla tenuta dei rapporti tra i soggetti della catena.\nFa totalmente difetto, in capo al \"suzerain\", l'elemento fondante della sovranit\u00e0, vale a dire l'intima connessione dell'autorit\u00e0 con un potere di tipo statale, intendendosi questo come finalizzato a farsi carico della gestione della cosa pubblica.\nEvoluzione verso la sovranit\u00e0.\nSi pu\u00f2 dire che il concetto di sovranit\u00e0 del potere regale, retaggio dell'Antichit\u00e0 sopravvissuto anche nei regni di epoca barbarica, si sia affievolito o addirittura eclissato nell'interludio feudale, per riprendere sostanzialmente vigore solo nel XII, epoca di rinascita culturale in cui si assiste a una ripresa del diritto romano, consolidatasi poi nel XIII secolo.\nIl caso di Guglielmo il Conquistatore.\nUn esempio tratto dalla storia pu\u00f2 servire a far maggior luce su come, per\u00f2, gi\u00e0 nell'XI secolo, il processo di espansione del potere individuale potesse evolvere verso la sovranit\u00e0: \u00e8 il caso di Guglielmo il Conquistatore che, avendo reso pervasivo e capillare il proprio potere di controllo grazie all'istituzione del \"Domesday Book\", convoc\u00f2 i feudatari a Salisbury. L\u00ec, nel 1086, riusc\u00ec a ottenere il giuramento di fedelt\u00e0 anche dai vassalli, allargando la propria sfera ai gradi inferiori e acquisendo cos\u00ec un vero potere sovrano.\nEvoluzione verso la sovranit\u00e0 dei Re di Francia e Inghilterra.\nIngerenza.\nL'evoluzione verso la sovranit\u00e0 passava quindi per l'espansione di un diritto di immistione nei rapporti sottostanti, che portava con s\u00e9 il superamento della dimensione ristretta e frammentata dell'organizzazione gerarchica feudale. A questo proposito, i Capetingi seppero far buon uso della gi\u00e0 citata competenza decisoria in appello, che essi utilizzarono come strumento per affermare la loro intrusiva ingerenza sulle questioni dei loro vassalli, come fu fatto ad esempio nei confronti degli atti posti in essere dai Plantageneti o dai conti di Fiandra.\nCoscrizione di massa: l\"'arri\u00e8re-ban\".\nUn altro esempio di espansione dell'egemonia oltre l'angusta dimensione del diretto rapporto tra \"suzerain\" e vassallo fu, per i sovrani di Francia e i re d'Inghilterra, l'imposizione della levata alle armi ai feudatari, alla quale essi erano tenuti a rispondere in misura proporzionale all'importanza del feudo. Questa necessit\u00e0 port\u00f2 per\u00f2 all'esigenza \"indiretta\" di estendere la chiamata alle armi anche ai valvassori, secondo un istituto, l\"'arri\u00e8re-ban\", che apr\u00ec la strada all'affermazione di un principio di levata generale alle armi, \"direttamente\" in favore del \"suzerain\": si stabiliva in questo modo un rapporto \"diretto e impersonale\" con un'autorit\u00e0 centrale, che and\u00f2 a costituire un passo fondamentale verso la transizione dal feudalesimo verso nuovi poteri centrali di tipo statale, che andarono formandosi in Europa.\nLa levata in massa di Luigi VI (1024).\nDella novit\u00e0 di questo fenomeno erano gi\u00e0 consapevoli i contemporanei: nel 1024 Luigi VI di Francia si trov\u00f2 di fronte l'Imperatore Enrico V, che aveva invaso la contea di Champagne e minacciava l'assalto alle porte di Reims. Il dinasta capetingio gli oppose l'imponente levata in massa di tutti i vassalli, ecclesiastici e laici, in un evento memorabile che determin\u00f2 la desistenza di Enrico V. Ma quell'episodio, all'epoca, fu anche distintamente percepito come sintomo della genesi di un inedito sentimento di unit\u00e0 nazionale, coagulatosi intorno alla figura del monarca, un evento antesignano della rinascita della categoria politica della sovranit\u00e0 nel mondo feudale.\nRiaffermazione del privilegio dell'imposizione.\nMa all\"'arri\u00e8re-ban\" \u00e8 collegato anche un altro passo importante per il superamento della frammentariet\u00e0 e della personalit\u00e0 dei rapporti feudali e in direzione dell'affermazione del concetto impersonale di stato: era infatti concesso, a quei vassalli che non erano in grado di adempiere il servizio feudale, di poter eludere il servizio militare attraverso una sorta di prestazione pecuniaria, lo \"scudaggio\" (\"scutagium\"); questo ebbe l'effetto di legittimare, in capo all'autorit\u00e0, il diritto astratto all'imposizione di prestazioni pecuniarie prive di contropartita. Il \"suzerain\" poteva inoltre servirsi di queste entrate per assoldare pi\u00f9 efficienti truppe mercenarie e, allo stesso momento, compiere un passo ulteriore verso l'emancipazione feudale, attraverso la riaffermazione dell'istituto dell'imposta, la cui esazione, unilaterale e priva di controprestazioni, \u00e8 infatti una tipica espressione di sovranit\u00e0 di un sistema statale.\nPolitica e diritto internazionale.\nNella terminologia della politica internazionale, nel diritto pubblico interno e nel diritto delle nazioni, il termine viene usato nel contesto di relazioni inter-statali in cui uno \u00abstato dominante controlla i rapporti internazionali di uno stato vassallo, permettendogli l'esercizio della sovranit\u00e0 sulle questioni interne\u00bb. Anche questa forma di egemonia (vassallaggio) non si spinge fino alla sovranit\u00e0 di uno soggetto su un altro, in quanto lo stato tributario (vassallo) conserva comunque una seppur ridotta sfera di autonomia. Il rapporto \u00e8 comunque da tenere totalmente distinto dalla sovranit\u00e0, uno status necessario a determinare l'indipendenza, ma al quale non pu\u00f2 associarsi alcun potere egemonico su un diverso soggetto statale.\nIn questa accezione, il termine \u00e8 stato inizialmente utilizzato per definire i rapporti di sudditanza di alcune regioni limitrofe all'impero ottomano, come nel caso dell'egemonia esercitata dalla Turchia nel XIX secolo su alcune province cristiane dell'area balcanica, come la Moldavia, il Principato di Serbia, il Principato di Montenegro e la Valacchia.\nOltre ai rapporti statali dell'impero ottomano, il rapporto di \"suzerainet\u00e9\" ha rilevanza nei rapporti tra l'Impero britannico e alcuni principati indiani, o in quelli tra la Repubblica Popolare Cinese e il Tibet.\nBench\u00e9 tale rapporto abbia una lunga storia in molti imperi storici, il concetto non \u00e8 facile da descrivere nei termini del diritto internazionale del XX e XXI secolo, cio\u00e8 in un'epoca nella quale la sovranit\u00e0 pu\u00f2 solo esistere in forma piena, o essere del tutto assente.\nIl rapporto di \"suzerainet\u00e9\", bench\u00e9 fondato su un atto o patto di diritto interno, assume rilievo anche all'esterno, nei confronti dei soggetti internazionali che vi accordano o meno il loro riconoscimento. Tuttavia l'attuale ordinamento internazionale, in base al principio di autodeterminazione dei popoli, non contempla in alcun modo che tale rapporto possa divenire obbligatorio per il soggetto pi\u00f9 debole, anche nel caso in cui una nazione voglia acconsentire per trattato o atto di diritto pubblico interno a limitazioni della propria sovranit\u00e0, divenendo protettorato di un potere pi\u00f9 forte. Questo fa s\u00ec che il termine \"suzerainet\u00e9\" rivesta attualmente un puro interesse storico, essendo divenuto obsoleto da un punto di vista giuridico."}
{"id": "1759805", "revid": "2039387", "url": "https://it.wikipedia.org/wiki?curid=1759805", "title": "Massimo Villone", "text": " \u00c8 professore emerito di Diritto costituzionale nell'Universit\u00e0 degli Studi di Napoli \"Federico II\".\nBiografia.\nCarriera accademica.\nVillone si laurea in giurisprudenza presso l'Universit\u00e0 di Napoli nel 1966; consegue poi il \"Master of Laws\" presso la Harvard Law School nel 1971. Ha insegnato a Macerata (1973-1980), Salerno e Napoli.\nAttualmente \u00e8 emerito di Diritto costituzionale presso la Facolt\u00e0 di Giurisprudenza dell'Universit\u00e0 degli Studi di Napoli \"Federico II\". \u00c8 stato componente del consiglio di amministrazione e direttore del dipartimento di diritto costituzionale italiano e comparato. \u00c8 autore di saggi e monografie.\nVillone \u00e8 membro della direzione di \"Costituzionalismo.it\" e del comitato scientifico di Astrid, oltre che socio fondatore di \"Mezzogiorno Europa\".\n\u00c8 stato il presidente del Comitato per l'abrogazione dell'Italicum. Si \u00e9 schierato a favore del no alla riforma costituzionale del governo Renzi. \u00c8 attualmente presidente del Coordinamento per la Democrazia costituzionale.\nEditorialista del quotidiano comunista \"il manifesto\", pubblica periodicamente articoli nei quali, attraverso la lente del diritto costituzionale italiano e comparato, analizza i temi politici di pi\u00f9 grande attualit\u00e0 del panorama italiano. Scrive su Repubblica Napoli sui temi della politica regionale e locale.\nCarriera politica.\nProveniente dall'esperienza del Partito Comunista Italiano, allo scioglimento del partito nel 1991 passa nel PDS. Nel 1992 e poi di nuovo nel 1993 \u00e8 eletto consigliere comunale a Napoli.\nNel 1994, col PDS, viene per la prima volta eletto senatore. L'incarico viene riconfermato alle elezioni politiche del 1996 e, con i DS, del 2001 e del 2006. Nella XIII Legislatura ricopre fra l'altro il ruolo di presidente della Commissione Affari Costituzionali del Senato, e di vicepresidente nella XIV Legislatura. Dal 1997 al 2001 ha fatto parte della Commissione bicamerale per le riforme costituzionali voluta da Massimo D'Alema.\nVillone decide, allo scioglimento dei DS di non approdare nel Partito Democratico; segue infatti la via di Fabio Mussi e Cesare Salvi ed \u00e8 tra i fondatori del movimento della Sinistra Democratica. Pur continuando l'attivit\u00e0 politica, non viene ricandidato alle politiche del 2008.\nNel 2009 esce da Sinistra Democratica insieme a Salvi e, con l'Associazione Socialismo 2000, aderisce alla Lista comunista ed anticapitalista che vede insieme PRC e PDCI, che poi sar\u00e0 l'inizio della Federazione della Sinistra."}
{"id": "1759806", "revid": "767487", "url": "https://it.wikipedia.org/wiki?curid=1759806", "title": "Attilio Gallo", "text": "Carriera.\nCentrocampista dalle doti eclettiche, cresce tra le file dell'Udinese, con cui esordisce in prima squadra.\nCon i friulani scala le categorie fino alla Serie B, per un totale di sette stagioni, al termine delle quali viene acquistato dal Milan, con cui disputa due campionati prima dell'interruzione delle attivit\u00e0 sportive per motivi bellici.\nAlla ripresa dei campionati disputa due buone stagioni all'Atalanta, sempre in Serie A, concludendo la carriera tra le file del Brescia, in Serie B, e della , in Serie C.\n\u00c8 prematuramente scomparso all'et\u00e0 di 42 anni."}
{"id": "1759808", "revid": "287204", "url": "https://it.wikipedia.org/wiki?curid=1759808", "title": "Elements (album)", "text": ""}
{"id": "1759809", "revid": "628767", "url": "https://it.wikipedia.org/wiki?curid=1759809", "title": "Distretto di Minieh e Dinnieh", "text": "Il distretto di Minieh e Dinnieh \u00e8 un distretto amministrativo del Libano, che fa parte del governatorato del Nord Libano. Il capoluogo del distretto \u00e8 Minieh."}
{"id": "1759817", "revid": "1005847", "url": "https://it.wikipedia.org/wiki?curid=1759817", "title": "Elio Vittorio Belcastro", "text": "Biografia.\nAttivit\u00e0 politica.\nGi\u00e0 sindaco di Rizziconi, \u00e8 coordinatore regionale del Movimento per l'Autonomia in Calabria. Alle elezioni regionali del 2005 \u00e8 stato candidato per il Nuovo PSI; successivamente ha aderito all'MpA, che lo ha candidato in posizione di servizio alle elezioni politiche del 2006 nella lista congiunta con la Lega Nord.\nElezione a deputato.\n\u00c8 eletto deputato alle elezioni politiche del 2008 per la lista del MpA in Calabria. Successivamente aderisce al nuovo partito Noi Sud e partecipa alla formazione del gruppo parlamentare di Iniziativa Responsabile presso la Camera dei deputati a sostegno del governo Berlusconi IV.\nNel maggio del 2011, durante un servizio della trasmissione televisiva \"Le Iene\", d\u00e0 uno schiaffo all'inviato Pif che gli aveva consegnato un biglietto diffamatorio nei suoi confronti.\nIl 28 luglio 2011 \u00e8 nominato Sottosegretario di Stato al Ministero dell'Ambiente e della Tutela del Territorio e del Mare del Governo Berlusconi IV.\nPoco dopo la sua nomina \u00e8 stato pesantemente attaccato dalla stampa per essersi rifiutato, durante un'intervista con Giuseppe Cruciani, di provare a definire che cosa fosse il protocollo di Kioto o il pm10.\nIl 3 novembre 2011 abbandona il gruppo parlamentare di Popolo e Territorio per aderire al Gruppo misto della Camera, dichiarando di voler comunque sostenere il Governo Berlusconi IV. Il 7 novembre 2011 Belcastro fonda con altri due deputati di Noi Sud, Arturo Iannaccone e Americo Porfidia, la componente \"Noi per il Partito del Sud - Lega Sud Ausonia (Grande Sud)\".\nNon \u00e8 pi\u00f9 ricandidato alle elezioni politiche del 2013."}
{"id": "1759821", "revid": "22475", "url": "https://it.wikipedia.org/wiki?curid=1759821", "title": "Distretto di Tripoli (Libano)", "text": "Il distretto di Tripoli \u00e8 un distretto amministrativo del Libano, che fa parte del governatorato del Nord Libano. Il capoluogo del distretto \u00e8 Tripoli. Ha circa 227.857 abitanti come agglomerato urbano, Ha circa 500.000 abitanti come agglomerato urbano, principalmente sunniti musulmano (circa l'80%), ma con una minoranza cristiana e alauiti musulmano.\nTrucco confessionale della popolazione.\nhttps://web.archive.org/web/20090612021250/http://www.elnashra.com/elections/vote"}
{"id": "1759833", "revid": "1305772", "url": "https://it.wikipedia.org/wiki?curid=1759833", "title": "Both Sides", "text": "Both Sides \u00e8 il quinto album da solista del cantante britannico Phil Collins, pubblicato il 9 novembre 1993 dalla Atlantic Records.\nSi tratta del lavoro pi\u00f9 introspettivo dell'artista, che registr\u00f2 l'album in completa solitudine nel suo studio casalingo, suonando tutti gli strumenti e senza la collaborazione di altri musicisti.\nIl disco.\nQuesto \u00e8 stato l'unico album dove Phil Collins ha fatto tutto da solo, senza le solite collaborazioni con il produttore Hugh Padgham, il chitarrista Daryl Stuermer, il bassista Leland Sklar e la sezione fiati The Phenix Horns. Dopo aver registrato le demo nel suo studio casalingo, l'autore complet\u00f2 l'album in appena sei settimane con l'aiuto dell'ingegnere del suono Paul Gomersall.\nL'atmosfera generale di \"Both Sides\" segna un ritorno allo stile oscuro e malinconico dei primi lavori solisti del cantante, \"Face Value\" e \"Hello, I Must Be Going!\" che si basavano principalmente sui temi della rottura e perdita di relazioni. In quel periodo infatti stava volgendo al termine anche il secondo matrimonio di Collins.\nL'album ha inizialmente spiazzato il pubblico per via dei suoi toni lenti e oscuri. Nonostante non abbia fatto registrare le vendite dei lavori precedenti, ha comunque debuttato al primo posto della classifica britannica degli album, e in generale stabilito buoni riscontri di vendite in Europa. Ha ottenuto decisamente minor successo negli Stati Uniti, dove ha fallito l'ingresso nella top 10 della Billboard 200. Nonostante tutta la carriera di Collins sia stata duramente contestata dalla stampa specializzata, \u00e8 prevalentemente grazie a questo album che, con il passare degli anni, la critica ha rivalutato e apprezzato il suo tentativo di sperimentare, tentando di uscire dal canone pop tradizionale per abbracciare uno stile pi\u00f9 introspettivo."}
{"id": "1759836", "revid": "44876", "url": "https://it.wikipedia.org/wiki?curid=1759836", "title": "Luciano Loschi", "text": "Carriera.\nAttaccante spesso utilizzato come ala destra, come numerosi friulani dell'epoca viene acquistato dall'Atalanta, che lo fa esordire in Serie A. La stagione a Bergamo tuttavia non \u00e8 delle pi\u00f9 fortunate, tanto che al termine della stagione viene ceduto al in Serie B. In Calabria disputa una buona stagione, nella quale sigla 12 reti, situazione che gli permette di essere acquistato dall'Udinese. Con i friulani conquista la promozione nel campionato cadetto, mettendosi in discreta evidenza.\nDopo una sola stagione passa al Marzoli Palazzolo, dove disputa tre campionati di Serie C, nei quali sfiora la promozione nel campionato cadetto (un terzo, un secondo ed un quarto posto) mostrando una buona vena realizzativa. Ritorna in Serie B grazie al passaggio al , con cui disputa due stagioni, al termine delle quali si trasferisce prima al Pordenone (Serie D) e poi alla Gradese, dove conclude la carriera nelle serie minori."}
{"id": "1759837", "revid": "373458", "url": "https://it.wikipedia.org/wiki?curid=1759837", "title": "Giovanni Dima", "text": "Biografia.\nGiovanni Dima \u00e8 sposato con Eleonora Curcio, ha tre figli Salvatore, Gabriella e Antonio.\nHa militato nel Fronte della Giovent\u00f9 sin dal 1974 di cui \u00e8 stato dirigente nazionale, successivamente iscritto al Movimento Sociale Italiano dal 1976. Consigliere comunale a Corigliano Calabro dal 1985 al 1990 nelle file del MSI, \u00e8 stato vicesindaco dal 1993 al 1995. \u00c8 stato consigliere comunale del comune di Rossano nonch\u00e9 capogruppo dal 1993 al 1997 e dal 1999 al 2000 al comune di Villapiana.\nNel 1995 \u00e8 stato eletto consigliere regionale per Alleanza Nazionale, riconfermato per due successivi mandati nel 2000 e nel 2005. Alle elezioni per il rinnovo del consiglio regionale della Calabria del 2005 \u00e8 stato eletto ottenendo circa 16000 voti di preferenza. Ha ricoperto il ruolo di Assessore Regionale all'Agricoltura, Caccia e Pesca dal 2000 al 2005 e di Sottosegretario alla Presidenza della Giunta Regionale dal 2013 al 2014.\nCoordinatore regionale di AN dal 2005, carica mantenuta ininterrottamente fino allo scioglimento di An ed alla relativa nascita del Pdl.\n\u00c8 stato eletto deputato alle elezioni politiche del 2008 per la lista del Popolo della Libert\u00e0 nella circoscrizione Calabria.Membro del Consiglio Direttivo del PdL alla Camera.\n\u00c8 stato membro della direzione nazionale, nonch\u00e9 responsabile della consulta nazionale agricoltura del Pdl. Ha fatto parte del comitato d'aula come membro del direttivo del Pdl a palazzo Montecitorio, membro delle commissioni Agricoltura, Finanze e della bicamerale per le questioni regionali\nAlle elezioni politiche del 2013 \u00e8 ricandidato alla Camera dei Deputati con il PdL, risultando tuttavia il secondo dei non eletti.\nIl 13 febbraio 2016 aderisce a Fratelli d'Italia."}
{"id": "1759841", "revid": "547034", "url": "https://it.wikipedia.org/wiki?curid=1759841", "title": "Costant\u00edno dei Pitti", "text": "Oggi non si crede pi\u00f9 che lui e suo fratello \u00d3engus erano figli di Fergus mac Echdach, re di D\u00e1l Riata. Mentre si pensa che fossero parenti del primo re \u00d3engus mac Fergusa, forse suoi nipoti. Questa famiglia potrebbe essere stata originaria di Circinn (forse l'odierno Mearns) e avere quindi connessioni con gli E\u00f3ganachta del Munster, in Irlanda.\nRegn\u00f2 in un periodo per il quale gli annali irlandesi danno poche informazioni sugli eventi della Scozia. In questo periodo si trov\u00f2 senza dubbio a fronteggiare le molto frequenti incursioni dei Vichinghi. Nel 789 viene ricordata una battaglia in Pittavia tra Caustant\u00edn e Conall mac Taidg, in cui fu il primo a vincere. Conall fu poi ucciso nel Kintyre nell'807. Non si sa se Caustant\u00edn fu re prima di aver sconfitto Conall, anche perch\u00e9 le liste dei sovrani danno una durata per il suo regno che varia dai 35 ai 45 anni. Secondo le fonti mor\u00ec nell'820. Recenti analisi hanno dimostrato che nella Dupplin Cross viene nominato \"Custantin filius Fircus[sa]\". Fu patrono di molti monasteri anche nella Northumbria.\nA lui successe il fratello \u00d3engus. Suo figlio Drest salir\u00e0 in seguito sul trono. Un altro suo figlio, Domnall, sarebbe stato invece re di D\u00e1l Riata dall'811 circa all'835."}
{"id": "1759846", "revid": "1272592", "url": "https://it.wikipedia.org/wiki?curid=1759846", "title": "Riccardo Malpica", "text": "Biografia.\nEntr\u00f2 al Viminale nel 1955. Nel 1974 prest\u00f2 servizio alla direzione generale della Polizia di Stato.\nNel 1980 fu vicecapo di gabinetto presso il Ministero dell'interno. Dal 1984 al 1987 \u00e8 stato vicesegretario del CESIS. Dal gennaio 1987 all'agosto 1991 fu direttore del SISDE, su proposta dell'allora Ministro dell'Interno Oscar Luigi Scalfaro.\nNel 1992 fu nominato commissario prefettizio di Torino, carica che ricopr\u00ec tra il 15 dicembre e il 24 giugno dell'anno successivo.\nIl 29 ottobre 1993 fu incriminato per lo scandalo dei fondi riservati del SISDE. Nel gennaio di quell'anno il pubblico ministero romano Leonardo Frisiani, indagando sulla bancarotta dell'agenzia di viaggi \"Miura Travel\", aveva trovato nei conti bancari di Michele Finocchi e Gerardo Di Pasquale, dirigenti dei servizi segreti l'imponente somma di quattordici miliardi di lire.\nMalpica gi\u00e0 direttore del SISDE fu allora arrestato a Monte Carlo insieme al dirigente Maurizio Broccoletti e all'ex cassiere Antonio Galati. Giustific\u00f2 l\u2019esistenza di quei conti come somme a disposizione dei ministri dell'Interno, per risolvere casi di emergenza. Con l'occasione tenne a precisare che anche l'attuale Presidente della Repubblica, Oscar Luigi Scalfaro, Ministro dell'Interno per quattro anni consecutivi, avrebbe beneficiato di una \u00abdazione\u00bb di 100 milioni al mese per gestire affari riservati. La dichiarazione fece scalpore in quanto, nel clima giustizialista di Tangentopoli, fu subito letta come un'appropriazione indebita da parte del Ministro dell\u2019Interno dell'epoca, attualmente Presidente della Repubblica in carica. Scalfaro vi vide un tentativo finalizzato alla \u00ablenta distruzione dello Stato\u00bb accomunandolo agli attentati della mafia che avevano insanguinato l'Italia sia nell\u2019estate del 1992 che in quella del 1993. Reag\u00ec di conseguenza rivolgendosi alla Nazione il 3 novembre 1993 con un discorso a reti unificate RAI passato alla storia dalla sua frase principale\u02d0 Io non ci sto!\nIl procuratore capo di Roma Vittorio Mele fu subito dalla parte del Presidente della Repubblica e, tramite il suo sostituto Pietro Saviotti, contest\u00f2 agli accusatori il reato di attentato agli organi costituzionali ai sensi dell\u2019articolo 289 del Codice penale. La motivazione dell'accusa concerneva il fatto che \u00abgli imputati, nel tentativo di alleggerire la propria posizione chiamano in causa il ministro e gli attribuiscono un abuso che invece non ha commesso \u2026 Tutto ci\u00f2 in coincidenza con le bombe di Roma, di Firenze, di Milano che possono far pensare a un ordito clima di terrore\u00bb.\nContemporaneamente, il ministro dell'Interno Nicola Mancino istitu\u00ec una commissione d\u2019inchiesta incaricata di verificare le accuse di Malpica, chiamandola a presiedere l\u2019ex procuratore generale della Corte d'appello di Roma, Filippo Mancuso. La relazione della commissione d\u2019inchiesta concluse che non erano emersi illeciti nell\u2019uso dei fondi Sisde. Malpica fu quindi condannato a 3 anni e 3 mesi. Successivamente riusc\u00ec a vincere la causa e ad essere assolto.\nNel 1996 Malpica sostenne che non avrebbe mai parlato di sua iniziativa di quei fondi segreti se non fosse stato Broccoletti a violare il segreto di Stato consegnando ai magistrati documenti sottratti o fotocopiati abusivamente."}
{"id": "1759849", "revid": "767487", "url": "https://it.wikipedia.org/wiki?curid=1759849", "title": "L'amante segreta", "text": "L'amante segreta \u00e8 un film del 1941 diretto da Carmine Gallone, tratto dal romanzo \"Madel in Not\" dello scrittore tedesco Alfred Heller.\nTrama.\nRenata \u00e8 una giovane ragazza che dopo alcune sfortunate vicende si trova nella pi\u00f9 completa povert\u00e0. Per riuscire a tirare avanti decide di fare la modella per pittori, posando anche nuda, ma il trascorrere del tempo la porta sempre pi\u00f9 vicina al fallimento esistenziale. Un giorno conosce un uomo, infelicemente sposato, e i due si innamorano. Lui riuscir\u00e0 a lasciare la moglie, e insieme a Renata andr\u00e0 verso un futuro roseo e pieno di speranze.\nLa critica.\nOsvaldo Scaccia su \"Film\" del 15 novembre 1941 \"Il merito principale di questo film, che Gallone ha diretto con giovanile entusiasmo, \u00e8 di mostrare un'Alida Valli veramente bella (posa nuda, \u00e8 vero, ma agli spettatori \u00e8 permesso vedere solo il principio della spalla) e fotografata come non era mai stata fotografata; il difetto principale \u00e8 nella trama troppo farraginosa...\"\nProduzione.\nProdotto da Carmine Gallone e Federico Curloni per la Grandi Film Storici, la pellicola fu girata negli studi di Cinecitt\u00e0 nell'estate del 1941.\nDistribuzione.\nLa pellicola venne distribuita nelle sale cinematografiche italiane dall'I.C.I. il 27 settembre del 1941."}
{"id": "1759850", "revid": "36426", "url": "https://it.wikipedia.org/wiki?curid=1759850", "title": "Cristo coronato di spine", "text": "Il Cristo coronato di spine \u00e8 un dipinto di Beato Angelico conservato presso la Cappella del Santissimo Sacramento del Duomo di Livorno. Si tratta di una tempera su tavola di datazione incerta, oscillante tra la seconda met\u00e0 degli anni trenta e il 1450 circa.\nStoria.\nLa storia del dipinto \u00e8 ignota; solo nel 1837 si ha notizia della sua presenza nella chiesa di Santa Maria del Soccorso a Livorno (con attribuzione a Giotto), donato da una famiglia locale che probabilmente l'aveva acquistato, nel 1799, all'asta dei Francesi dei beni trafugati in Vaticano e non selezionati per l'imbarco in Francia. Durante la seconda guerra mondiale il dipinto fu rubato ed in seguito venne recuperato. \nNel 1955 fu portato all'attenzione degli studiosi e del pubblico grazie ad una mostra su Beato Angelico che si tenne al Museo nazionale di San Marco. Venne inizialmente destinato al Museo civico Giovanni Fattori, come deposito da Santa Maria del Soccorso. In seguito \u00e8 stato protagonista di altre esposizioni e nel 2006, in occasione del bicentenario dell'istituzione della Diocesi di Livorno, ha trovato collocazione in cattedrale.\nDescrizione e stile.\nL'opera raffigura il volto di Ges\u00f9 durante il calvario, coronato con spine e vestito di scarlatto.\nInizialmente era attribuito alla scuola di Giotto, ma nel corso degli ultimi decenni \u00e8 stato definitivamente attribuito a Beato Angelico.\nIl primo ad avanzare questa ipotesi \u00e8 stato Roberto Longhi, indicando come possibile datazione gli anni tra il 1430 ed il 1435; per altri studiosi risalirebbe invece al 1438, o ancora alla piena maturit\u00e0 dell'artista, verso il 1450.\nSul bordo della veste di Ges\u00f9 si legge l'iscrizione (Re dei re e Signore dei signori). Sull'aureola si trovano invece i monogrammi della Passione. Il Cristo \u00e8 rappresentato in modo da suscitare un'intensa piet\u00e0 fisica e religiosa nello spettatore, con grande rilievo dato al rosso, colore della Passione, che colora l'aureola, la veste, i rivoli di sangue che scendono dalla corona di spine, le labbra e gli occhi del Cristo. L'effetto \u00e8 quello di una figura martoriata ma dignitosa nella sua regalit\u00e0, che stimola la compassione dei fedeli."}
{"id": "1759851", "revid": "122507695", "url": "https://it.wikipedia.org/wiki?curid=1759851", "title": "Tommy Docherty", "text": "Biografia.\nNato a Glasgow, durante la sua vita ha avuto due relazioni, la prima dal 1949 al 1976, con Agnes (1929-2002); mentre la seconda con Mary Brown.\nDalle due relazioni ebbe sei figli: Mick, Catherine, Peter e Tommy Junior, dalla prima moglie e Grace e Lucy dalla seconda moglie.\n\u00c8 morto nel dicembre 2020 all'et\u00e0 di 92 anni a seguito di una lunga malattia.\nCarriera.\nDa calciatore milit\u00f2 nelle file di 12 club. Lanciato dal Celtic, pass\u00f2 al Preston North End, con cui collezion\u00f2 324 presenze in otto anni. Nel 1958 si trasfer\u00ec all'Arsenal, dove rimase per tre anni prima di chiudere la carriera nel Chelsea.\nInizi\u00f2 ad allenare proprio sulla panchina del Chelsea, nel 1961. In seguito guid\u00f2 altre squadre prestigiose e, nel 1972, la nazionale scozzese, che condusse alla qualificazione per il . Con il Manchester United vinse la Second Division nel 1975 e due anni dopo la FA Cup. Si ritir\u00f2 nel 1988."}
{"id": "1759852", "revid": "266080", "url": "https://it.wikipedia.org/wiki?curid=1759852", "title": "Surgelare", "text": ""}
{"id": "1759854", "revid": "339392", "url": "https://it.wikipedia.org/wiki?curid=1759854", "title": "Universit\u00e0 degli Studi di Catanzaro", "text": ""}
{"id": "1759867", "revid": "125723319", "url": "https://it.wikipedia.org/wiki?curid=1759867", "title": "Ducato di Guastalla", "text": "Il ducato di Guastalla fu un antico Stato italiano. Dal 1406 al 1621 i suoi governanti si fregiarono del titolo di conti. Dal 1621 al 1748 il titolo loro spettante fu quello di duchi. A reggere le sorti della contea fino al 1538 fu la famiglia Torelli ai quali seguirono i Gonzaga di Guastalla.\nLa contea.\nLa contea di Guastalla aveva come propria capitale la citt\u00e0 di Guastalla, sulla riva destra del Po nell'attuale Reggiano. \nUn altro ramo della famiglia Torelli di Guastalla resse la contea di Montechiarugolo (separatasi dalla contea di Guastalla nel 1456) sino al 1612.\nIl ducato.\nIl 2 luglio 1621 Ferdinando II d'Asburgo elev\u00f2 Guastalla a Ducato. Ferrante II divenne cos\u00ec il primo duca, con l'ambizione di poter succedere in futuro nel prestigioso ducato di Mantova. Morto per\u00f2 di peste durante l'epidemia del 1630, gli subentr\u00f2 il figlio Cesare II. \n Con lui il ducato guastallese vide espandere il proprio territorio con l'annessione nel 1630 delle terre di Dosolo, Luzzara e Reggiolo, fino ad allora nel Ducato di Mantova.\nNel 1632 il figlio Ferrante III sal\u00ec al trono. Non avendo eredi maschi, lasci\u00f2 lo Stato in eredit\u00e0 al marito della figlia Anna Isabella, Ferdinando Carlo, duca di Mantova. In quel periodo Guastalla divenne a tutti gli effetti una citt\u00e0 satellite dello Stato mantovano. Nel frattempo fu rimodernato e migliorato il sistema difensivo, poich\u00e9 le condizioni politiche europee erano difficili. Tra il 1689 e il 1690 la citt\u00e0 venne assediata dagli spagnoli, i quali riuscirono a demolire le mura difensive occupandola, distruggendo la rocca viscontea e la torre civica. Nel 1692 il duca dovette subire l'accusa di fellonia e l'imperatore Leopoldo I consegn\u00f2 Guastalla e i suoi territori al duca Vincenzo Gonzaga. Durante il suo governo, nel 1702, si ebbero violenti scontri nelle terre di Luzzara tra le truppe francesi di re Luigi XIV e gli eserciti imperiali guidati dal principe Eugenio di Savoia. Poco dopo l'attacco si spost\u00f2 sul fronte guastallese. La citt\u00e0, filo-austriaca, pur mostrando una valorosa difesa, fu sottomessa e costretta alla resa. Nel 1714 il duca Antonio Ferdinando Gonzaga eredit\u00f2 lo Stato. Purtroppo costui non fu molto attivo politicamente e mor\u00ec, tra l'altro, in una circostanza singolare nel 1729.\nPreso il potere, il fratello Giuseppe Maria, ultimo duca della citt\u00e0, nel 1734 assistette all'occupazione da parte degli austriaci e alla cosiddetta battaglia di Guastalla. Successivamente la citt\u00e0 venne ceduta a re di Sardegna Carlo Emanuele III di Savoia fino al 1738. L'ultimo duca mor\u00ec senza eredi nel 1746 e il ducato di Guastalla venne incorporato nella Lombardia austriaca sotto il governo dell'arciduchessa Maria Teresa d'Austria nel 1747. La morte dell'ultimo erede Gonzaga pose cos\u00ec fine ad un'autonomia politica e territoriale che da oltre cento anni caratterizzava Guastalla. Con il trattato di Aquisgrana (1748), il territorio guastallese venne unito al Ducato di Parma governato dai Borbone. La citt\u00e0 venne annessa alla Repubblica Cisalpina nel 1802 poi riottenne il rango di ducato sovrano nel 1806 concesso a Camillo Borghese marito di Paolina Bonaparte dal cognato Napoleone I.\nFu di nuovo incorporato nel 1815 nel Ducato di Parma e Piacenza che lo mantenne entro i propri domini sino al 1847. Pass\u00f2 poi al Ducato di Modena e Reggio ed in seguito al Regno d'Italia nel 1861.\nI territori.\nConfinava a nord e nel tratto del fiume Po con il Ducato di Mantova, con il Ducato di Modena e Reggio ad est, sud e ovest; poche miglia lo distanziavano dal Ducato di Parma da cui era separato dalle terre modenesi di Brescello e Gualtieri. Inizialmente limitato a Guastalla venne successivamente esteso con l'aggregazione nel 1630 delle terre di Dosolo, Luzzara e Reggiolo, confinando con i ducati di Mantova e Modena, le contee di Rolo e di Novellara. Numerosi possedimenti erano propriet\u00e0 di signori non residenti nel ducato, soprattutto mantovani ed estensi.\nI Gonzaga di Guastalla nel 1708 assunsero anche il controllo del Principato di Bozzolo e territori annessi (Rivarolo Mantovano, San Martino dall'Argine, Pomponesco, Commessaggio, Ostiano, Isola Dovarese). Nel 1710 entr\u00f2 a far parte dei loro dominii anche il Ducato di Sabbioneta.\nNel 1748, entra in unione personale con i Borboni di Parma e rimane sostanzialmente amministrato nei tre commissariati di Guastalla, Luzzara e Reggiolo. Privato dei suoi possessi oltre il Po (Bozzolo, Rivarolo, S. Martino dell'Argine, Pomponesco, Commessaggio, Ostiano, Isola Dovarese e Sabbioneta), continua ad avere una propria autonomia amministrativa con il governo della duchessa Teodora, figlia del langravio Filippo d'Assia Darmstadt, governatore di Mantova (1714-35) e vedova dell'ultimo duca Antonio Ferrante Gonzaga, fino alla sua morte nel 1784. \nCon il favore del Du Tillot vi viene aperta una grande fabbrica di tele e cordami con connessioni manifatturiere sul territorio e vi viene contrastata la neofeudalizzazione dei Borboni (1761). \nAnche ai tentativi di intrusione illegittima della potest\u00e0 ecclesiastica del vescovo di Reggio su Guastalla si oppone tenacemente l'abate Tirelli che, con l'aiuto della duchessa vedova, riesce a far riconoscere dalla S. Sede Guastalla come diocesi immediata."}
{"id": "1759868", "revid": "123654705", "url": "https://it.wikipedia.org/wiki?curid=1759868", "title": "Antonino Foti", "text": "Biografia.\nLaureato in giurisprudenza, dal 1985 al 2001 \u00e8 stato consulente di direzione di varie societ\u00e0 pubbliche e private, nazionali ed estere.\nDal 2001 al 2005 \u00e8 stato vice presidente dell'Istituto per la promozione industriale, e dal 2006 al 2010 vice presidente del Gestore dei mercati energetici.\nNel 2004 \u00e8 stato nominato commissario provinciale di Reggio Calabria di Forza Italia e dal 2007 al 2012 \u00e8 stato, per lo stesso partito, coordinatore per la Provincia di Reggio Calabria, eletto per acclamazione al termine del congresso provinciale.\nNel gennaio 2005 viene nominato, dalla Repubblica di San Marino, cavaliere per il gran magistero dell'Ordine equestre di sant'Agata, per aver contribuito a consolidare i rapporti fra la Serenissima Repubblica di San Marino e il Governo della Repubblica Italiana, sostenendo la realizzazione di un accordo nel settore del turismo.\nAlle elezioni politiche del 2008 viene candidato ed eletto deputato della Repubblica Italiana, per la lista del Popolo della Libert\u00e0 nella circoscrizione Calabria. Durante la XVI Legislatura \u00e8 stato membro della 9\u00aa Commissione trasporti e capogruppo del PDL in commissione lavoro ed ha presentato, fra le altre, diverse proposte di legge in materia di agevolazioni per la libera imprenditorialit\u00e0 e per il sostegno del reddito e di interventi per il sostegno dell'imprenditoria e dell'occupazione giovanile e femminile.\nNel corso della stessa legislatura \u00e8 stato promotore della proposta di legge 4515, recepita nell'ultimo decreto Sviluppo, con la quale viene riformata la legislazione vigente in materia di consorzi per l'internazionalizzazione delle imprese.\nIn vista delle elezioni politiche del 2018, Foti viene escluso dalle liste elettorali di Forza Italia.\nAd aprile 2021, decide di lasciare Forza Italia ed entrare in Noi con l'Italia di Maurizio Lupi, diventando membro dell\u2019Ufficio di presidenza del partito."}
{"id": "1759869", "revid": "1463849", "url": "https://it.wikipedia.org/wiki?curid=1759869", "title": "Chiesa di San Pietro in Montorio", "text": "La chiesa di San Pietro in Montorio \u00e8 un luogo di culto cattolico del centro storico di Roma, situato sul Gianicolo, nel rione di Trastevere. Essa \u00e8 affidata all'ordine dei Frati Minori e sede dell'omonimo titolo cardinalizio.\nStoria.\nNel sito, dove si diceva fosse stato crocifisso san Pietro, \u00e8 citata gi\u00e0 nella prima met\u00e0 del IX secolo l'esistenza di un monastero \"beati Petri quod vocatur ad Ianuculum\".\nIl complesso di chiesa e monastero pass\u00f2 nei secoli ai Benedettini, ai Celestini (a questo punto - siamo nel 1320 - la chiesa si chiama \"Sancti Petri Montis Aurei\"), agli Ambrosiani, e alle monache cistercensi.\nNel 1472, gli edifici completamente fatiscenti e un vasto terreno attorno furono assegnati da Sisto IV Della Rovere alla congregazione francescana di Amedeo da Silva, il quale fece restaurare ed ampliare il convento, e demolire la vecchia chiesa iniziando la costruzione della nuova.\nLa ricostruzione rientrava nel programma di sviluppo edilizio voluto da Sisto IV, e fu anche occasione di diplomatici contributi finanziari, prima da Luigi XI di Francia al papa Della Rovere, poi - pi\u00f9 sostanziosi - da Ferdinando II e Isabella di Castiglia al papa Alessandro VI Borgia, che consacr\u00f2 la chiesa nel 1500.\nIl progetto \u00e8 attribuito da alcuni a Baccio Pontelli (ma il Vasari, che cita la notizia, se ne dice incerto), da altri a Meo del Caprino, realizzatore negli stessi anni, per un altro della Rovere - il cardinale Domenico - del Duomo di Torino.\nPer la sua posizione esposta, e sul confine della citt\u00e0, il complesso (che era gi\u00e0 stato ceduto ai francesi dalla prima Repubblica romana nel 1798, soppresso nel 1809 e recuperato dai frati nel 1814) sub\u00ec gravi danneggiamenti per mano dei francesi di Napoleone III, intervenuti a soffocare la seconda Repubblica Romana del 1849. Durante la difesa del Gianicolo la chiesa fu utilizzata come ospedale (e i romani lo rinominarono \"San Pietro in mortorio\"), e l'archivio si ritrov\u00f2 infine disperso e saccheggiato.\nNel 1876 il convento fu ceduto dallo Stato italiano alla Spagna, alla quale ancora appartiene, e da questa destinato a sede della Reale Accademia di Spagna a Roma.\nDescrizione.\nInterno.\nLa chiesa \u00e8 abbellita da capolavori di eminenti artisti del XVI e XVII secolo.\nLa prima cappella a destra contiene la \"Flagellazione\" e la \"Trasfigurazione\" di Sebastiano del Piombo.\nLa seconda cappella ha un affresco attribuito al Pomarancio, alcuni affreschi della scuola del Pinturicchio e una sibilla allegorica attribuita a Baldassarre Peruzzi.\nLa cappella del Monte e quella precedente contengono affreschi di Giorgio Vasari.\nL'altare maggiore \u00e8 attribuito a Giulio Mazzoni, mentre i monumenti funerari del Cardinale del Monte e di Roberto Nobili sono di Bartolomeo Ammannati. Da notare la lapide del cardinale Fulvio Giulio della Corgna, nipote di Giulio III, i cui genitori riposano nella cappella. Sotto l'altar maggiore erano tumulate le spoglie di Beatrice Cenci, finch\u00e9 la tomba non fu profanata da alcuni soldati francesi nel 1798.\nFino al 1797, la \"Trasfigurazione\" di Raffaello era collocata sull'altare maggiore. Sottratta dai francesi nel 1797, e successivamente restituita nel 1816, pass\u00f2 alla Pinacoteca vaticana e fu sostituita da una copia della \"Crocifissione di San Pietro\" di Guido Reni realizzata da Vincenzo Camuccini.\nLa seconda cappella sulla sinistra, la Cappella Raimondi (1640), fu disegnata da Gian Lorenzo Bernini.\nHugh O'Neill e Rory O'Donnell, Conti Irlandesi del XVII secolo, fuggiti dall'Irlanda e morti a Roma, sono qui seppelliti. Sulla tomba di Hugh O'Neill \u00e8 scritto 'Hugonis Principis Onelli'.\nNell'abside, alle spalle degli stalli del coro, si trova l'organo a canne Mascioni \"opus 899\", costruito nel 1968; a trasmissione elettrica, dispone di 26 registri su due manuali e pedale.\nTempietto del Bramante.\nNel primo cortile del convento vi \u00e8 il cosiddetto tempietto del Bramante, risalente ai primi anni del XVI secolo e considerato dalla critica uno degli esempi pi\u00f9 significativi d'architettura rinascimentale.\nTrattasi di un monumento celebrativo di piccole dimensioni, sopraelevato e periptero, dedicato al martirio di San Pietro.\nIl tempietto ha un corpo cilindrico scavato da nicchie di alleggerimento e circondato da un colonnato tuscanico sopra al quale corre una trabeazione decorata con triglifi e metope a tema liturgico di origine greca.\nL'interno della cella ha un diametro di circa 4 metri e mezzo. La cupola, progettata in conglomerato cementizio, ha un raggio pari alla sua altezza, e all'altezza del tamburo su cui si appoggia.\nSecondo i progetti iniziali, il tempietto avrebbe dovuto inserirsi al centro di un cortile circolare, non realizzato (l'attuale \u00e8 di forma rettangolare), cos\u00ec da evidenziare la perfetta simmetria dell'impianto e sottolineare la centralit\u00e0 del tempio.\nLa Via Crucis.\nTutta la pendice del Gianicolo da via Garibaldi alla piazza di San Pietro in Montorio \u00e8 in effetti occupata dall'Accademia di Spagna e da altri edifici afferenti all'ambasciata spagnola. Tra queste pertinenze c'\u00e8 una rampa denominata \"Via S. Pietro in Montorio\" che accorcia il percorso da via Garibaldi alla piazza della chiesa (via pubblica, ma a gradini, e rimasta a lungo chiusa da due cancelli), lungo la quale furono erette, nel 1957, le stazioni della Via Crucis realizzate in terracotta policroma dallo scultore Carmelo Pastor, in sostituzione di una Via Crucis pi\u00f9 antica e popolare, andata in rovina."}
{"id": "1759874", "revid": "6923", "url": "https://it.wikipedia.org/wiki?curid=1759874", "title": "TR.I.S.", "text": "La TR.I.S. (Traghetti delle Isole Sarde) S.p.A. era una compagnia di navigazione fondata nel 1990 dall'armatore napoletano Nicola Parascandolo.\nStoria.\nLa compagnia inizi\u00f2 i suoi servizi immettendo il traghetto \"Skipper\", acquistato dallo stesso Parascandolo nel 1987, su un collegamento tra Palau e l'isola di La Maddalena, in Sardegna.\nNel 1991 la flotta fu espansa con l'acquisto di tre piccole unit\u00e0 dalla Norvegia (\"Capri\", \"Camogli\" ed \"Erik P.\"). Nel gennaio 1996 la compagnia acquist\u00f2 il traghetto ferroviario \"Warnem\u00fcnde\", gi\u00e0 in servizio per le ferrovie dello Stato della Germania Est. La nave, ribattezzata \"Admiral\", fu sottoposta a lavori di ristrutturazione e impiegata, a partire da luglio, sul nuovo collegamento Genova - Palau, al quale l'anno seguente fu aggiunto uno scalo a Porto Vecchio.\nLa compagnia continu\u00f2 ad espandersi negli anni successivi, comprando nel 1999 i traghetti \"Commodore\" e \"Giovent\u00f9\" e aprendo nuove linee, tra le quali la Genova - Porto Torres - Propriano e la Palau - La Spezia - Porto Vecchio. L'8 settembre del 2000 la \"Admiral\" si incagli\u00f2 davanti al porto di Palau, senza conseguenze per passeggeri ed equipaggio. Nel dicembre 2001 la Tr.I.S. tent\u00f2 l'ingresso sui collegamenti con l'Isola d'Elba, ma l'Autorit\u00e0 Portuale di Piombino non concesse l'autorizzazione a effettuare servizio di linea per la mancanza di accosti nei porti di Piombino e Portoferraio.\nNell'estate del 2002 la compagnia noleggi\u00f2 un catamarano veloce, ribattezzandolo \"Winner\" e mettendolo in servizio tra Genova e Palau. Tuttavia cominciarono ad emergere difficolt\u00e0 economiche, che portarono la compagnia al fallimento alla fine della stagione estiva 2002; la flotta fu posta in disarmo e le licenze per le rotte cedute alla genovese EneRmaR."}
{"id": "1759876", "revid": "767487", "url": "https://it.wikipedia.org/wiki?curid=1759876", "title": "Tell Arqa", "text": "Tell Arqa () \u00e8 un sito archeologico che si trova nel Nord del Libano, nel distretto di Akkar. La citt\u00e0 era nota con il nome di \"Arca Caesarea\" al tempo dei Romani. Il sito si trova a circa 1\u00a0km a ovest della citt\u00e0 di Miniara e a circa 20\u00a0km a nord-est del capoluogo Tripoli.\nStoria.\nIl sito di Tell Arqua ha origini molto antiche. Il luogo \u00e8 stato probabilmente abitato stabilmente gi\u00e0 nel 6 \u00b0 millennio, anche se fino ad oggi i reperti pi\u00f9 antichi rinvenuti sono attribuiti alla met\u00e0 del 3 \u00b0 millennio. Infatti scavi condotti tra il 1978 e il 1981 e dal 1992 al 1998 hanno portato alla luce reperti risalenti all'et\u00e0 del Bronzo. I principali ritrovamenti sono datati al periodo del Bronzo antico (quartiere con abitazioni), al Bronzo medio (\"tomba del guerriero\", manufatti in ceramica, fortificazioni e tombe) e al Bronzo finale con ritrovamenti di case e tombe.\nIn antichit\u00e0 Arqa \u00e8 stata chiamata anche Irqata, e i suoi abitanti, chiamati Arkites o Arqiens, sono citati nella Bibbia.\nIl nome della citt\u00e0 di Irqata compare anche nelle Lettere di Amarna, in quanto gli anziani della citt\u00e0 avevano inviato una lettera al Faraone Akhenaton per richiedere il suo aiuto contro l'attacco degli Habiru.\nIn epoca romana, la citt\u00e0 era conosciuta come Cesarea del Libano o Arca Caesarea. Qui nacque nel 208 l'imperatore Alessandro Severo.\nAl tempo delle Crociate il luogo assunse una notevole importanza strategica, in quanto dalla sua posizione poteva controllare le strade che portavano da Tripoli a Tartus e Homs.\nDurante la prima crociata, Raimondo di Tolosa pose l'assedio della citt\u00e0 nel 1099, ma non riusc\u00ec a conquistarla. Vi riusc\u00ec invece suo nipote Guglielmo Giordano di Cerdanya nel 1108 dopo tre settimane di assedio, annettendo quindi la citt\u00e0 alla Contea di Tripoli. Dopo la conquista crociata viene edificato un castello fortificato di cui restano ancora parte delle mura.\nNel 1167, Norandino, approfittando della prigionia del Conte di Tripoli Raimondo III, cerca di prendere Arqa. Successivamente il re di Gerusalemme Amalrico I dona Arqa ai Cavalieri di Malta.\nNel 1171 la citt\u00e0 viene nuovamente assediata dall'atabeg di Mosul, ma pur subendo pesanti danni resiste.\nLa citt\u00e0 di Arqa viene definitivamente persa dai crociati nel 1266 (o 1265) sotto gli attacchi del Sultano mamelucco Baybars che portano al crollo della Contea di Tripoli."}
{"id": "1759877", "revid": "809415", "url": "https://it.wikipedia.org/wiki?curid=1759877", "title": "Drea de Matteo", "text": "Biografia.\nAndrea Donna de Matteo nasce nel Queens, borgo di New York. Dopo la laurea alla Loyola School, ha studiato presso la New York University's Tisch School of the Arts, originariamente sperava di diventare regista e non attrice.\nLa carriera di attrice di Drea de Matteo decolla nel 1999, interpretando il ruolo dell'appariscente, fragile e sensuale Adriana, fidanzata di Christopher Moltisanti nella serie televisiva della HBO \"I Soprano\".\nInizialmente non accreditata, appare solo come cameriera di sala (ep. 1) e nel corso della prima stagione assume il ruolo che poi le porter\u00e0 fama e fortuna.\nNel 2001 \u00e8 voluta come protagonista di \"Il nostro Natale\" da Abel Ferrara, alla regia di uno dei suoi film meno fortunati al botteghino, ma accolto bene da critica e fans, che ne hanno fatto un cult col passare degli anni. Nello stesso anno ha una parte nel film \"\" per la regia di Dominic Sena e in \"Made - Due imbroglioni a New York\" diretto da Jon Favreau.\nNel 2008 interpreta il ruolo di Wendy Case nella serie televisiva \"Sons of Anarchy\", in onda negli Stati Uniti sul canale FX. L'episodio pilota va in onda il 3 settembre 2008 e l'attrice continua a fare apparizioni durante le prime sei stagioni della serie. Viene promossa come personaggio regolare per la settima e ultima stagione.\nNel 2009 entra a far parte del cast della serie \"Desperate Housewives\" nel ruolo di Angie Bolen.\nNel 2016 entra a far parte del cast della serie poliziesca \"Shades of Blue\" nel ruolo del detective Tess Nazario.\nDoppiatrici italiane.\nNelle versioni in italiano dei suoi film, Drea de Matteo \u00e8 stata doppiata da:"}
{"id": "1759878", "revid": "30445", "url": "https://it.wikipedia.org/wiki?curid=1759878", "title": "Arca Caesarea", "text": ""}
{"id": "1759884", "revid": "174925", "url": "https://it.wikipedia.org/wiki?curid=1759884", "title": "San Pietro in Montorio", "text": ""}
{"id": "1759885", "revid": "254059", "url": "https://it.wikipedia.org/wiki?curid=1759885", "title": "Contea di Montechiarugolo", "text": "La Contea di Montechiarugolo fu un piccolo stato sovrano dell'Italia del nord che esistette dal 1456 al 1612. Includeva nei propri domini anche la signoria del feudo di Casei Gerola.\nEsso si origin\u00f2 dalla divisione della Contea di Guastalla operata tra il Conte Cristoforo Torelli ed il fratello Pietro Guido I Torelli, che divenne primo Conte di Montechiarugolo. Il titolo venne mantenuto dalla famiglia Torelli per tutta la sua storia nei secoli seguenti sino al 1612 quando, all'estinzione del ramo della famiglia, essa venne annessa dal Duca di Parma Ranuccio I Farnese.\nLo stemma della casata dei Torelli, ad ogni modo, campeggia ancora oggi all'interno dell'inquartato stemma comunale, che ricalca esattamente lo stemma dell'antica contea."}
{"id": "1759887", "revid": "767487", "url": "https://it.wikipedia.org/wiki?curid=1759887", "title": "Ophiura acervata", "text": "Ophiura acervata \u00e8 un echinoderma appartenente al genere Ophiura."}
{"id": "1759890", "revid": "339392", "url": "https://it.wikipedia.org/wiki?curid=1759890", "title": "Aeronautica militare popolare dell'Angola e Difesa aerea e Antiaerea", "text": ""}
{"id": "1759892", "revid": "339392", "url": "https://it.wikipedia.org/wiki?curid=1759892", "title": "People's Air and Air Defence Force of Angola", "text": ""}
{"id": "1759895", "revid": "114862134", "url": "https://it.wikipedia.org/wiki?curid=1759895", "title": "Carlo Rolandi", "text": "Fu presidente della Federazione italiana vela dal 1981 al 1988 nonch\u00e9 presidente onorario fino alla scomparsa."}
{"id": "1759896", "revid": "599013", "url": "https://it.wikipedia.org/wiki?curid=1759896", "title": "Samuel Okunowo", "text": ""}
{"id": "1759898", "revid": "767487", "url": "https://it.wikipedia.org/wiki?curid=1759898", "title": "Kingdom of the Night", "text": "Kingdom of the Night \u00e8 l'album di debutto della band tedesca Axxis pubblicato dalla EMI nel 1989.\nTracce.\nTutte le canzoni sono state scritte da Bernhard Weiss e Walter Pietsch\n(*) bonus track versione CD"}
{"id": "1759901", "revid": "834", "url": "https://it.wikipedia.org/wiki?curid=1759901", "title": "Fundamental (Pet Shop Boys)", "text": "Fundamental \u00e8 il nono album in studio del gruppo musicale britannico Pet Shop Boys, pubblicato il 22 maggio 2006 dalla Parlophone.\nLanciato dal singolo \"I'm with Stupid\" (che nel Regno Unito si piazz\u00f2 alla posizione numero 8), l'album ha ottenuto un grande successo in tutta Europa. L'album \u00e8 dedicato a Mahmoud Asgari e Ayaz Marhoni due adolescenti iraniani impiccati perch\u00e9 omosessuali.\nIl secondo singolo estratto fu \"Minimal\", che originariamente doveva essere il primo estratto dall'album Il brano entr\u00f2 nella Top20 inglese e irruppe alla posizione numero 3 nella classifica dance americana di Billboard (la Hot Dance Club Play).\nIl terzo singolo estratto fu \"Numb\", brano scritto da Diane Warren per i Pet Shop Boys, i quali originariamente volevano includere nella loro raccolta del 2003 \"\".\nIl disco.\nTematica.\nCome gi\u00e0 detto l'album fu dedicato ai due adolescenti iraniani giustiziati per la loro presunta omosessualit\u00e0.\nCi\u00f2 nonostante il disco \u00e8 stato subito accreditato come \"l'album pi\u00f9 politico del duo\": a detta di Tennant perfino nel titolo si fa riferimento alla politica, una referenza al fondamentalismo religioso (in particolar modo allo stato disinteressato sulla libert\u00e0 di religione nel Regno Unito).\nFra i testi delle canzoni presenti nell'album si fa riferimento alle tensioni e paure che serpeggiano negli Stati Uniti dovute alla guerra al terrorismo. Altre canzoni fanno, invece, riferimento alla politica inglese e al punto di vista dei Pet Shop Boys: \"Indefinite leave to remain\" fa riferimento alla situazione della immigrazione nel Regno Unito mentre \"Integral\" \u00e8 una vera e propria critica alla proposta delle \"Identity Cards\" del 2006 (proprio in virt\u00f9 di questa critica, Tennant ha cessato di essere un simpatizzante del partito politico Labour Party di Tony Blair).\nUna critica pi\u00f9 diretta a Blair viene fatta nel primo singolo \"I'm with Stupid\" dove i Pet Shop Boys fanno \"satira\" sulla alleanza fra Blair e George W. Bush.\nCon \"Casanova in Hell\" e \"The Sodom and Gomorrah Show\" vengono toccati anche temi storici, di seduzione, biblici e di libert\u00e0.\nVendite.\nNella sua settimana di pubblicazione \"Fundamental\" vende immediatamente 26,492 copie e debutta in classifica al quinto posto (il piazzamento pi\u00f9 alto dai tempo di \"Bilingual\" dieci anni prima).\nL'album in seguito ottenne il disco d'argento nel Regno Unito con oltre 60\u00a0000 copie vendute (il conto ad aprile 2009 \u00e8 a 66\u00a0000 copie). Negli Stati Uniti, invece, il conto \u00e8 a 46\u00a0000 copie di cui 7500 copie vendute nella sua prima settimana.\nGlobalmente \"Fundamental\" vende oltre 1 milione di copie e raccolse successo non solo in termini di classifiche ma anche di critica, entusiasta nel considerare l'album \"uno dei migliori dei Pet Shop Boys\". \"Fundamental\" comparve anche nella classifica dei \"migliori 20 album del 2006\", entrando addirittura nella Top5.\nNomination ai Grammy Award.\nL'album ottenne successo anche sotto l'aspetto dei Grammy Award: detiene il primato, nella carriera dei Pet Shop Boys, di essere arrivato a pi\u00f9 di una candidatura.\nGiudizio della critica.\nPoco prima della sua pubblicazione il sito web PopJustice analizz\u00f2 l'album affermando che \"\"Fundamental\" \u00e8 il primo gran album pop del 2006\" e \"il miglior album dei Pet Shop Boys dai tempi di \"Very\". Dello stesso avviso fu NME che afferm\u00f2 \"\u00e8 il loro miglior album degli ultimi 10 anni\".\n\"Fundamentalism\".\nL'album fu anche pubblicato in versione doppio disco: infatti in alcune edizioni limitate vi \u00e8 incluso il disco \"Fundamentalism\", un disco contenente perlopi\u00f9 materiale remixato. Le tracce incluse sono otto, fra cui \"In Private\" (un duetto con Elton John, da sottolineare che il brano era stato scritto dai Pet Shop Boys per la cantante Dusty Springfield e inserito nel suo album \"Reputation\" del 1990) ed un remix di un bonus track, \"Fugitive\", scritto dai Pet Shop Boys e remixato da Richard X."}
{"id": "1759908", "revid": "11959", "url": "https://it.wikipedia.org/wiki?curid=1759908", "title": "Al-Mansur Ibn Abi Amir", "text": ""}
{"id": "1759909", "revid": "124142764", "url": "https://it.wikipedia.org/wiki?curid=1759909", "title": "Bridei I dei Pitti", "text": "Viene menzionato per la prima volta negli annali irlandesi per gli anni 558\u2013560. Non \u00e8 certo se fosse gi\u00e0 cristiano o se sia stato convertito da San Columba. Si discute se egli fosse o meno l'unico sovrano in Pittavia. La morte di Galam - definito \"\"Cennalath, re dei Pitti\" - viene riportata per l'anno 580 dagli \"Annali dell'Ulster\", cio\u00e8 quattro anni prima della morte di Bridei. Nella \"Vita di San Columba\", Adomn\u00e1n di Iona menziona la presenza di un \"sub-re delle Orcadi\"\" alla corte di Bridei. E durante il suo regno vengono ricordate due spedizioni nelle Orcadi nel 580 e nel 581. Il suo regno potrebbe essersi trovato in quello che poi fu Fortriu. Forse la sua principale corte era a Craig Phadrig, nell'ovest dell'odierna Inverness. Mor\u00ec negli anni ottanta del VI secolo, forse combattendo contro Pitti rivali nel Circinn, un'area corrispondente al Mearns. Gli succedette Gartnait figlio di Domelch. Secondo alcuni storici come John Morris, Bridei era figlio di Maelgwn Hir ap Cadwallon, re del Gwynedd."}
{"id": "1759913", "revid": "251304", "url": "https://it.wikipedia.org/wiki?curid=1759913", "title": "H\u00e4lsingborg (traghetto)", "text": "La H\u00e4lsingborg era una nave traghetto costruita nel 1960 per la compagnia danese DSB. Dal 1987 al 2005 ha prestato servizio in Italia con il nome di \"Skipper\", venendo poi venduta per la demolizione in Turchia nel 2005.\nCaratteristiche.\nCostruita per il trasporto di carrozze ferroviarie sulla breve rotta Helsing\u00f8r (Danimarca) - Helsingborg (Svezia), la \"H\u00e4lsingborg\" era un traghetto bidirezionale, che non presentava quindi una prua ed una poppa definite, ma due estremit\u00e0 pressoch\u00e9 identiche, in modo da semplificare le manovre di ormeggio in porto e velocizzare l'imbarco e lo sbarco dei mezzi. Lunga quasi 81 metri e larga circa 13, la \"H\u00e4lsingborg\" aveva una stazza lorda di 1.047 tonnellate e poteva trasportare 640 passeggeri. Era dotata di un binario sul quale potevano essere posizionate fino ad otto carrozze ferroviarie; in alternativa il traghetto poteva trasportare 55 autovetture. La nave era spinta da nove propulsori Diesel Frichs collegati a due motori elettrici per mezzo di un generatore, ed era dotata di un'elica e un timone a ciascuna estremit\u00e0.\nNel 1987, all'arrivo in Italia, furono montati due portelloni a prua e poppa e fu eliminato il binario presente nel garage; nel 1996 il sistema propulsivo Diesel-elettrico fu sostituito con uno tradizionale Diesel. Per il resto la nave rimase pressoch\u00e9 immutata nei 45 anni di servizio complessivi.\nServizio.\nLa \"H\u00e4lsingborg\" fu varata il 21 gennaio 1960 nei cantieri navali di Svendborg. La cerimonia ufficiale si era svolta il giorno prima, ma il varo stesso fu posticipato di un giorno per via della bassa marea. Consegnata il 10 giugno 1960 alle Ferrovie dello Stato danesi (DSB), entr\u00f2 in servizio il 18 dello stesso mese tra Helsing\u00f8r ed Helsingborg. Rimase stabilmente su questa rotta per i ventisette anni successivi, con l'eccezione di alcuni periodi in sostituzione di altre navi nei collegamenti tra i piccoli centri di Fynshav e B\u00f8jden (situato sull'isola di Fionia) e tra \u00c5rhus e Kalundborg.\nNel giugno 1987 la nave fu posta in disarmo nel porto di Helsingborg e messa in vendita, venendo acquistata, sei mesi pi\u00f9 tardi, dall'armatore napoletano Nicola Parascandolo. Quest'ultimo, dopo averla rinominata \"Skipper\", la utilizz\u00f2 per effettuare collegamenti tra Pozzuoli e Procida, spostandola poi sulla rotta Portovesme - Carloforte e, a partire dal 1989, sulla linea Palau - La Maddalena. Rimase su quest'ultima linea anche quando Parascandolo, verso la fine del 1990, costitu\u00ec la TR.I.S. traghetti, della quale divenne la prima nave della flotta. Tra il 1998 ed il 1999 fu noleggiata alla Diano Shipping per essere impiegata fra Villa San Giovanni e Messina; in seguito torn\u00f2 sulla Palau - La Maddalena, venendo acquistata, dopo il fallimento della TR.I.S. nel settembre 2002, dalla EneRmaR di Genova.\nNell'agosto del 2004 la \"Skipper\" fu posta in disarmo a Genova, per poi essere venduta per la demolizione in Turchia nell'ottobre del 2005, arrivando ad Alia\u011fa il 20 dicembre.\nOrigine del nome.\nLa nave prendeva il nome dalla citt\u00e0 svedese di Helsingborg. L'uso della \"\u00e4\" al posto della \"e\" era dovuto al fatto che all'epoca del varo (pi\u00f9 precisamente dal 1912 al 1970) la grafia del nome della citt\u00e0 fu mutato in \"H\u00e4lsingborg\", in seguito alla riforma ortografica avvenuta in Svezia nel 1906."}
{"id": "1759916", "revid": "289247", "url": "https://it.wikipedia.org/wiki?curid=1759916", "title": "Tris traghetti", "text": ""}
{"id": "1759918", "revid": "1543377", "url": "https://it.wikipedia.org/wiki?curid=1759918", "title": "Cesare I Gonzaga", "text": "Biografia.\nEgli era membro della prestigiosa famiglia nobile dei Gonzaga, primogenito del condottiero imperiale Ferrante I Gonzaga e di Isabella di Capua. Da quest'ultima, egli eredit\u00f2 anche il titolo personale di duca di Amalfi. Egli fu anche duca di Ariano e principe di Molfetta.\nIl 21 maggio 1558 venne nominato comandante in capo delle truppe spagnole in Lombardia da Filippo II.\nIl 12 marzo 1560 spos\u00f2 Camilla Borromeo, sorella di San Carlo Borromeo e nipote di Giovanni Angelo de' Medici, che era stato da poco eletto papa con il nome di Pio IV.\nCesare Gonzaga fu anche un membro dell'Accademia delle Notti Vaticane, un circolo letterario pontificio che si riuniva nella Casina di Pio IV, per l'appunto in Vaticano.\nFu un uomo di cultura e, nella sua fastosa abitazione di Mantova, situata nel luogo ora occupato da piazza Dante e dal palazzo dell\u2019Accademia Virgiliana, costantemente popolata di letterati e di artisti, raccolse marmi, bronzi, medaglie e dipinti.\nEgli stesso fond\u00f2 un'associazione letteraria, l'Accademia degli Invaghiti, con sede a Mantova.\nTra il 1567 ed il 1568 mosse la propria corte da Mantova a Guastalla, dove rimase sino alla propria morte, avvalendosi di Francesco da Volterra come proprio architetto ed ingegnere.\nUna delle sue famose amanti fu Diana di Cardona, che ruppe il fidanzamento andando in sposa a Vespasiano I Gonzaga.\nAlla sua morte, gli succedette il figlio Ferrante II.\nDiscendenza.\nCesare e Camilla ebbero due figli:\nEbbe anche una figlia naturale:"}
{"id": "1759921", "revid": "173219", "url": "https://it.wikipedia.org/wiki?curid=1759921", "title": "Ferdinando Gonzaga, Principe di Molfetta", "text": ""}
{"id": "1759926", "revid": "1543377", "url": "https://it.wikipedia.org/wiki?curid=1759926", "title": "SC Riessersee", "text": "Lo Sportclub Riessersee (\"SCR\") \u00e8 una societ\u00e0 sportiva tedesca di Garmisch-Partenkirchen, conosciuta soprattutto per la sua attivit\u00e0 nell'hockey su ghiaccio. Dal 1995/1996 la societ\u00e0 professionistica \u00e8 diventata una societ\u00e0 a responsabilit\u00e0 limitata (\"SC\u00a0Riessersee\u00a0Eishockey-Verwaltungsgesellschaft\u00a0mbH\").\nLa societ\u00e0 nell'estate 2004 \u00e8 sopravvissuta per la seconda volta dopo il 2002 al procedimento di insolvenza ed \u00e8 ripartita (a seguito della revoca della licenza nel dicembre 2003 a disputare la 2. Eishockey-Bundesliga) dalla Eishockey-Oberliga.\nLa societ\u00e0, fondata il 12 ottobre 1920, tuttavia si iscrisse solo all'inizio del 1922 nel registro delle societ\u00e0. In questo tempo il club partecipa ad attivit\u00e0 sportive durante tutto l'anno: in inverno bob, hockey su ghiaccio, pattinaggio su ghiaccio, curling, pattinaggio di figura e Skij\u00f6ring, in estate golf, hockey, tennis e alpinismo. La divisione dell'hockey su ghiaccio emerge nel 1923 attraverso il passaggio di alcuni giocatori dell'MTV 1879 M\u00fcnchen e il MEV 1883 M\u00fcnchen. Nella societ\u00e0 si trovano anche la squadra giovanile e quella femminile, mentre la formazione dilettantistica che torn\u00f2 attiva nel 2001/2002 dal 2004/2005 ha nuovamente cessato l'attivit\u00e0.\nStoria della squadra di hockey su ghiaccio.\nLa \"SCR\" dal 1923 al 1943, nel 1947 e nel 1948 ha preso parte alla fase finale del massimo campionato tedesco, che spesso si \u00e8 concluso al Riessersee presso Garmisch-Partenkirchen. Gi\u00e0 nel 1925 pot\u00e9 festeggiare il secondo posto in campionato, due anni dopo vinse il primo suo titolo. Ancora campione nel 1935, per la prima volta all'Olympiastadion di Garmisch, nel 1938 e nel 1941, quando sotto la guida dell'allenatore del Reich Bobby Bell sarebbe stata eletta miglior squadra di Germania. Durante la Seconda guerra mondiale arriv\u00f2 alla SCR Gustav Jaenecke, che targ\u00f2 le vittorie del 1947, 1948 e del 1950 (la prima nella Oberliga).\nCome fondatore della Eishockey-Oberliga e della Eishockey-Bundesliga l'SCR ha sempre giocato fino alla crisi del 1987 nel massimo campionato. In questo periodo la societ\u00e0 vinse per due volte il titolo di campione di Germania, sotto la guida di Jozef Golonka nel 1978 e di Jano Starsi tre anni dopo.\nDal 1987 la societ\u00e0 ancora una volta torn\u00f2 a giocare nella \"vecchia\" 2.Bundesliga S\u00fcd. Qui dovette giocare per tre anni con la dicitura \"i.K.\" e in seguito fin\u00ec in bancarotta e in amministrazione controllata.\nLa nuova organizzazione delle leghe con la nascita della DEL nel 1994 port\u00f2 l'SCR a giocare nella stagione 1994/1995 nella 1. Liga S\u00fcd.\nCon il ritiro dei Maddogs M\u00fcnchen nel dicembre 1994 si liber\u00f2 un posto nella DEL 1995/1996. I rifiuti dell'EC Timmendorf e dell'EHC Freiburg diedero all'SC Riessersee la possibilit\u00e0 di salire di categoria.\nIl presidente Thomas Fahlenbach volle mettere al sicuro la societ\u00e0 dal punto di vista finanziario e per questo decise di convertire la societ\u00e0 in societ\u00e0 per azioni. Al termine della stagione 1995/1996 scadde la licenza della DEL e la societ\u00e0 dovette per la prima volta nella sua storia andare in insolvenza, sebbene la squadra potesse addirittura arrivare ai play-off.\nDopo la breve apparizione nella massima serie l'SCR prese nuovamente parte alla 1. Liga S\u00fcd (stagione 1996/1997) e nel 1998 partecip\u00f2 alla 2. Eishockey-Bundesliga (a seguito della vendita dell'organizzazione del campionato dalla Deutschen Eishockey Bund alla ESBG (\"Eishockeyspielbetriebsgesellschaft\")) al posto della societ\u00e0 ufficiale detentrice della licenza.\nNel 2002 come nel 2003 e il 2004 la societ\u00e0 dovette superare i procedimenti di insolvenza e con questo divenne partner dei K\u00f6lner Haie. Nell'estate 2006 il socio unico dei Sinupret Ice Tigers, G\u00fcnther Hertel, il quale sostenne in parte la squadra di Garmisch, intraprese una cooperazione con i suoi Ice Tigers.\nDurante la stagione 2006/2007 la squadra maschile raggiunse la fase eliminatoria come prima classificata in regluar season ed ai quarti di finale elimin\u00f2 per 4-1 l'EC Peitung. Nella semifinale decisiva per la promozione in 2. Bundesliga tuttavia la squadra perde in 4 gare contro l'EV Ravensburg. Alla fine del campionato conquistarono la promozione i Grizzly Adams Wolfsburg che poterono giocare nella Deutsche Eishockey-Liga nella stagione successiva, mentre l'SC Riessersee fall\u00ec l'obiettivo stagionale del salto di categoria.\nDonne.\nUna sezione femminile dell'SCR \u00e8 stata attiva dal 2001 al 2010. Fondata nel 1986 come \"TuS Geretsried\", dal 1991 la compagine gioc\u00f2 nella Landesliga bavarese e poi per la prima volta nella Bundesliga. La squadra, come \"Moskitos-Geretsried\", nella stagione 1993/1994 conquist\u00f2 il suo primo e unico titolo nazionale. Nel 1999 e nel 2000 si \u00e8 classificata al secondo posto.\nNel 2001 la societ\u00e0 si spost\u00f2 a Garmisch-Partenkirchen, entrando a far parte della SCR, che si iscrisse alla Bundesliga. Nel 2010 la sezione femminile si rese completamente indipendente, divenendo SC Garmisch-Partenkirchen."}
{"id": "1759931", "revid": "122404105", "url": "https://it.wikipedia.org/wiki?curid=1759931", "title": "Acera", "text": "Acera \u00e8 una frazione del comune di Campello sul Clitunno (PG).\nIl paese si trova a 972 , tra i monti sopra Campello, ed \u00e8 occupato da 19 abitanti (dati Istat, 2001).\nEsso \u00e8 al centro delle antiche vie di collegamento tra la valle spoletina e la Valnerina; a breve distanza da esso si trova anche il passo d'Acera, in direzione di Spina Nuova.\nStoria.\nNelle vicinanze del paese odierno, sul monte Maggiore (1.428 m), si sono trovati resti di insediamenti preistorici e romani. Il nome deriva dalla presenza di folti boschi di acero e cerro nelle vicinanze.\nIl castello di Acera venne edificato nel 1296 per unificare la popolazione dispersa delle ville dell'Acera e della Spina, sotto la guida di un podest\u00e0 inviato da Spoleto.\nAltre notizie risalgono al XIV secolo, quando risultano i castelli di Spina e Acera: nel 1505 quest'ultimo aveva addirittura uno \"Statuto\".\nNel 1522 il castello si ribell\u00f2 a Spoleto: le milizie provenienti da Spoleto per\u00f2 si videro tagliare la strada dal Signore Andrea Pianciani e dalle sue rocche. Qualche anno dopo entr\u00f2 definitivamente nell'orbita spoletina, fino a tutto il XVIII secolo.\nCon l'Unit\u00e0 d'Italia del 1860 venne incluso nel territorio comunale di Campello sul Clitunno.\nEconomia.\nL'ambiente di tipo montano favorisce lo sviluppo dell'allevamento in pascolo e la raccolta dei tartufi. Vi sono anche un buon numero di sorgenti di acqua. \u00c8 inoltre presente un agriturismo: Il castello di Acera con piscina annessa."}
{"id": "1759934", "revid": "729019", "url": "https://it.wikipedia.org/wiki?curid=1759934", "title": "Porta Comasina (medievale)", "text": "Porta Comasina o Porta Comacina era una delle porte maggiori poste sul tracciato medievale delle mura di Milano, che dava origine all'omonimo sestiere.\nStoria.\nLa porta con la realizzazione delle nuove mura spagnole perse ogni funzione difensiva e venne abbattuta nel corso dello stesso XVI secolo, per fare spazio alle nuove fortificazioni circondanti il Castello Sforzesco.\nLe sculture che ornavano la porta, una raffigurante la Madonna e l'altra Sant'Ambrogio sono oggi conservate nel museo del Castello Sforzesco."}
{"id": "1759937", "revid": "713168", "url": "https://it.wikipedia.org/wiki?curid=1759937", "title": "David Herlihy", "text": "Nato nel 1930 a San Francisco, studi\u00f2 nelle universit\u00e0 di San Francisco, di Washington e di Yale dove si dedic\u00f2 alla storia medioevale della Russia. \nNel 1952 incontr\u00f2 e fu allievo di Roberto S. Lopez che si era trasferito negli Stati Uniti e che lo convinse a dedicarsi alla storia italiana.\nDal 1954 inizi\u00f2 a trascorrere lunghi periodi in Toscana dove si dedic\u00f2 a meticolose ricerche negli archivi di Pisa, Pistoia e Firenze, seguite da originali e documentate pubblicazioni sulla storia economica e delle strutture familiari toscane del Medioevo e del Rinascimento.\nInsegn\u00f2 anche nelle Universit\u00e0 del Wisconsin, di Harvard e di Brown.\nFu fra i primi studiosi di storia a servirsi in modo sistematico del calcolatore elettronico per elaborare la grandissima mole dei dati raccolti, in schemi e tabelle statistiche, come nel monumentale studio sul Catasto fiorentino del 1427, da lui intrapreso nel 1966 con Christiane Klapisch-Zuber, che permise la ricostruzione delle strutture sociali ed economiche delle famiglie fiorentine dei primi del Quattrocento."}
{"id": "1759938", "revid": "1714743", "url": "https://it.wikipedia.org/wiki?curid=1759938", "title": "Vincenzo Gonzaga (duca di Guastalla)", "text": "Biografia.\nVincenzo era figlio di Andrea Gonzaga, Conte di San Paolo, e nipote di Ferrante II Gonzaga, Conte e poi Duca di Guastalla.\nDopo un primo matrimonio senza eredi con Teodora Porzia Guidi di Bagno (?-1672), egli spos\u00f2 nel 1679 Maria Vittoria Gonzaga (1659 - 1707), figlia minore di suo cugino, il Duca di Guastalla Ferrante III Gonzaga.\nQuando Ferrante III mor\u00ec nel 1678 senza eredi, Guastalla venne temporaneamente governata da Ferdinando Carlo di Gonzaga-Nevers, Duca di Mantova e del Monferrato, che aveva sposato Anna Isabella Gonzaga, figlia maggiore del Duca Ferrante III.\nVincenzo divenne Duca di Guastalla nel 1692.\nVincenzo Gonzaga eredit\u00f2 nel 1707 anche i feudi di Bozzolo e Pomponesco, e nel 1710 anche quello di Sabbioneta. Rientrato nel suo ducato poco tempo dopo la cacciata dei francesi, il duca Vincenzo lo trov\u00f2 completamente devastato: i vecchi tesori e capolavori d'arte erano spariti, saccheggiati dalle soldatesche; gli archivi di Stato erano stati svaligiati; la reggia era ridotta ad un bivacco. Vincenzo non sapeva dove trovare i fondi per ricostruire lo Stato. Problemi ne diede anche la famiglia: infatti il cugino Ferdinando Carlo di Gonzaga-Nevers, duca di Mantova e del Monferrato, non avendo eredi, minacci\u00f2 di avvelenargli i figli, temendo di esserne spodestato. Per paura di queste minacce, il duca tenne la sua prole rinchiusa in un castello, guardato a vista da guardie armate fino ai denti. Con la caduta del duca di Mantova Ferdinando Carlo, Vincenzo Gonzaga mobilit\u00f2 la sua diplomazia per chiedere l'investitura al Ducato di Mantova, richiesta che trov\u00f2 la risposta imperiale da parte dell'imperatore, il quale rispose che non aveva alcuna intenzione di restituire il ducato ai Gonzaga ma di appropriarsene per s\u00e9 e la sua successione Asburgica, perch\u00e9 nel trattato di Rastatt venne stabilito fin dall'inizio che con la conclusione del fronte italiano nella Guerra di successione spagnola, il mantovano sarebbe passato alla famiglia degli Asburgo, nella persona dell'imperatore Carlo VI. La notizia scosse talmente il duca Vincenzo Gonzaga, che mor\u00ec di crepacuore, per l'offesa subita dal trattato e l'incredibile voltafaccia degli Asburgo, sapendo che Vincenzo Gonzaga aveva sempre favorito le truppe imperiali durante il conflitto.\nAlla sua morte, il 28 aprile 1714, a 78 anni, venne succeduto dal maggiore dei suoi figli maschi, Antonio Ferrante.\nDiscendenza.\nVincenzo e Maria Vittoria ebbero cinque eredi:\nVincenzo ebbe due omonimi altrettanto famosi, membri della sua illustre prosapie: il primo di questi fu suo zio Vincenzo (1602-1694), figlio di Ferrante II, che fu Vicer\u00e9 di Catalogna dal 1664 al 1667 e Vicer\u00e9 di Sicilia nel 1678, mentre il secondo fu suo cugino Vespasiano Vincenzo (1621-1687), che fu vicer\u00e9 di Valencia nel 1663."}
{"id": "1759940", "revid": "112352444", "url": "https://it.wikipedia.org/wiki?curid=1759940", "title": "Le due facce dell'amore (album)", "text": "Le due facce dell'amore \u00e8 un album del cantautore italiano Gino Paoli pubblicato nel 1971.\nEdito e distribuito dalla Durium, il disco segna il ritorno di Gino Paoli al formato 33 giri dopo cinque anni. L'ultimo suo album risaliva infatti al 1966, e negli anni a seguire erano usciti alcuni singoli, tra cui \"Se Dio ti d\u00e0\" (1968), primo titolo pubblicato da Paoli per la Durium, oltre un'antologia suddivisa fra brani del cantautore e del gruppo britannico The Casuals.\n\"Le due facce dell'amore\" \u00e8 un concept album che in ciascuna delle due facciate descrive rispettivamente il lato felice e il lato oscuro dell'amore. Sul retro copertina lo stesso Paoli, sotto forma di lettera indirizzata all'arrangiatore Giampiero Boneschi, spiega il perch\u00e9 del titolo.\nTre dei brani presenti nel disco sono composizioni gi\u00e0 edite di Piero Ciampi, che le aveva incise e firmate come \"Piero Litaliano\". Tra gli autori dei brani dell'album figurano inoltre Umberto Bindi e l'attore Pippo Franco. Herbert Pagani firma l'adattamento italiano dell'unico brano straniero: \"Albergo a ore (Les amants d'un jour)\", che nella versione originale era eseguito da \u00c9dith Piaf.\n\"Come si fa\", \"Un po' di pena\" e \"Il tuo viso di sole\" erano gi\u00e0 stati pubblicati da Paoli, con diverso arrangiamento, su 45 giri.\nGiampiero Boneschi arrangia e dirige l'orchestra in tutti i 12 brani.\nIl disco non \u00e8 mai stato ripubblicato su supporto digitale."}
{"id": "1759945", "revid": "1543377", "url": "https://it.wikipedia.org/wiki?curid=1759945", "title": "Ducati 998", "text": "La 998 \u00e8 un modello di motocicletta della Ducati \u00e8 l'ultimo della famiglia di cui fanno parte anche 916 - 996 pluripremiate nei vari campionati mondiali superbike.\nIl contesto.\nUltima evoluzione della serie, monta il motore Testastretta a 4 valvole che successivamente equipagger\u00e0 la serie 999.\nLa base di partenza \u00e8 il progetto originale 916 strada di Massimo Tamburini e Sergio Robbiano che ha dato origine alla famiglia superbike, con tutte le evoluzioni tecniche che ci sono state a partire dal 1994, mantenendo tutto ci\u00f2 che \u00e8 caratterizzante per Ducati: telaio a traliccio ad alta rigidit\u00e0 torsionale, distribuzione desmodromica, motore bicilindrico e frizione a secco.\nEsteticamente si differenzia dalle precedenti 916 e 996 per le carenature laterali lisce, senza gli sfoghi per il radiatore, che sono stati ricavati nella parte di carenatura pi\u00f9 alta, vicino al telaio.\nRispetto ai modelli del 2001, serie 748 e 996 ad eccezione della 996R, non presenta pi\u00f9 gli adesivi rappresentativi delle varie versioni sulla parte bassa del tratto terminale del codone. Il riconoscimento \u00e8 ora possibile direttamente tramite gli adesivi sulla parte alta della carenatura, subito al di sotto della zona di passaggio dei condotti di aspirazione. Sulla coda \u00e8 ora possibile leggere \u00abDucati Superbike\u00bb.\nProdotta nelle consuete versioni \"base\", \"S\" ed \"R\", monta in quest'ultima il Testastretta di ultima generazione con carter fusi in terra, coppa bassa e nuovo rapporto alesaggio/corsa di 104,0 x 58,8 mm, in seguito ereditato dalla 999R.\nLe versioni \"S\" ed \"R\" della 998 sono accessoriate inoltre con un sottocarena in carbonio, volto a contenere (e coprire) la parte del motore che ha fatto assumere allo stesso il nome di \"coppa bassa\". La spiegazione di questa denominazione \u00e8 riportata a seguire nella sezione relativa al motore.\nNel 2004 \u00e8 stata prodotta anche una versione speciale chiamata \"Ducati 998 Matrix Reloaded\" (o semplicemente \"Matrix\"), ispirata al film \"Matrix Reloaded\"; in realt\u00e0 nella succitata pellicola fu utilizzata una 996, ma poich\u00e9 era ormai fuori produzione, fu messa in vendita la 998 che monta, dunque, carenature come quelle del film: un colore verde scuro, simile a una corazza di scarabeo.\nAltre versioni speciali proposte sono state le replica \"Bostrom\" e \"Bayliss\" in onore dei piloti della casa che competevano nel mondiale superbike del periodo.\nIl motore.\nIl motore \u00e8 un bicilindrico a L di 90\u00b0 a iniezione a 4 valvole, raffreddato a liquido. Rispetto al precedente ha un Rapporto alesaggio/corsa modificato con un aumento del primo .\nIl metodo comunemente impiegato per supportare gli alberi a camme \u00e8 tramite cuscinetti a sfera, sostituiti, in questo caso, da cuscinetti a strisciamento lubrificati.\nLe versioni \"S\" ed \"R\" della 998 sono equipaggiate con il Testastretta a \"coppa bassa\": la parte inferiore dei semicarter motore assume una forma piramidale rovesciata, con punta verso il basso. Questo permette di spremere maggiormente il motore anche nelle fasi estreme di guida su pista, quali staccate, pieghe ed impennate, continuando ad assicurare una lubrificazione ottimale grazie al maggior pescaggio della pompa dell'olio permesso dalla forma dei carter.\nIl nome Testastretta \u00e8 invece conferito al motore dalla sensibile riduzione degli ingombri delle testate: i gruppi termici hanno infatti una sezione trasversale sensibilmente ridotta rispetto al predecessore, il desmoquattro. Tutte le innovazioni portano infatti alla riduzione della distanza tra le valvole, diminuendo l'angolo tra quelle di aspirazione e quelle di scarico, consentendo l'uso di valvole di maggiori dimensioni, la modifica della forma della camera di combustione e la maggior rettilineit\u00e0 dei condotti di aspirazione e scarico, per ottenere migliore riempimento del cilindro, soprattutto a regimi elevati.\nLa ciclistica.\nViene impiegato anche in questa moto il telaio in traliccio di tubi a spessore differenziato, che caratterizza tutta la produzione della casa di Borgo Panigale, . Il telaio \u00e8 supportato da monoammortizzatore posteriore Ohlins con regolazione di compressione ed estensione idraulica, precarico molla e altezza variabile, forcella anteriore Showa o Ohlins (a seconda delle versioni) con regolazione di precarico molla, compressione e ritorno idraulico. I cerchi sono di produzione Marchesini in lega ultra leggera; l'impianto frenante, fornito dalla Brembo, fa parte della serie oro con pinze a 4 pistoncini.\nLa 998 nelle competizioni.\nLa 998 \u00e8 stata schierata, unitamente alla 996, nel Campionato mondiale Superbike 2002 dove la Ducati al termine della stagione conquista il titolo mondiale dei costruttori e sfiora anche il titolo piloti con l'australiano Troy Bayliss, battuto da Colin Edwards solo alle ultime battute.\nLa moto venne presentata anche al Tourist Trophy del 2002 e del 2003, nel 2003 venne guidata da John McGuinness del team Monstermob, mentre altre due 998 vennero guidate da Thomas Montano e Steve Linsdell, per vedere il ritorno di una Ducati (gestita da un team privato) in tale competizione bisogner\u00e0 aspettare il 2010 con la Ducati 1098R."}
{"id": "1759946", "revid": "92723", "url": "https://it.wikipedia.org/wiki?curid=1759946", "title": "Casette d'Ete", "text": "Casette d'Ete \u00e8 una frazione del comune di Sant'Elpidio a Mare, in provincia di Fermo, nella regione Marche.\nGeografia fisica.\nTerritorio.\nIl paese si trova in una vallata tra i colli dei Falchi e il corso del torrente Ete morto, nelle vicinanze della sua confluenza con il fiume Chienti, a pochi chilometri dal Mare Adriatico. La zona collinare sulla riva sinistra del torrente degrada verso la piana del Chienti.\nClima.\nIl clima \u00e8 caldo e temperato. Esiste una piovosit\u00e0 significativa durante tutto l'anno. Anche nel mese pi\u00f9 secco si riscontra molta piovosit\u00e0. La classificazione del clima \u00e8 Cfa secondo il sistema di classificazione dei climi di K\u00f6ppen. In Casette d'Ete si registra una temperatura media di 14,7\u00a0\u00b0C. 756\u00a0mm \u00e8 il valore di piovosit\u00e0 media annuale. Il mese pi\u00f9 secco \u00e8 Luglio con 46\u00a0mm. Il mese con maggiori precipitazioni \u00e8 novembre, con una media di 83\u00a0mm. Luglio \u00e8 il mese pi\u00f9 caldo dell'anno con una temperatura media di 23.7\u00a0\u00b0C. La temperatura media in gennaio, \u00e8 di 5,7\u00a0\u00b0C. Si tratta della temperatura media pi\u00f9 bassa di tutto l'anno.\nStoria.\nLa famiglia dei Brancadoro di Fermo ebbe in possesso la zona e fece erigere nel XVI secolo una residenza, la villa del Palombarone, su un colle che domina il paese, il torrente Ete morto e la valle del Chienti. Intorno a essa i possessi della famiglia erano suddivisi in fattorie, denominate \"colon\u00ece\".\nAll'inizio del XX secolo le terre attorno alla villa dei Brancadoro erano popolate da contadini divisi in gruppi familiari numerosi, che coltivavano oliveti, vigneti, frutteti e colture erbacee e di granaglie col \"sistema a rotazione\". Era presente anche l'allevamento dei bovini e dei suini, oltre ovviamente a quello degli animali da cortile. Una fiera bovina si teneva sulla riva sinistra del torrente Ete morto, presso il ponte e lo scomparso lavatoio pubblico.\nDurante la seconda guerra mondiale, dal settembre del 1943 il paese era compreso nei territori della Repubblica Sociale Italiana e dopo lo sfondamento alleato della Linea Gotica, nel giugno del 1944 si trov\u00f2 sulla linea del fronte durante i combattimenti tra una postazione di artiglieria alleata del II corpo d'armata polacco, al comando del tenente generale W\u0142adys\u0142aw Anders, attestata sui colli dei Falchi, e i tedeschi in ritirata sulla riva sinistra del fiume Chienti, con un unico cannone spostato da cavalli. In tale occasione i tedeschi minarono e fecero saltare il ponte sul fiume Ete morto. Il quartier generale polacco, al comando del settore adriatico, si era insediato nella villa del Palombarone.\nNel dopoguerra furono condotte lotte contadine per ottenere contratti a mezzadria e il 50% di tutti i proventi, secondo quanto propugnato da Giuseppe Di Vittorio, nella rivolta dei contadini pugliesi. Fino agli anni settanta le uniche istituzioni pubbliche presenti furono la scuola elementare e l'ufficio postale e l'unico svago era rappresentato dal cinema parrocchiale, mentre i medici condotti si trovavano a Sant'Elpidio e a Montegranaro.\nAll'inizio degli anni '70, si ebbe lo sviluppo dell'attivit\u00e0 calzaturiera e l'agricoltura si trasform\u00f2 con colture di tipo intensivo che hanno sostituito quelle tradizionali. Delle numerose piccole imprese di tipo artigianale sopravvissero dopo gli anni ottanta solo tre o quattro pi\u00f9 solide, tra cui la Tod's della famiglia Della Valle.\nSociet\u00e0.\nEvoluzione demografica.\nLa popolazione di Casette d'Ete, secondo i dati dell'ultimo censimento del 2011, era di 3.117 abitanti. Mentre secondo stime del 2008 operate sulla base della revisione dei collegi elettorali raggiungerebbe circa 3.700 e 3.900 contando anche i dintorni, con l'abitato di Cura Mostrapiedi.\nEvoluzione urbanistica.\nIl centro antico sorge in una conca sulla riva destra del torrente ed \u00e8 collegato per mezzo di un ponte alla zona moderna, che si trova su una collina sulla riva sinistra, prevalentemente con palazzine unifamiliari di limitate dimensioni. Sulla strada per Montecosaro, prima del fiume Chienti, \u00e8 ubicata la zona industriale.\nLuoghi di interesse.\nAbbazia di Santa Croce al Chienti.\nL'abbazia, appartenente al ducato di Spoleto, sorge sulla strada che oltrepassa il colle su cui sorge la villa del Palombarone e fiancheggia il torrente Ete Morto sino alla localit\u00e0 di Bivio Cascinare.\nSorta nel IX secolo o X secolo, godette di privilegi da parte di Federico II. L'abbazia venne trasformata nel 1790 in una casa colonica.\nSi presenta costruita in mattoni, a pianta basilicale con tre navate separate da colonnati e terminanti sul fondo con tre absidi.\nL'Abbazia \u00e8 nota anche con la denominazione di Basilica Imperiale di Santa Croce al Chienti, verosimilmente storicamente pi\u00f9 corretta della denominazionne abbaziale.\nUna lunetta con la raffigurazione di un falco su tre colli collocata sulla \"Torre gerosolimitana\", eretta a Sant'Elpidio a Mare dai cavalieri di Malta nel XIV secolo, rappresenta lo stemma dell'abbazia. Inoltre su una piccola porta della stessa torre si trova una lunetta scolpita a bassorilievo con \"Cristo trionfante in Croce\", del XIII secolo proveniente anch'essa dall'Abbazia.\nAltri luoghi di interesse.\nSu un colle in posizione dominante sul centro abitato si trova la villa del Palombarone, costruita nel XVI secolo come residenza dei conti Brancadoro, all'intersezione della strada provinciale della \"via Brancadoro\" e della via Santa Croce. La villa comprende saloni e terrazze e una torre e ospita quadri e una ricca biblioteca. \u00c8 inoltre circondata da un parco. La villa \u00e8 dal 2000 residenza di Diego Della Valle.\nLa chiesa del Santissimo Redentore fu iniziata nel 1907 e venne completata grazie all'impegno di Marietta Gioia e alle donazioni del conte Luigi Brancadoro. Fu istituita come parrocchia con decreto dell'arcivescovo di Fermo Norberto Perini, il 6 gennaio del 1943 e negli anni sessanta, in seguito alla crescita urbanistica e demografica, il parroco fu affiancato da un viceparroco. Nel 1986 le fu aggregata la parrocchia fino ad allora autonoma di Cura Mostrapiedi.\nCultura.\nManifestazioni.\n\"Modidea\":concorso nazionale per giovani stilisti di moda.\nLa frazione prende parte alla tradizionale rievocazione storica della \"Contesa del secchio\" di Sant'Elpidio a Mare con la Delegazione di Santa Croce.\nEconomia.\nL'agricoltura \u00e8 praticata in maniera intensiva e si coltivano principalmente ortaggi e girasoli.\nL'attivit\u00e0 calzaturiera artigianale degli inizi del XX secolo si \u00e8 evoluta con industrie manifatturiere e nella zona industriale sono ospitate aziende calzaturiere, di pelletteria e di accessori e diversi \"outlet\" e punti vendita. Vi ha sede uno dei tre stabilimenti della Tod's con uno spaccio aziendale. Si mantiene anche l'attivit\u00e0 artigianale con la produzione di calzature e articoli in pelle.\nInfrastrutture e trasporti.\nIl paese \u00e8 attraversato dalla strada provinciale che collega Sant'Elpidio a Mare e Montegranaro con la strada statale Adriatica, tra Civitanova Marche a nord e Porto Sant'Elpidio a sud.\nUna seconda via collega il centro con la strada provinciale 219, verso Cura Mostrapiedi, Montegranaro, Monte Urano, Fermo, Montecosaro, collegandosi oltre il fiume Chienti con il casello dell'autostrada A14 e proseguendo poi verso Macerata, Tolentino e Foligno.\nGli scali ferroviari pi\u00f9 prossimi sono quello Montecosaro Scalo (sulla ferrovia Civitanova Marche-Fabriano) e Civitanova Marche (sulla ferrovia Adriatica).\nSport.\nAzzurra Casette : Squadra di pallavolo femminile militante nel campionato di serie B1.(ora non pi\u00f9 esistente)\nA.S.D. Casette d'Ete 1968 Calcio : Squadra di calcio a 11 militante nel Campionato Regionale Marche di Seconda Categoria - girone E\nAmministrazione.\nInsieme al comune cui appartiene, la frazione ha fatto parte fino al giugno 2009 della provincia di Ascoli Piceno.\nOra \u00e8 parte integrante della provincia di Fermo.\nPer gli uffici giudiziari, il paese rientra nella competenza dell'ufficio del giudice di pace del capoluogo comunale, del circondario di Fermo e del distretto della corte di appello, del TAR e della procura regionale della Corte dei Conti di Ancona. Per la pubblica sicurezza ricade nella giurisdizione della polizia locale e della stazione dei carabinieri del capoluogo comunale, della brigata della Guardia di finanza di Porto Sant'Elpidio e del commissariato di polizia di Fermo.\nLa parrocchia del Santissimo Redentore fa parte della vicaria episcopale di Porto Sant'Elpidio e quindi dell'arcidiocesi di Fermo."}
{"id": "1759947", "revid": "113757", "url": "https://it.wikipedia.org/wiki?curid=1759947", "title": "Lockup", "text": ""}
{"id": "1759948", "revid": "608200", "url": "https://it.wikipedia.org/wiki?curid=1759948", "title": "Mario Untersteiner", "text": "Biografia.\nOrfano di padre dall'et\u00e0 di quattro anni, inizi\u00f2 i suoi studi a Rovereto, citt\u00e0, a quel tempo, facente parte dell'Impero austro-ungarico, nella quale, dal 1909, frequent\u00f2 l'Imperial Regio Ginnasio di Rovereto. Il completamento della scuola secondaria avvenne per\u00f2 a Milano, dove la sua famiglia, di spirito irredentista, si rifugi\u00f2 il 15 maggio 1915. All'Universit\u00e0 degli Studi di Milano comp\u00ec gli studi universitari, terminati con la laurea il 1\u00ba luglio 1920.\nFu insegnante al Liceo Ginnasio Giovanni Berchet di Milano fino alla Liberazione, dopo la quale fu temporaneamente preside reggente, in quanto unico professore di quel liceo a non aver aderito al Partito Nazionale Fascista. Poco dopo si dedic\u00f2 alla carriera universitaria, presso le Universit\u00e0 degli Studi di Genova e di Milano, insegnando Letteratura greca e, dal 1959, Storia della filosofia antica.\nSi ritir\u00f2 dall'insegnamento dopo aver completato l'anno accademico 1968/1969, rinunciando volontariamente a prolungare la sua permanenza fino ai 75 anni, una possibilit\u00e0 che gli era offerta dal suo \"status\" di docente mai iscritto al Partito fascista.\nOpere.\nFu autore di numerosi saggi sulla filosofia antica, la sofistica, la spiritualit\u00e0 e la religione greca, di scritti sull'origine e la natura della commedia e della tragedia greca, di commenti e interpretazioni sofoclee, di edizioni critiche e commenti di opere filosofiche di Parmenide, Zenone di Elea, Senofane, Platone, Aristotele, di edizioni critiche di tragedie di Eschilo e Sofocle, e delle \"Storie\" di Erodoto."}
{"id": "1759949", "revid": "78273", "url": "https://it.wikipedia.org/wiki?curid=1759949", "title": "Storia della filosofia antica", "text": ""}
{"id": "1759954", "revid": "36426", "url": "https://it.wikipedia.org/wiki?curid=1759954", "title": "Fonte del Leone", "text": "La fonte del Leone si trova sulla facciata di palazzo Pitti a Firenze, in piazza Pitti.\nFu fatta costruire da Cosimo III de' Medici nel 1696 adattando una delle teste leonine di Raffaele Curradi contenute alla base delle finestre inginocchiate della facciata per il \"comodo pubblico\".\n\u00c8 composta dalla grande testa leonina marmorea, simbolo di potere regale, con un cannellino in bocca che versa l'acqua in una vasca ellittica poggiata su un rialzo con doppia rampa laterale di sei scalini.\nLa vasca marmorea, opera di Giovanni Fancelli, \u00e8 decorata da due eleganti volute laterali, due putti sul fronte sotto il bordo e due poderose zampe leonine.\nParticolare \u00e8 la presenza della corona del Granducato di Toscana sulla testa di leone. Il titolo di granduca venne appositamente creato da papa Pio V nel 1569 per Cosimo I de' Medici, inserendolo nella gerarchia nobiliare come titolo intermedio fra duca e principe, con l'appellativo di \"Altezza Serenissima\". La corona era quindi diversa da quella principesca e quella ducale, caratterizzata dall'ornamento di smeraldi, rubini e perle, con la particolarit\u00e0 unica di aveva al centro, invece del fiorone con la perla, un giglio fiorentino. La vera corona granducale, della quale restano comunque disegni e dipinti, venne dispersa durante l'occupazione napoleonica.\nLa fonte \u00e8 da molti anni privata dell'acqua corrente."}
{"id": "1759957", "revid": "767487", "url": "https://it.wikipedia.org/wiki?curid=1759957", "title": "Pascal Olmeta", "text": "Carriera.\nL'esordio nel calcio professionistico avvenne nel 1982 in Division 1 con la maglia dello Sporting Club de Bastia, la squadra della sua citt\u00e0 natale. Conquistata la maglia di titolare nel Bastia al posto di Pierrick Hiard nella stagione 1983-84, si trasfer\u00ec alla fine del campionato al Tolone in cui rimase fino al 1986.\nDopo quattro anni trascorsi nelle file del RC Paris, si trasfer\u00ec all'Olympique Marsiglia, squadra con cui rimase fino al 1993 vincendo tre campionati consecutivi e la Champions League nel 1993, pur non essendo in campo durante la finale del torneo (era stato sostituito dall'esordiente Fabien Barthez). Nell'estate 1993, durante lo scandalo VA-OM si trasfer\u00ec al Lione dove rimase fino al 1997; quindi per un breve periodo di tempo, sempre nello stesso anno, si accas\u00f2 all'Espanyol.\nDopo un periodo di inattivit\u00e0, tra il 1997 e il 1998, torn\u00f2 in Corsica nella squadra del Gaz\u00e9lec Ajaccio, dove concluse definitivamente la carriera alla fine della stagione 1998-99.\nDopo il ritiro.\nNel 2004 ha partecipato alla prima edizione del reality show \"La Ferme C\u00e9l\u00e9brit\u00e9s\" di TF1 (versione francese del reality show \"La fattoria\"), uscendone vincitore."}
{"id": "1759958", "revid": "254059", "url": "https://it.wikipedia.org/wiki?curid=1759958", "title": "Cesare II Gonzaga", "text": "Biografia.\nEra figlio di Ferrante II Gonzaga e di sua moglie, Vittoria Doria, figlia del celebre ammiraglio genovese Andrea Doria.\nIl suo regn\u00f2 dur\u00f2 poco poich\u00e9 mor\u00ec pochi mesi dopo che il padre gli lasci\u00f2 il trono.\nDal 1630 fu commissario generale imperiale per l'Italia.\nDiscendenza.\nEgli nel 1612 si spos\u00f2 con Isabella Orsini (1598-1623), figlia del duca Virginio Orsini di Bracciano e di Flavia Damasceni Peretti.\nCesare ed Isabella ebbero due figli:"}
{"id": "1759959", "revid": "258664", "url": "https://it.wikipedia.org/wiki?curid=1759959", "title": "Restituta d'Africa", "text": "Agiografia.\nSanta Restituta era originaria di Cartagine, o forse di Tenizia, cio\u00e8 \"Ponizarius\", forma grafica contraffatta di \"Hippo-Diarrhytus\", l'attuale Biserta in Tunisia: questa sorge sulla costa prospiciente lo stretto di Sicilia ed era gi\u00e0 nel III secolo sede episcopale presso Cartagine.\nFormatasi alla scuola di san Cipriano, vescovo di Cartagine, fece parte del gruppo dei martiri di Abitina, descritto nella \"Passio SS. Dativi, Saturnini et aliorum\", redatta da Pio Franchi de' Cavalieri.\nDurante la decima persecuzione anticristiana, ordinata dall'imperatore Diocleziano nel 304, un folto numero di cristiani, provenienti anche dalle vicine citt\u00e0 di Cartagine e Biserta, continuarono a radunarsi nella citt\u00e0 di Abitina in casa di Ottavio Felice, per celebrarvi il rito eucaristico, detto \"dominicum\", sotto la guida del presbitero Saturnino.\nUna cinquantina di loro venne sorpresa dai soldati romani: furono arrestati, interrogati e quindi trascinati in catene a Cartagine. Il 12 febbraio 304 subirono l'interrogatorio rituale alla presenza del proconsole Anulino e, riconfermata la loro fede nonostante le torture, vennero condannati a morte: fra loro c'era anche Restituta.\nTardive \"Passiones\" medievali, hanno completato gli scarsi dati storici citati: l'agiografo Pietro Suddiacono, (X secolo) descrisse il processo, la condanna e il martirio della santa che, stremata dalle torture, fu posta su di una barca carica di stoppa, intrisa di resina e pece; quando questa fu portata al largo dai carnefici e data alle fiamme, la santa rimase illesa, mentre il fuoco annient\u00f2 l'altra imbarcazione con i suoi occupanti. Restituta ringrazi\u00f2 il Signore, castigo degli empi, e invoc\u00f2 che un angelo la accompagnasse durante la traversata: esaudita, riconoscente domand\u00f2 di accedere alla pace eterna e serenamente spir\u00f2.\nUna tradizione ultramillenaria narra che la barca, guidata dall'angelo, approd\u00f2 all'isola \"Aenaria\", oggi detta Ischia, situata di fronte al golfo di Napoli, toccando terra nella localit\u00e0 detta ad ripas, oggi la baia di San Montano. Viveva in quel luogo una matrona cristiana di nome Lucina: avvertita in sogno dall'angelo, si rec\u00f2 sulla spiaggia, dove trov\u00f2 l'imbarcazione arenata e in essa il corpo intatto e splendente di Restituta. Radunata la popolazione, venne data solenne sepoltura alla martire nel luogo detto \"Eraclius\", alle falde dell'attuale Monte Vico in Lacco Ameno, dove sono conservati i ruderi di una basilica paleocristiana, e dove sorge oggi un santuario dedicato alla Santa. La leggenda racconta che quando la barca tocc\u00f2 la spiaggia, per miracolo questa si riemp\u00ec di gigli bianchi: i gigli di Santa Restituta.\nIl viaggio leggendario ha ispirato il poeta francese Alphonse de Lamartine, che compose nel 1842 \"Le lis du golfe de Santa Restituta dans l'\u00ecle d'Ischia.\"\nCulto.\nLa diffusione del culto di santa Restituta in Italia ed Europa meridionale \u00e8 storicamente legata alla persecuzione vandalica del 429 in Nordafrica, ordinata dal re Genserico e descritta nelle pagine di Vittore di Vita. Nei vari luoghi dove trovarono rifugio gli esuli cartaginesi, ebbe origine la devozione alla martire africana: Lacco Ameno (Ischia), Napoli, Cagliari, Palermo, Calenzana (Corsica, Francia), Montalcino e Oricola.\nA Lacco Ameno d'Ischia.\nLa festa di santa Restituta si celebra nell'isola d'Ischia, della quale \u00e8 celeste patrona oltre ad essere patrona della Diocesi,assieme a San Giovan Giuseppe, e del comune: qui il suo nome viene ricordato il 17 maggio, con undici giorni di solenni festeggiamenti, dall'8 al 18, culminanti con la processione del giorno 17 via mare e quella del 18 per le vie del paese. Il santuario diocesano a lei dedicato, basilica pontificia minore, \u00e8 edificato sopra un'antica basilica paleocristiana; in esso sono custodite due statue lignee della santa: un busto policromo del 1711 ed una scultura dorata del XVI secolo; quest'ultima si trova nella cappella laterale, dove sono custodite reliquie della santa. \nAnnesso al santuario si trova un museo archeologico, sorto negli anni cinquanta per iniziativa del rettore don Pietro Monti, sacerdote e archeologo, con reperti dell'et\u00e0 ellenistica, romana e paleocristiana.\nDi particolare interesse \u00e8 la suggestiva rappresentazione del martirio e dell'approdo del corpo di Santa Restituta \"ad Ripas\", l'odierna baia di San Montano, inscenata il 16 maggio di ogni anno nella stessa baia.\nA Napoli.\nA Napoli \u00e8 intitolata alla santa una basilica paleocristiana, originariamente eretta dall'imperatore Costantino I, integrata nella cattedrale di Napoli. Dalla basilica di Santa Restituta si accede al battistero di San Giovanni in Fonte, considerato il battistero pi\u00f9 antico della Cristianit\u00e0 occidentale. \nNella cappella di Santa Maria del Principio sono conservate, in un'urna sotto l'altare, le reliquie pi\u00f9 importanti della santa africana portate a Napoli da Lacco Ameno.\nIl suo culto nella citt\u00e0 partenopea \u00e8 attestato da diversi documenti, a cominciare dal \"Calendario marmoreo\" (847-849), che riporta al 16 maggio la festa liturgica del \"Dies natalis S. Restitutae\".\nTra le numerose opere d'arte ricordiamo una tela di Luca Giordano, raffigurante la santa in barca guidata dagli angeli verso l'isola d'Ischia.\nA Palermo.\nNella cattedrale di Palermo si trovava una pala trecentesca con l'immagine della santa su fondo oro; il 17 maggio 1352, a seguito della miracolosa guarigione di un certo Nicola Citarista, venne portata in processione nel monastero di Santa Chiara, dove rimase fino al 1912. In tale data venne riportata in cattedrale, dove si trova ora nella sacrestia dei Canonici.\nNel 1557 lo scultore Giacomo Gagini realizz\u00f2 una statua marmorea della santa, da collocare nella chiesa di Santa Chiara; oggi si trova nel museo diocesano della citt\u00e0.\nA Cagliari.\nA Cagliari, in via Sant'Efisio, nello storico quartiere di Stampace, si trova una chiesa dedicata a Santa Restituta; nella cripta, costituita da una grotta in parte naturale e in parte artificiale, \u00e8 posto un altare a tre nicchie: in quella centrale \u00e8 situata una statua marmorea della santa. Nella grotta vennero rinvenute nel 1614 delle reliquie a lei appartenenti: gli studiosi ritengono che esse siano state portate dai vescovi africani, esiliati nel VI secolo dal vandalo Trasamondo; ci si ricollegherebbe cos\u00ec ai martiri di Abitina.\nA Calenzana (Corsica).\nIn Corsica, nel comune di Calenzana, situato alle spalle del golfo di Calvi, in un terreno denominato \"Le campu di Santa Restiduta\" sorge una chiesa dedicata alla martire africana.\nL'edificio, in stile romanico, costruito su di un'area paleocristiana, racchiude una struttura tombale affrescata nel XII secolo, raffigurante scene del martirio della santa e dell'arrivo di sue reliquie alla spiaggia di Calvi; il monumento funebre racchiude un sarcofago, contenente appunto reliquie di Restituta e di altri martiri.\nLa festa liturgica della santa si celebra il 17 maggio, come a Ischia.\nA Montalcino.\nNei paraggi del comune di Montalcino si trova la Pieve di Santa Restituta, edificio sacro risalente probabilmente al V secolo.\nA Oricola.\nSanta Restituta d'Africa \u00e8 la patrona di Oricola, dove viene festeggiata il 17 maggio con una suggestiva processione. Alla Santa \u00e8 intitolata una chiesa, dove si pu\u00f2 ammirare un affresco del XIII secolo a lei dedicato. Si ritiene che il culto della santa africana sia giunto in terra marsicana attraverso la valle dell'Uri, presumibilmente nel Medioevo.\nPurtroppo questo culto \u00e8 poco chiaro. Dal simulacro della Santa, si comprende benissimo che la Martire qui venerata \u00e8 Santa Restituta di Sora, paese da cui Oricola non \u00e8 molto lontano, circa 88 km passando da Avezzano. Per di pi\u00f9 il comune di Oricola segna il confine tra la diocesi di Avezzano e quella di Sora, con la quale ha sempre avuto contatti religiosi e da cui si \u00e8 diffuse il culto di S. Restituta.\nPurtroppo nel 2014 - come scrive \"Maria Concetta Nicolai in Un Santo per ogni campanile. Il culto dei santi patroni in Abruzzo, edizioni Menab\u00f2, 2018\" - fu richiesta una reliquia della Martire venerata a Lacco Ameno d'Ischia, non tenendo conto che il culto locale era focalizzato sulla martire di Sora.\nLa confusione, un po' per ignoranza storica e agiografica - come afferma \"Maria Concetta Nicolai\"- si \u00e8 creata perch\u00e9 le due Martiri sono venerate il 17 maggio. Quindi, dal 2014, la Santa patrona di Oricola da romana, martire a Sora, \u00e8 divenuta cartaginese, il cui corpo \u00e8 venerato a Lacco Ameno d'Ischia (NA).\nPotremmo dire che Oricola venera due sante di nome Restituta: nel simulacro, la martire romana a Sora, e nella reliquia, la martire africana di Lacco Ameno."}
{"id": "1759960", "revid": "36426", "url": "https://it.wikipedia.org/wiki?curid=1759960", "title": "Smeraldi", "text": ""}
{"id": "1759962", "revid": "1543377", "url": "https://it.wikipedia.org/wiki?curid=1759962", "title": "Provincia di Bam (Burkina Faso)", "text": "La provincia di Bam \u00e8 una delle 45 province del Burkina Faso, situata nella Regione del Centro-Nord. Il capoluogo \u00e8 Kongoussi.\nStruttura della provincia.\nLa Provincia di Bam comprende 9 dipartimenti, di cui 1 citt\u00e0 e 8 comuni:"}
{"id": "1759963", "revid": "1305772", "url": "https://it.wikipedia.org/wiki?curid=1759963", "title": "Acacia paradoxa", "text": "Acacia paradoxa \u00e8 una specie della famiglia delle Mimosaceae (o Fabaceae secondo la classificazione APG), originaria dell'Australia.\nDescrizione.\nPu\u00f2 raggiungere anche oltre i due metri di altezza. \n\u00c8 spinosa. \nFiorisce in primavera con fiori rotondi giallo vivo.\nUsi.\nUsata come pianta ornamentale da appartamento: teme il vento ed il gelo."}
{"id": "1759964", "revid": "226172", "url": "https://it.wikipedia.org/wiki?curid=1759964", "title": "Chemotassi", "text": ""}
{"id": "1759966", "revid": "251304", "url": "https://it.wikipedia.org/wiki?curid=1759966", "title": "Aqua Solution", "text": "Aqua Solution \u00e8 una nave traghetto, dal 2008 al 2018 utilizzata come alloggio galleggiante dalla compagnia olandese C-Bed. Fu costruita nel 1969 per conto della compagnia di navigazione svedese Sessan Linjen con il nome di \"Prinsessan Christina\", venendo in seguito impiegata in Nord Europa e nel Mediterraneo con i nomi di \"Stena Nordica\", \"Europaf\u00e4rjan\", \"Lion Prince\", \"Commodore\" e \"Palau\".\nServizio.\nVarata come \"Prinsessan Christina\" il 9 maggio 1969, il 13 dicembre dello stesso anno entr\u00f2 in servizio su un collegamento tra G\u00f6teborg e Frederikshavn, che effettu\u00f2 congiuntamente con la gemella \"Prinsessan Desir\u00e8e\" a partire dal 1971. Nel 1979 fu ceduta alla Safe Line, con consegna nel 1981, per essere utilizzata come nave-albergo; rinominata \"Safe Christina\", fu rivenduta dopo appena un anno ed un paio di noleggi alla svedese Stena Line, riprendendo la linea originaria prima con il nome di \"Prinsessan Christina\" e poi di \"Stena Nordica\". Nel 1985, dopo dei leggeri lavori di ristrutturazione che comportarono l'aggiunta di una nuova sovrastruttura a prua, il traghetto pass\u00f2 alla controllata Lion Ferries, venendo impiegato da questa compagnia (prima con il nome di \"Europaf\u00e4rjan\" e poi di \"Lion Prince\") su varie linee tra Grenaa, Helsingborg e Halmstad.\nNel 1998, conseguentemente all'eliminazione del marchio Lion Ferries, il traghetto rientr\u00f2 per un breve periodo nella flotta della Stena Line con il nome di \"Stena Prince\", per poi essere venduto alla compagnia di navigazione italiana TR.I.S. nella primavera del 1999. Rinominata \"Commodore\", la nave fu utilizzata sulle rotte Genova - Palau - Porto Vecchio o Genova - Porto Torres - Propriano. Nel settembre del 2002 la TR.I.S. fall\u00ec e il \"Commodore\" fu posto in disarmo a Genova insieme alle altre navi della flotta. Fu acquistato dalla compagnia di navigazione genovese EneRmaR, che lo rinomin\u00f2 \"Palau\" e lo mise in servizio tra Genova e Palau; nel 2006 questo servizio fu effettuato in code sharing con la compagnia napoletana DiMaioLines, che in seguito acquist\u00f2 la nave impiegandola, nell'estate 2007, tra Salerno ed Olbia.\nNei primi mesi del 2008 la nave fu venduta alla societ\u00e0 danese C-Bed per essere utilizzata come hotel galleggiante per i lavoratori all'installazione di parchi eolici off shore al largo della Gran Bretagna. A questo scopo fu sottoposta a lavori di ristrutturazione in Estonia e rinominata \"Wind Solution\". A inizio 2009 il traghetto fu sottoposto a degli ulteriori lavori di trasformazione in Danimarca. Nel 2018 la nave fu acquistata dalla greca Seajets, prendendo il nome di \"Aqua Solution\"."}
{"id": "1759968", "revid": "1904508", "url": "https://it.wikipedia.org/wiki?curid=1759968", "title": "Ferrante III Gonzaga", "text": "Biografia.\nFiglio del duca Cesare II Gonzaga di Guastalla, divenne suo successore a partire dal 1632. \nAlla morte di Ferrante III il Ducato di Guastalla venne ereditato dal duca di Mantova Ferdinando Carlo di Gonzaga-Nevers, marito della prima figlia, per poi passare al marito della seconda figlia, Vincenzo Gonzaga, investito dall'imperatore Leopoldo I d'Asburgo.\nIl 24 giugno 1647 spos\u00f2 Margherita d'Este (1619 - 12 novembre 1692), figlia del Duca Alfonso III d'Este di Modena e di Isabella di Savoia (11 marzo 1591-22 agosto 1626).\nDiscendenza.\nFerrante e Margherita ebbero due figlie ed eredi:"}
{"id": "1759971", "revid": "1543377", "url": "https://it.wikipedia.org/wiki?curid=1759971", "title": "Provincia di Namentenga", "text": "La provincia di Namentenga \u00e8 una delle 45 province del Burkina Faso, situata nella Regione del Centro-Nord. Il capoluogo \u00e8 Boulsa.\nStruttura della provincia.\nLa provincia di Namentenga comprende 8 dipartimenti, di cui 1 citt\u00e0 e 7 comuni:"}
{"id": "1759972", "revid": "86343", "url": "https://it.wikipedia.org/wiki?curid=1759972", "title": "Namentenga", "text": ""}
{"id": "1759973", "revid": "228587", "url": "https://it.wikipedia.org/wiki?curid=1759973", "title": "Fiorenza Renda", "text": "Biografia.\nVive a Bologna. Il suo esordio letterario risale al 2004 con il romanzo \"Baciamolemani\" (Giraldi editore) dal quale \u00e8 stata tratta un'omonima commedia teatrale. Firma con Francesca Pierantoni il soggetto e la sceneggiatura di \"Mai cos\u00ec...Vicini!\" (regia di Emanuele Ruggiero) e del cortometraggio \"Liscio come l'amore\"."}
{"id": "1759974", "revid": "484362", "url": "https://it.wikipedia.org/wiki?curid=1759974", "title": "Vincenzo Gonzaga, Conte di Guastalla", "text": ""}
{"id": "1759977", "revid": "486946", "url": "https://it.wikipedia.org/wiki?curid=1759977", "title": "Diebuster", "text": ""}
{"id": "1759978", "revid": "880789", "url": "https://it.wikipedia.org/wiki?curid=1759978", "title": "Scotoforo", "text": "Lo scotoforo \u00e8 una miscela individuata da Johann Heinrich Schulze nel 1727, capace di annerire se esposta alle radiazioni elettromagnetiche emesse dal Sole.\nComposta da gesso, argento e acido nitrico, \u00e8 alla base dei primi disegni fotogenici creati da Thomas Wedgwood alla fine del Settecento (\"profiles\")."}
{"id": "1759979", "revid": "122905478", "url": "https://it.wikipedia.org/wiki?curid=1759979", "title": "Antonio Ferrante Gonzaga", "text": "Biografia.\nAntonio Ferdinando era per\u00f2 inadatto a regnare sul ducato, gi\u00e0 provato dalla guerra di successione spagnola, quando gli eserciti austriaco e francese lo avevano devastato. Infatti era un bifolco, rozzo, ignorante e sciancato; la sua unica preoccupazione era la caccia, che lo port\u00f2 prematuramente alla morte: rientrato una sera da una partita di caccia, il giovane duca, stanco e fradicio per la pioggia, temendo un'infreddatura, si spogli\u00f2, si fece frizionare il corpo con l'alcol, si avvicin\u00f2 nudo al camino e prese fuoco. Mor\u00ec il 16 aprile 1729, a soli 41 anni, dopo tre giorni di atroce agonia.\nDiscendenza.\nEgli spos\u00f2 in prime nozze Margherita Cesarini ed alla morte di questa, si rispos\u00f2 il 23 febbraio 1727 con Teodora d'Assia (6 febbraio 1706-23 gennaio 1784), figlia del Langravio Filippo d'Assia-Darmstadt.\nIl matrimonio non diede eredi ed alla morte di Antonio Ferrante, gli succedette il fratello minore Giuseppe Maria."}
{"id": "1759982", "revid": "1543377", "url": "https://it.wikipedia.org/wiki?curid=1759982", "title": "Provincia di Sanmatenga", "text": "La provincia di Sanmatenga \u00e8 una delle 45 province del Burkina Faso, situata nella Regione del Centro-Nord. Il capoluogo \u00e8 Kaya.\nStruttura della provincia.\nLa provincia di Sanmatenga comprende 11 dipartimenti, di cui 1 citt\u00e0 e 10 comuni:"}
{"id": "1759983", "revid": "144796", "url": "https://it.wikipedia.org/wiki?curid=1759983", "title": "Antonio Ferdinando Gonzaga", "text": ""}
{"id": "1759984", "revid": "86343", "url": "https://it.wikipedia.org/wiki?curid=1759984", "title": "Sanmatenga", "text": ""}
{"id": "1759986", "revid": "203752", "url": "https://it.wikipedia.org/wiki?curid=1759986", "title": "Orso di MacFarlane", "text": ""}
{"id": "1759987", "revid": "203752", "url": "https://it.wikipedia.org/wiki?curid=1759987", "title": "Orso bruno europeo", "text": ""}
{"id": "1759988", "revid": "203752", "url": "https://it.wikipedia.org/wiki?curid=1759988", "title": "Orso del Gobi", "text": ""}
{"id": "1759989", "revid": "122905461", "url": "https://it.wikipedia.org/wiki?curid=1759989", "title": "Giuseppe Maria Gonzaga", "text": "Biografia.\nInfanzia e giovinezza.\nEra il figlio minore del duca Vincenzo Gonzaga di Guastalla e di Maria Vittoria Gonzaga, figlia di suo cugino Ferrante III Gonzaga, duca di Guastalla. Fu fratello del duca Antonio Ferrante Gonzaga e suo successore dal 1729.\nNel 1714 si spost\u00f2 nel Regno di Napoli per prendere possesso dei territori paterni (la Contea di San Paolo), ma gi\u00e0 nei primi mesi dell'anno successivo ritorn\u00f2 al nord, precisamente a Venezia dopo aver firmato una procura a favore della zia Eleonora Gonzaga, che era badessa in un monastero napoletano. A Venezia Giuseppe era sorvegliato a vista da servitori del fratello Antonio, a causa dei crescenti sintomi di demenza: mezzo paralitico, era pieno di tic e manie; per un nonnulla scoppiava a piangere ed aveva cos\u00ec paura della morte per assassinio da non uscire dalla sua stanza. L'esilio a Venezia termin\u00f2 solo il 30 aprile 1729, quando dovette rientrare a Guastalla per prenderne possesso, a causa della morte improvvisa del fratello (senza eredi).\nRegno.\nA Guastalla il nuovo duca giunse in tali condizioni fisiche e psichiche da rendergli impossibile l'effettivo esercizio del potere, che rimase saldamente nelle mani del primo ministro conte Pomponio di Spilimbergo. Tali condizioni per\u00f2 erano ben risapute anche a Vienna (Guastalla era feudo imperiale), tanto che solo cinque giorni dopo la presa del potere (5 maggio 1729), la corte imperiale invi\u00f2 un proprio ispettore per verificare l'idoneit\u00e0 di Giuseppe alla corona ducale. Tale visita dichiar\u00f2 che il duca era suscettibile di miglioramento, e quindi non venne deposto; a titolo di cautela, per\u00f2, la Corte imperiale dispose il suo matrimonio con una principessa tedesca, Eleonora di Schleswig-Holstein-Sonderburg-Gl\u00fccksburg (18 febbraio 1715-marzo 1760), figlia del duca Leopoldo di Schleswig-Holstein-Sonderburg-Wiesenburg (1674-1744) e di Marie Elisabeth von und zu Liechtenstein (1683\u20131744): il matrimonio venne celebrato il 29 marzo 1731. \nCon lo scoppio della Guerra di successione polacca (1733), l'Italia divenne un campo di battaglia. Bench\u00e9 Guastalla avesse dichiarato la propria neutralit\u00e0, questa non venne rispettata dai franco-ispano-sardi, che puntavano ad acquisire la citt\u00e0 fortificata di Guastalla come base per le loro operazioni contro gli austriaci nel nord Italia. Gi\u00e0 alla fine di quel 1733 la duchessa per prudenza si era ritirata a Venezia col consorte: la citt\u00e0 pochi mesi dopo venne investita dai franco-sardi, comandati da Carlo Emanuele III di Savoia, che si scontrarono con gli austriaci nella Battaglia di Guastalla (19 settembre 1734): a seguito della vittoria dei franco-sardi, la citt\u00e0 rimase nelle loro mani sino al 1736, quando venne restituita al legittimo duca che vi fece ritorno, con l'impegno di mantenere in citt\u00e0 un presidio spagnolo.\nI duchi ripresero possesso di un ducato in rovina, devastato dalla guerra, schiacciato dall'obbligo di mantenere l'oneroso presidio spagnolo: la duchessa \u2013 con l'appoggio di Vienna \u2013 riusc\u00ec a cacciare lo Spilimbergo (1739) e ad ottenere per s\u00e9 la reggenza del marito inabile.\nNel 1746 Guastalla fu di nuovo coinvolta nei conflitti europei durante la Guerra di successione austriaca: le truppe Imperiali di Maria Teresa e Carlo Emanuele III (stavolta alleato dell'Impero) bombardarono la citt\u00e0 per scacciare il presidio spagnolo, e la occuparono (3 aprile 1746). Poco prima, i duchi erano fuggiti alla volta di Padova, da cui Giuseppe non fece pi\u00f9 ritorno. Mor\u00ec infatti il 15 agosto dello stesso anno a causa di un colpo apoplettico.\nVisto che il matrimonio con Eleonora non aveva dato figli, Guastalla venne ceduta al Sacro Romano Impero, nella figura di Maria Teresa d'Austria, quale imperatrice e duchessa di Milano e due anni dopo, col Trattato di Aquisgrana (1748), entr\u00f2 a far parte del Ducato di Parma, a cui Guastalla rimase legata sino al 1847, anno in cui pass\u00f2 sotto il controllo del Ducato di Modena e Reggio."}
{"id": "1759990", "revid": "33888", "url": "https://it.wikipedia.org/wiki?curid=1759990", "title": "Il Trecentonovelle", "text": "Il Trecentonovelle \u00e8 una raccolta di novelle dello scrittore italiano Franco Sacchetti.\nStoria e descrizione.\nL'opera (che viene conservata nel manoscritto del \"Codice Magliabechiano VI, 112\" nella Biblioteca Nazionale Centrale di Firenze e nel \"Codice Laurenziano XLII, 12\"), piuttosto danneggiata, fu data alle stampe da Antonio Maria Biscioni a cura di Giovanni Gaetano Bottari nel 1724.\nNel 2014 \u00e8 stata pubblicata una edizione critica a cura di Michelangelo Zaccarello, col titolo Le trecento novelle, basata su un codice riconosciuto da lui dieci anni fa nella biblioteca del Wadham College di Oxford.\nLa raccolta, che con tutta probabilit\u00e0 fu ideata dal Sacchetti durante il suo incarico di priore nel 1385 a Bibbiena e redatta agli inizi del 1392 durante il podestariato di San Miniato per essere sviluppata in differenti fasi tra il 1393 e la sua morte, comprende, cos\u00ec come \u00e8 stata conservata, duecentoventidue novelle incluse quelle incomplete.\nLa raccolta si apre con un Proemio nel quale l'autore dichiara di volere, secondo il modello del Boccaccio, raccogliere tutte le novelle dalle antiche alle moderne oltre ad alcune in cui egli stesso fu protagonista.\nSi nota pertanto nell'opera la tendenza all'autobiografia e uno spiccato senso moralistico che viene spiegato dall'autore stesso quando afferma che vuole prendere ad esempio Dante \"che quando avea a trattare di virt\u00f9 e lode altrui, parlava egli, e quando avea a dire e' vizi e biasimare altrui, lo facea dire agli spiriti\".\nLe novelle, quasi tutte di ambientazione fiorentina, trattano del potere del signore o del comune di Firenze, del tema della burla e raccontano le avventure di giullari di professione o di burlatori d'occasione. Alcune sono dedicate ad illustri personaggi dell'epoca, come Bernab\u00f2 Visconti, Guglielmo di Castelbarco, Mastino II della Scala, Ludovico Gonzaga e un intero ciclo al giullare Dolcibene de' Tori.\nQuasi tutte le novelle riportano in conclusione la cosiddetta \"moralisatio\", dove l'autore rimprovera l'avarizia e l'ipocrisia, condanna il clero e i magistrati corrotti e le donne piene di vanit\u00e0 per mettere in risalto l'onest\u00e0, l'intelligenza e l'umorismo.\nIl testo, che \u00e8 costruito sul tipo dell\"'exemplum\", si rif\u00e0 al \"Decamerone\" ma anche dalla tradizione orale del popolo ed \u00e8 scritto in una lingua che risente di dialettismi, parole del gergo, modi della lingua parlata e con notevoli libert\u00e0 di carattere sintattico.\nLa raccolta del Sacchetti costituisce una buona fonte storica anche per ci\u00f2 che concerne le scienze sociali: difatti l'autore, attraverso uno spaccato della societ\u00e0 bassomedievale, ci fornisce una serie di elementi che \u00e8 impossibile scindere per analizzare gli usi e i costumi dell'epoca. Gli aspetti fisiologici, economici, sociali, religiosi e psicologici sono correlati fra loro e tutti forieri di un'interpretazione che va oltre la \"storiella burlesca\" e che cela profondi significati culturali e simbolici. I personaggi descritti dal Sacchetti, intenti quasi sempre a svolgere le loro attivit\u00e0 produttive, con i loro gesti e le loro abitudini, costituiscono un paradigma degno di nota per approfondire anche la storia dell'alimentazione.\nIl Trecentonovelle ci restituisce cos\u00ec l'immagine di una societ\u00e0 dove l'attivit\u00e0 economica predominante \u00e8 ancora l'agricoltura e dove la maggior parte degli abitanti sono contadini o artigiani."}
{"id": "1759992", "revid": "1494851", "url": "https://it.wikipedia.org/wiki?curid=1759992", "title": "Pettino (L'Aquila)", "text": "Pettino (\"Pitt\u00ecnu\" in dialetto aquilano) \u00e8 un quartiere dell'Aquila situato nella periferia nord occidentale della citt\u00e0, da cui dista circa 3 km. L'area \u00e8 tecnicamente una delle 59 frazioni che compongono L'Aquila, ma per la continuit\u00e0 urbana con il capoluogo e la presenza di strutture ed enti di importanza non prettamente locale, pu\u00f2 essere considerata a tutti gli effetti un quartiere cittadino. Conta circa 15.000 abitanti ed \u00e8 tra i pi\u00f9 grandi dell'Aquila nonostante lo spopolamento subito in seguito al terremoto del 2009 che lo ha duramente colpito.\nStoria.\nL'antica \"Pitinum\", costruita tra il I ed il II secolo d.C., \u00e8 considerata il primo insediamento dell'area posta alle pendici del Monte Marine e del Monte Pettino. Il villaggio sorse per motivi commerciali sul percorso della via Claudia Nova che congiungeva Amiternum, e quindi la via Cecilia, con l'altopiano di Navelli e, proseguendo, con la via Tiburtina. A partire dal X secolo perse importanza soprattutto in relazione agli insediamenti di San Sisto, possedimento dei Rivera, e di Sant'Anza con cui partecipa, nel XIII secolo, alla fondazione dell'Aquila.\nDestinata a residenza estiva della borghesia aquilana per decenni, l'area venne duramente colpita dal terremoto del 1703, originato secondo molti studiosi dalla faglia, detta appunto di Pettino, e che si sviluppa alle pendici del monte omonimo, e rimase a lungo abbandonata. Nel piano regolatore redatto da Giulio Tian nel 1917, l'area \u00e8 destinata ad uso agricolo.\nL'edificazione moderna di Pettino cominci\u00f2 nel dopoguerra con la costruzione di ville e nuclei sparsi di case. Il grande sviluppo avvenne per\u00f2 negli anni settanta anche in seguito alla realizzazione dell'autostrada A24 per Roma, il cui tratto sino al casello L\u2019Aquila Ovest venne aperto nel 1975, e del piano regolatore dello stesso anno che apr\u00ec le porte all'espansione nella periferia nord-occidentale della citt\u00e0. In breve tempo l'intero territorio delimitato dall'ansa dell'autostrada venne occupato e, successivamente, le propaggini urbane si estesero lungo le principali arterie stradali verso Sassa (a sud-ovest) e verso San Vittorino (a nord-ovest, dove si consolid\u00f2 l'insediamento di Pettino).\nNegli anni ottanta l'area, fino a quel momento caratterizzata quasi esclusivamente da insediamenti residenziali, venne qualificata da alcuni insediamenti culturali e formativi, tra i quali l'Accademia di belle arti, progettata da Paolo Portoghesi, ed il liceo scientifico Andrea Bafile, progettato da Luigi Zordan. Negli anni novanta la costruzione del Palazzo Silone, sede della Regione Abruzzo, accentu\u00f2 la centralit\u00e0 del quartiere in relazione ai principali flussi urbani cittadini tanto che nel 2004 venne approvata la costruzione di una linea tranviaria che congiungesse la frazione di Coppito, sede universitaria ed ospedaliera, con il nucleo storico dell'Aquila, poi mai completata. Nel 2009 l'area, che come detto \u00e8 attraversata da una faglia sismica, ha subito gravi danni dal terremoto del 6 aprile ed un conseguente spopolamento.\nDescrizione.\nGeografia e confini urbani.\nPettino si sviluppa nel territorio a nord-ovest dell'Aquila, alle pendici dell'omonimo monte ed a cavallo dell'autostrada A24. Il quartiere si estende lungo la \"strada statale 80\" che sale sul versante occidentale del Gran Sasso e collega L'Aquila con Arischia, formando con i quartieri vicini e con il capoluogo un unico agglomerato urbano. Le strade principali sono \"via della Comunit\u00e0 Europea\", \"via Leonardo Da Vinci\" e \"via Antica Arischia\", tutte disposte lungo la direttrice che va da sud-est a nord-ovest. Nonostante non vi siano apposite documentazioni comunali, per evidenti limiti urbani i suoi confini possono essere ricondotti a:\nIl quartiere forma, con i vicini Coppito, Cansatessa e San Vittorino, la V Circoscrizione.\nStrutture e luoghi d'interesse.\nEssendo un quartiere prettamente moderno, Pettino non ospita monumenti storici al contrario delle altre frazioni e quartieri del capoluogo. Al suo interno sono tuttavia situate strutture di particolare rilevanza quali:"}
{"id": "1759994", "revid": "666668", "url": "https://it.wikipedia.org/wiki?curid=1759994", "title": "Dolcificanti", "text": ""}
{"id": "1759996", "revid": "287204", "url": "https://it.wikipedia.org/wiki?curid=1759996", "title": "Provincia di Boulkiemde", "text": ""}
{"id": "1759997", "revid": "86343", "url": "https://it.wikipedia.org/wiki?curid=1759997", "title": "Boulkiemde", "text": ""}
{"id": "1760003", "revid": "1522738", "url": "https://it.wikipedia.org/wiki?curid=1760003", "title": "Guido Manuli", "text": "Biografia.\nGuido Manuli inizia la sua carriera a Milano, dove si era trasferito, iniziando come illustratore. Nel 1960 inizia a lavorare insieme a Bruno Bozzetto ricoprendo varie funzioni, fra cui quella di animatore, disegnatore, regista e direttore artistico. Per Bruno Bozzetto ha lavorato sui lungometraggi animati: \"West and Soda\", \"Vip - Mio fratello superuomo\", \"Allegro non troppo\", e anche nella saga del signor Rossi. Nello stesso tempo realizza sigle televisive e personaggi per la tv e la pubblicit\u00e0. Risalgono a questo periodo le creazioni dei personaggi: \"Donna Rosa\", \"Cavallino Michele\", \"Johnny Bassotto\", il pappagallo di \"Portobello\" e, per la televisione svizzera, \"Scacciapensieri\" e Mr. Hiccup. Dal 1982 come libero professionista realizza spot pubblicitari e videoclip, mentre continua a realizzare sigle e programmi televisivi per RAI e network privati. Realizza numerosi cortometraggi proiettati e premiati a festival internazionali. Nel 1990 realizza la sigla animata della seconda stagione della serie TV Don Tonino, con Andrea Roncato e Gigi Sammarchi. Nel 1991 vince un David di Donatello, per la migliore sceneggiatura, ex aequo con Maurizio Nichetti, con il film \"Volere volare\". Nel 1994 dirige \"L'eroe dei due mondi\". Nel 1999 dirige \"Monster Mash\" una coproduzione Rai, DIC Entertainment di Los Angeles. Nel 2001 dirige \"Aida degli alberi\". Con Maga animation studio e Rai Fiction ha completato nel 2007/ 2012 le serie in full CGI 3D, \"Acqua in bocca\"."}
{"id": "1760004", "revid": "113757", "url": "https://it.wikipedia.org/wiki?curid=1760004", "title": "Guitar Hero 3", "text": ""}
{"id": "1760005", "revid": "113757", "url": "https://it.wikipedia.org/wiki?curid=1760005", "title": "GTA San Andreas", "text": ""}
{"id": "1760007", "revid": "486946", "url": "https://it.wikipedia.org/wiki?curid=1760007", "title": "Granada Hills", "text": ""}
{"id": "1760008", "revid": "1543377", "url": "https://it.wikipedia.org/wiki?curid=1760008", "title": "Provincia di Sangui\u00e9", "text": "La provincia di Sangui\u00e9 \u00e8 una delle 45 province del Burkina Faso, situata nella Regione del Centro-Ovest. Il capoluogo \u00e8 R\u00e9o.\nStruttura della provincia.\nLa provincia di Sangui\u00e9 comprende 10 dipartimenti, di cui 1 citt\u00e0 e 9 comuni:"}
{"id": "1760009", "revid": "287204", "url": "https://it.wikipedia.org/wiki?curid=1760009", "title": "Provincia di Sanguie", "text": ""}
{"id": "1760010", "revid": "61051", "url": "https://it.wikipedia.org/wiki?curid=1760010", "title": "M-38", "text": ""}
{"id": "1760011", "revid": "86343", "url": "https://it.wikipedia.org/wiki?curid=1760011", "title": "Sanguie", "text": ""}
{"id": "1760012", "revid": "86343", "url": "https://it.wikipedia.org/wiki?curid=1760012", "title": "Sangui\u00e9", "text": ""}
{"id": "1760023", "revid": "174925", "url": "https://it.wikipedia.org/wiki?curid=1760023", "title": "Xenia (antica Grecia)", "text": "La xen\u00eca () riassume il concetto dell'ospitalit\u00e0 e dei rapporti tra ospite e ospitante nel mondo greco antico, della cui civilt\u00e0 costituiva un aspetto di grande rilievo. Era un dovere per i Greci ospitare coloro che chiedevano ospitalit\u00e0.\nPrescrizioni e consuetudini.\nLa \"xenia\" si reggeva su un sistema di prescrizioni e consuetudini non scritte che si possono riassumere in tre regole di base: \nIl padrone di casa doveva essere ospitale e fornire all'ospite cibo e bevande, la possibilit\u00e0 di lavare il corpo e indossare vesti pulite. Non era considerato educato porre domande fino a che l'ospite non lo avesse \"concesso\". Ci\u00f2 era molto importante soprattutto nei tempi antichi, quando si pensava che gli dei potessero assumere sembianze umane: se il padrone di casa avesse trattato male un ospite dietro le cui vesti si celasse un dio, avrebbe potuto incorrere nella collera divina. \nIl dono d'addio dimostrava che il padrone di casa era stato onorato di accogliere l'ospite. Vitruvio, a tal proposito, ci tramanda che gli artisti dell'antica Grecia chiamavano \"xenia\" un genere pittorico (vicino alla moderna natura morta) che rappresentava galline, uova, ortaggi, frutti e altri prodotti della campagna che venivano solitamente donati all'ospite. Spesso nei poemi omerici, nel caso di ospitalit\u00e0 tra due eroi, venivano scambiate le armature o delle armi.\nDal canto suo, l'ospite doveva essere gentile e non invadente. La \"xenia\" comportava anche il dovere di ricambiare l'ospitalit\u00e0 ricevuta e quello di badare a qualunque ospite. Possiamo dire che era un modo per rendere l'ospite \"membro temporaneo\" della comunit\u00e0 che stesse visitando, ma poteva anche indicare, pi\u00f9 semplicemente, che il visitatore non era un membro \"vero e proprio\", ma solo un ospite temporaneo.\nAspetti sacrali.\nIl dio greco Zeus veniva a volte indicato con l'epiteto di \"Xenios\" (\u03be\u03b5\u03bd\u03b9\u03bf\u03c2) a indicare, fra gli altri suoi attributi, anche quello di protettore dei viandanti e garante della \"xenia\" (\u03be\u03b5\u03bd\u03b9\u03b1). \nQuesto mostra come il concetto di ospitalit\u00e0 che si riassume nella \"xenia\", fosse profondamente incardinato nella spiritualit\u00e0 greca che la concretizzava poi nell'obbligo religioso di offrire ospitalit\u00e0 ai viandanti, i quali a loro volta erano investiti di responsabilit\u00e0 che andavano oltre la mera reciprocit\u00e0.\nEsempi dal mondo omerico.\nMolti, nel mondo omerico, sono gli episodi che aiutano a comprendere il concetto di ospitalit\u00e0 presso gli antichi Greci. Tra questi quello di Glauco e Diomede, assieme a quello di Achille e Priamo, \u00e8 uno dei pi\u00f9 importanti. Molto noto \u00e8 anche l'episodio dell'Odissea riguardante la maga Circe nell'isola di Eea. Ella infatti offr\u00ec ai compagni dell'eroe una crema detta Ciceone, e in seguito un vino molto buono, il Pramno. Anche l'episodio di Odisseo con Nausicaa, la figlia di Alcinoo, presso l'isola dei Feaci \u00e8 un chiaro esempio dell'ospitalit\u00e0 come concepita dai Greci.\nInfine, possiamo incontrare il valore della \"xenia \"quando Odisseo viene \"ospitato\" dalla ninfa Calipso o quando viene ospitato dal porcaro Eumeo nel momento in cui sbarca a Itaca (la sua terra nat\u00eca) nelle spoglie di mendicante.\nOdisseo alla mensa dei proci.\nNell\"'Odissea\" troviamo un episodio significativo: Antinoo insulta e colpisce brutalmente quel viandante in misere vesti di mendico, sotto cui si nasconde Odisseo, ma il suo comportamento \u00e8 disapprovato dagli altri proci consapevoli di come dietro un viandante potesse celarsi la presenza di un dio, in una di quelle frequenti teofanie volte a osservare gli uomini e i loro comportamenti, retti o turpi che essi fossero.\nViolazione dei vincoli: il rapimento di Elena.\nSecondo una chiave interpretativa la guerra di Troia, descritta in parte nell'Iliade di Omero, non \u00e8 altro che il risultato di una violazione delle norme della \"xenia\". Paride, ospite di Menelao, infrange gravemente i vincoli di ospitalt\u00e0 seducendo Elena e sottraendola al padrone di casa. Siccome una simile violazione della sacralit\u00e0 della \"xenia\" si risolveva in un'offesa all'autorit\u00e0 di Zeus, gli Achei dunque, nel vendicare questa trasgressione, obbedivano a un dovere religioso che aveva nella guerra la sua logica conseguenza.\nGlauco e Diomede.\nIn un celebre episodio dell\"'Iliade\", Glauco e Diomede si trovano faccia a faccia intenti a riconoscersi e scoprono che i loro nonni sono stati legati da vincoli di ospitalit\u00e0. Diomede si definisce allora nei confronti di Glauco:\n\"S\u00ec, tu sei per me un ospite ereditario e da lungo tempo, [\u2026] cos\u00ec io sono tuo ospite nel cuore dell'Argolide e tu sei il mio in Licia, il giorno in cui andrai fino a quel paese. Evitiamo allora entrambi il giavellotto l'uno dell'altro [\u2026] scambiamoci piuttosto le armi, cos\u00ec che tutti sappiano qui che ci gloriamo di essere degli ospiti ereditari\".\nQuesta situazione d\u00e0 a ciascuno dei contraenti dei diritti pi\u00f9 forti dell'interesse comune, nazionale.\nIl loro \u00e8 uno scambio che lega e obbliga.\n\"Avendo cos\u00ec parlato saltano dai loro carri, si prendono le mani e impegnano la loro fede. Ma in quel momento Zeus [\u2026] tolse a Glauco la ragione, poich\u00e9 scambiando le sue armi con Diomede [\u2026] gli d\u00e0 oro in cambio di bronzo, il valore di cento buoi in cambio di nove\".\nCos\u00ec Zeus vede in questo scambio un cattivo affare; ma in realt\u00e0 la disuguaglianza di valore tra i doni \u00e8 voluta: uno offre delle armi di bronzo, l'altro rende delle armi d'oro; uno offre il valore di nove buoi, l'altro si sente tenuto a rendere il valore di cento buoi.\nQuindi l'ospitalit\u00e0 presuppone uno scambio reciproco di doni.\nEredit\u00e0 culturali.\nCyprian Norwid.\nNell'introduzione al suo \"Odisseo\", il polacco Cyprian Norwid, autore romantico e poeta maledetto del XIX secolo, si sofferma su quale sia l'origine dell'ospitalit\u00e0 che accompagna e protegge il ritorno dell'eroe a Itaca. Egli riflette su come \u00abin quei luoghi, dietro qualsiasi forestiero, mendicante o vagabondo, si sospettava un essere divino. Non era concepibile, prima di accoglierlo, domandare al visitatore chi fosse; solo dopo aver immaginato la sua origine divina ci si poteva abbassare a domande di carattere terreno, e questo si chiamava ospitalit\u00e0; e per il medesimo motivo essa faceva parte delle pratiche e delle virt\u00f9 pi\u00f9 sacre. I greci dell'epoca omerica non conoscevano l'\"ultimo degli uomini\"! L'uomo era sempre il primo, cio\u00e8 divino.\u00bb\nNorwid riconduce quindi la genesi di quell'ospitalit\u00e0 a un'inclinazione spirituale tipica del mondo greco: l'intuizione, nell'essere e nell'agire umano, della presenza e della manifestazione di un elemento divino. In questa visione spirituale oggetti e situazioni consueti possono aprirsi a nuovi e pi\u00f9 benevoli significati: porte e strade non servono pi\u00f9 solo a dividere e ad allontanare dall\"'Altro\", ma possono essere mezzi e luoghi attraverso i quali la presenza divina, occultata sotto le vesti di un viandante, si manifesta nell'esistenza umana.\nRetaggi culturali.\nSebbene il termine \"xenia\" si riferisca in maniera specifica allo spazio culturale, sociale e religioso della Grecia antica, vi \u00e8 chi afferma la sopravvivenza tutt'oggi di una tradizione di ospitalit\u00e0, specie nelle civilt\u00e0 mediterranee, suggerendo implicitamente l'esistenza di un retaggio culturale della \"xenia\" greca in quegli stessi spazi geografici che ne hanno ospitato la civilt\u00e0."}
{"id": "1760024", "revid": "144796", "url": "https://it.wikipedia.org/wiki?curid=1760024", "title": "Alessandro di Odoardo Farnese", "text": ""}
{"id": "1760026", "revid": "1543377", "url": "https://it.wikipedia.org/wiki?curid=1760026", "title": "Provincia di Ziro", "text": "La provincia di Ziro \u00e8 una delle 45 province del Burkina Faso, situata nella Regione del Centro-Ovest. Il capoluogo \u00e8 Sapouy.\nStruttura della provincia.\nLa provincia di Ziro comprende 6 dipartimenti, di cui 1 citt\u00e0 e 5 comuni:"}
{"id": "1760027", "revid": "599013", "url": "https://it.wikipedia.org/wiki?curid=1760027", "title": "Ziro", "text": ""}
{"id": "1760029", "revid": "767487", "url": "https://it.wikipedia.org/wiki?curid=1760029", "title": "Craig Gruber", "text": "Biografia.\nSi unisce agli Elf nel 1972 per sostituire al basso Ronnie James Dio, che da quel momento in avanti avr\u00e0 solo il ruolo di cantante. Nell'agosto del 1974 viene reclutato da Ritchie Blackmore per formare i Rainbow. Dopo le registrazioni del primo album, nel maggio dell'anno successivo, venne respinto da Blackmore. Nel 1979 sostituisce per un breve periodo Geezer Butler nei Black Sabbath, poco prima dell'uscita di \"Heaven and Hell\". Nel 1983 si unisce alla band di Gary Moore e incide We Want Moore!.\n\u00c8 deceduto il 5 maggio 2015 all'et\u00e0 di 63 anni per l'esito di un carcinoma della prostata."}
{"id": "1760032", "revid": "2215945", "url": "https://it.wikipedia.org/wiki?curid=1760032", "title": "Maggiori leghe sportive professionistiche in Stati Uniti d'America e Canada", "text": "Le cosiddette \"Big Four\" league sono, negli Stati Uniti e in Canada, le pi\u00f9 alte divisioni professionistiche degli sport di squadra.\nIl termine venne per la prima volta usato nel 1921 in riferimento alla Major League Baseball, il pi\u00f9 alto livello del baseball americano, e, per molti anni \"major leagues\" o \"the majors\" furono termini riferiti esclusivamente al baseball.\nNel Nord America le massime leghe sportive generalmente riconosciute sono la Major League Baseball (MLB), la National Football League (NFL), la National Basketball Association (NBA), e la National Hockey League (NHL).\nAltre leghe maggiori includono la Major League Soccer (MLS), la Canadian Football League (CFL), la Indoor Football League (IFL), la National Lacrosse League (NLL), Major League Lacrosse (MLL), la Women's National Basketball Association (WNBA), e la National Women's Hockey League (NWHL).\nLe \"Major leagues\" sono complementate diverse dalle \"Minor leagues\" o leghe minori: esse consistono nelle divisioni inferiori nella gerarchia sportiva, paragonabili alle \"Serie B\" o ai campionati giovanili europei, pur con un importante differenza: Diversamente dalle altre leghe sportive del mondo (con l'eccezione delle leghe australiane), quelle negli Stati Uniti e in Canada non usano il sistema della promozione e retrocessione: le loro strutture sono piuttosto caratterizzate dall'uso delle \"franchigie\" a sistema chiuso. \nEsistono infine le \"Amateur leagues\", campionati dilettantistici nelle quali gli atleti non percepiscono un salario.\nDa notare che il termine \"major league\" \u00e8 limitato agli sport di squadra, sebbene alcuni sport individuali come il golf, tennis e le gare automobilistiche siano molto popolari, con PGA, ATP, WTA, Indycar, e NASCAR.\nLe quattro grandi.\nLe quattro pi\u00f9 importanti leghe maggiori nordamericane, percepite non solo dal pubblico statunitense e canadese, ma anche a livello planetario, sono:\nLe quattro leghe citate precedentemente sono quelle comunemente dette le \"Top Four\" le \"Big Four\". Fino al 2005, ognuna delle maggiori metropoli statunitensi aveva almeno una squadra nelle quattro grandi.\nLe quattro maggiori leghe conseguono introiti molto superiori a quelli delle leghe minori, e i migliori giocatori possono diventare icone culturali per decine di milioni di nordamericani perch\u00e9 le quattro grandi leghe godono di un posto dominante nella cultura popolare degli Stati Uniti e del Canada.\nIn termini generali di ricavi, la NFL, la MLB e la NBA (nel seguente ordine) sono classificate come le tre leghe sportive pi\u00f9 ricche al mondo. Al quarto posto troviamo la prima lega sportiva europea: la Premier League inglese. Il quinto posto \u00e8 occupato dalla NHL.\nAltre leghe maggiori.\nMajor League Soccer (MLS).\nIl calcio (conosciuto come \"soccer\") \u00e8 un gigante nella partecipazione sportiva (specialmente tra i ragazzini) ed ha gi\u00e0 raggiunto un buon livello di popolarit\u00e0. La MLS fu fondata nel 1996, poco dopo i campionati mondiali di USA 1994; nel primo anno della lega, con un massiccio interesse, fece ben sperare per ulteriori sviluppi, per\u00f2 negli anni successivi era gi\u00e0 in declino. Dopo il periodo di decadenza la MLS, dal 2006, sta sperimentando un nuovo periodo di crescita e di espansione, grazie anche alla firma di David Beckham e di altre stelle del calcio per franchigie americane. Inoltre si ha una maggiore copertura televisiva con la ESPN, la HDNet, Fox Soccer Channel, e Univision (Telefutura) che forniscono i diritti alla lega per la prima volta. Per di pi\u00f9 la MLS ha iniziato a far costruire stadi specifici per il calcio. Ad oggi 28 squadre partecipano al campionato e ulteriori 2 si uniranno alla lega nei prossimi anni.\nCanadian Football League (CFL).\nLa Canadian Football League \u00e8 il pi\u00f9 alto livello del football canadese e la seconda lega sportiva pi\u00f9 popolare in Canada dopo la NHL. La media di pubblico per partita, ne fa la sesta lega nel mondo e la terza in Nordamerica. Il trofeo della CFL, la Grey Cup, fu per la prima volta assegnato nel 1909 ed ha una ricca storia comparabile alla Stanley Cup della NHL. Al 2022 la lega conta 9 squadre.\nLa CFL venne fondata nel 1958, ma la maggior parte delle squadre competeva nelle due leghe preesistenti nel decennio precedente. Fu solo nel 1981 che quelle organizzazioni si dissolsero (conosciute come la Eastern e la Western Football Conference) nella CFL. Sette squadre hanno militato nella stessa citt\u00e0 in modo continuativo fin dal 1954, o anche prima. Le pi\u00f9 antiche squadre (Hamilton e Toronto) traggono le loro origini addirittura tra gli Sessanta e Settanta dell'Ottocento.\nLa CFL non \u00e8 molto popolare tra i fan del football americano data la sua prossimit\u00e0 e la sua somiglianza alla NFL, la lega pi\u00f9 ricca al mondo. La prima fonte di disparit\u00e0 di incassi tra la CFL e la NFL \u00e8 la differenza di contratti televisivi (il mercato televisivo degli Stati Uniti \u00e8 dieci volte pi\u00f9 grande di quello canadese). Tuttavia, le squadre CFL giocano in un campo pi\u00f9 grande e con regole differenti rispetto alla NFL, e come risultato porta un diverso tasso di talento, nel quale la velocit\u00e0 \u00e8 pi\u00f9 valutata della stazza.\nIndoor Football League (IFL).\nL' Indoor Football League \u00e8 il pi\u00f9 alto livello dell'indoor/arena dopo il fallimento dell'Arena Football League. Fondata nel 2008 dall'unione \ntra l'Intense Football League e la United Indoor Football League, la lega negli anni si \u00e8 stabilizzata e si \u00e8 espansa in varie citt\u00e0 degli Stati Uniti. Le squadre giocano negli stessi palazzetti usati dall'NBA o dall'NHL. Al 2022 la lega conta 15 squadre.\nMajor League Lacrosse (MLL) / National Lacrosse League (NLL).\nLa Major League Lacrosse e la National Lacrosse League sono altre leghe maggiori in Nord America. Bench\u00e9 non abbiano raggiunto il livello di successo della MLS, recentemente hanno avuto molto successo. MLL \u00e8 una lega outdoor che part\u00ec nel 2001 ed \u00e8 molto pi\u00f9 giovane rispetto alla NLL. Le partite della MLL si giocano prevalentemente in stadi. Dall'altra parte, la NLL \u00e8 una lega indoor, che \u00e8 pi\u00f9 anziana della MLL e i match si svolgono in palazzetti dello sport.\nCaratteristiche delle major leagues.\nStabilit\u00e0 delle franchigie.\nTutte le quattro maggiori leghe rivelano la stabilit\u00e0 della maggior parte delle franchigie. Nessuna squadra delle \"big four\" ha collassato, in senso finanziario, in decenni di storia, nonostante qualcuna di esse abbia traslocato da una citt\u00e0 all'altra. Da tener presente che in tempi pi\u00f9 lontani, molte franchigie collassarono, ma in anni pi\u00f9 recenti, quando le quattro grandi si sono stabilizzate, tale evento \u00e8 diventato sempre pi\u00f9 una rarit\u00e0.\nLe maggiori leghe nordamericane sono differenti rispetto alla stragrande maggioranza di quelle del resto del mondo, dato che non esiste un sistema di promozioni e retrocessioni. Le stesse squadre competono ogni anno. Le peggiori squadre non vengono retrocesse in un secondo livello. Anzi, le peggiori squadre vengono, in un certo senso \"ricompensate\", poich\u00e9 alla fine della stagione hanno la precedenza nella scelta ai Draft dell'anno successivo.\nIl pi\u00f9 recente fallimento di una franchigia delle quattro leghe risale al 1955 con gli originali Baltimore Bullets, mentre l'ultima squadra a cessare le sue operazioni furono i Cleveland Barons (gli ex California Golden Seals), che si fusero nei Minnesota North Stars (ora Dallas Stars) nel 1978, dopo due anni dal trasferimento in Ohio dalla California. L'ultima squadra NHL a fallire furono i New York Americans nel 1942. La NBA e la NHL si fusero con leghe \"rivali\" negli anni settanta. Durante queste fusioni, solo quattro franchigie, delle leghe rivali, rispettivamente la American Basketball Association e la World Hockey Association, sopravvissero, le altre invece chiusero i battenti. L'ultima squadra della NFL a fallire fu i Dallas Texans nel 1952. Nessuna squadra MLB fall\u00ec dal 1899, quando quattro leghe cessarono di esistere.\nLe quattro grandi leghe si sono espanse negli ultimi decenni ed attualmente hanno 30, o nel caso della NFL e della NHL, 32 squadre. Le ultime squadre ad arrivare nelle leghe maggiori, furono i Charlotte Bobcats, che fecero ingresso nella NBA nel 2004, nella NFL gli Houston Texans nel 2002, nella NHL i Seattle Kraken nel 2021 e nella MLB gli Arizona Diamondbacks e i Tampa Bay Rays.\nLe ultime franchigie arrivate hanno dovuto sborsare una consistente cifra di denaro per guadagnare il diritto di entrata. Gli Houston Texans hanno pagato 700 milioni di dollari per far parte nella NFL. I Charlotte Bobcats si impegnarono per 300 milioni per entrare nella NBA. I Diamondbacks e i Devil Rays spesero $130 milioni per far parte della MLB mentre i Seattle Kraken hanno pagato 650 milioni per arrivare nella NHL.\nMolti analisti pensano che 30 squadre sia il numero ottimale per una major league. Tuttavia ulteriori espansioni sono incerte, specialmente per quanto riguarda la NFL che \u00e8 arrivata a contare 32 squadre. Bench\u00e9 le nuove franchigie siano tenute a pagare un enorme onorario, pi\u00f9 squadre entrano in una lega pi\u00f9 gli incassi di ciascuna squadra tendono a diminuire. Anche se ampie fette di mercato, inteso come zone, rimangono senza una squadra, le quattro leghe sono vicine al numero di saturazione dato che ulteriori nuove franchigie possono peggiorare la qualit\u00e0 dello spettacolo sportivo, nonch\u00e9 diminuire i proventi dalla vendita dei diritti televisivi.\nCFL.\nLa Canadian Football League (CFL), in francese \"Ligue canadienne de football\" (LCF), \u00e8 una lega sportiva professionistica del Canada, nella quale viene giocato il football canadese ai massimi livelli. Le sue nove squadre, ubicate in altrettante citt\u00e0, sono divise in due divisioni (Est e Ovest). La stagione regolare si disputa da met\u00e0 giugno agli inizi di novembre. Ogni squadra gioca diciotto partite. Dopo la regular season, sei squadre disputano i playoff, che culmina con l'assegnazione della Grey Cup a fine novembre, il maggior evento sportivo canadese. La CFL, fondata ufficialmente nel 1958, trae le sue origini agli anni 1860.\nBench\u00e9 l'hockey su ghiaccio sia lo sport pi\u00f9 popolare in Canada, la CFL lo \u00e8 altrettanto nel Qu\u00e9bec e nelle province occidentali. Nell'Ontario meridionale, la CFL si sta riprendendo dopo il caso di bancarotta che distrusse le squadre di Toronto e Hamilton nel 2003; dopo essere passate sotto nuovi proprietari, hanno aumentato il loro pubblico. I Lions hanno visto una recente ripresa di numero di tifosi, di cui molti lo attribuiscono al lavoro efficiente del management. I Lions competono con gli Edmonton Eskimos per il numero maggiore di pubblico; in media gli Eskimos hanno circa 40.000 spettatori per partita. I tifosi dei Saskatchewan Roughriders sono conosciuti per la loro lealt\u00e0 alla squadra, dato che seguono i loro idoli nelle trasferte.\nDistribuzione delle franchigie.\nStati Uniti.\nLe Major leagues tendono ad avere le loro franchigie solo nelle pi\u00f9 grandi e popolose citt\u00e0. Infatti nelle metropoli, con almeno due milioni di abitanti si possono trovare una franchigia, o anche due, come nel caso di Los Angeles, con i Lakers e i Clippers nella NBA. Tuttavia ci sono delle eccezioni: nella NFL Los Angeles non ha avuto una franchigia dal 1995 al 2016; i Green Bay Packers, franchigia ubicata in una citt\u00e0 di provincia, riescono a sopravvivere grazie alla lealt\u00e0 dei suoi tifosi, o alla vicinanza con un grosso centro che funge da bacino di utenza (nel caso dei Packers, la citt\u00e0 di Milwaukee. Altre franchigie di provincia scomparirono gi\u00e0 prima del 1934.\nGli Utah Jazz sono situati nello Stato meno popoloso rispetto a qualsiasi altra squadra. Si trasferirono a Salt Lake City da New Orleans durante un turbolento periodo della storia della NBA e poco dopo il ritiro della franchigia ABA degli Utah Stars. Hanno avuto un forte supporto da una larga fascia di utenza priva degli altri sport maggiori.\nLe leghe professionistiche come le conosciamo sono il risultato di una lunga evoluzione durata decenni tra la Guerra civile americana e la Seconda guerra mondiale, nel periodo in cui il treno era il principale mezzo di trasporto. Come risultato la maggior parte delle squadre delle leghe sono concentrate per lo pi\u00f9 nel nordest degli USA, ossia in un raggio di approssimativamente una giornata di treno. Nessuna squadra della MLB esisteva a sud e a ovest di St. Louis; la NFL fu confinata nella zona dei Grandi Laghi e nel nordest, e agli inizi la NBA copriva la zona che andava dall'Iowa-Illinois a Boston. La NHL rimase confinata a sei citt\u00e0 del nordest, dei Grandi Laghi e del Canada orientale, fino al 1967, bench\u00e9 squadre del Canada occidentale e del nordovest degli USA, all'epoca della precedente lega, negli anni dieci e venti, hanno conteso per la Stanley Cup nel finale di stagione. College, minor league e squadre amatoriali esistettero da costa a costa in tutti i quattro gli sport presi in considerazione, ma raramente giocarono fuori dalla loro regione.\nCon il miglioramento dei mezzi di trasporto, la geografia degli sport professionistici cambi\u00f2. Con l'eccezione delle squadre di hockey dell'ovest, che competerono all'inizio del XX secolo, non ci furono squadre delle leghe maggiori nella zona occidentale fino alla fine della seconda guerra mondiale. La prima franchigia della costa pacifica furono i Los Angeles Rams, che emigrarono da Cleveland nel 1946. Lo stesso anno, nella All-America Football Conference iniziarono a giocare i Los Angeles Dons e i San Francisco 49ers. Per quanto riguarda il baseball non si estese ad ovest fino al 1958, quando si spostarono le due franchigie di New York. La NBA segu\u00ec la MLB con il trasferimento nel 1960 dei Lakers da Minneapolis a Los Angeles, mentre la NHL non avrebbe avuto una squadra occidentale fino al 1967. Con l'eccezione dei Los Angeles Kings, le prime franchigie della NHL negli USA occidentali e meridionali non ebbero successo, e tranne per i Kings, le altre dovettero emigrare.\nDa allora, alcune franchigie migrarono nell'area della Sun Belt, come nelle citt\u00e0 di Phoenix e di Dallas. La maggior parte delle zone degli USA sono rappresentate da almeno una franchigia, tuttavia ci sono citt\u00e0 da pi\u00f9 di un milione di abitanti che non sono rappresentati da nessuna squadra. Al 2006, la pi\u00f9 grande area metropolitana senza una franchigia professionistica \u00e8 l'Inland Empire in California, che \u00e8 tuttavia adiacente all'area di Los Angeles.\nLa pi\u00f9 popolosa citt\u00e0 senza una franchigia del \"Big Four\" \u00e8 invece Austin, che \u00e8 situata a met\u00e0 strada di un conglomerato di altre citt\u00e0 quali Houston, San Antonio e Dallas, che, tutte quante, ospitano almeno una franchigia. Altre aree metropolitane, di una certa rilevanza alle quali manca una franchigia, si segnalano Hampton Roads, Louisville, El Paso e Omaha. Altri centri medio-grandi come Jacksonville, Nashville, Memphis, e Oklahoma City hanno avuto una loro franchigia solo a partire dagli anni 2000.\nTra le aree metropolitane senza una franchigia per un lungo periodo si \u00e8 annoverato il centro di Las Vegas. Nonostante la crescita vertiginosa della citt\u00e0 del Nevada, le quattro leghe sono state prudenti a collocare una franchigia in un centro noto per l'industria d'azzardo, che include tra l'altro, anche le scommesse sportive. Negli Stati Uniti, per un'organizzazione sportiva professionistica avere qualsiasi legame, percepito o reale, con interesse nell'azzardo \u00e8 un tab\u00f9, almeno dopo uno scandalo nel 1919. Tutte le quattro leghe proibiscono alle loro squadre e al loro personale di avere qualsiasi tipo di contatto o associazione con interessi nell'azzardo, nonch\u00e9 qualsiasi legame tra sport professionistico ed azzardo. Inoltre, grazie all'abbondante quantit\u00e0 di intrattenimenti, per una franchigia che volesse trasferirsi a Las Vegas, le sarebbe difficile attrarre un largo, e stabile, numero di tifosi. La NBA organizz\u00f2 l'All-Star game nel 2007 NBA All-Star Game a Las Vegas; a quel punto la lega di basket, visto il successo sembrava interessata a stabilire una franchigia. Nonostante ci\u00f2, David Stern disse che la citt\u00e0 doveva avere un'arena pi\u00f9 moderna, prima di ospitare un altro All-Star Game. Un fatto di cronaca che coinvolse un giocatore di football, Pacman Jones, ridusse le possibilit\u00e0 che Las Vegas ospitasse una franchigia di una delle quattro leghe professionistiche. Nonostante ci\u00f2, a partire dalla stagione 2020, las squadra NFL degli Oakland Raiders si \u00e8 stabilita proprio a Las Vegas, assumendo il nome di Las Vegas Raiders.\nCanada.\nQuando la WHA e la NHL si fusero, la NHL eredit\u00f2 squadre delle aree metropolitane canadesi, che all'epoca erano di popolazione inferiore al milione di abitanti, Edmonton, Winnipeg e Qu\u00e9bec City. La NHL in seguito aggiunse squadre ubicate a Calgary (con la ricollocazione di Atlanta) e Ottawa (tramite un'espansione). La popolarit\u00e0 dell'hockey su ghiaccio nella cultura canadese permise a queste franchigie di competere, almeno per qualche tempo, con squadre aventi un pi\u00f9 largo bacino, finch\u00e9 negli anni 2000 le squadre di Winnipeg e Qu\u00e9bec furono costrette a spostarsi negli USA. Le altre tre franchigie superstiti furono in grado di sopravvivere poich\u00e9 il loro mercato si increment\u00f2 in modo rapido. Bench\u00e9 Calgary ed Edmonton rimangono i due pi\u00f9 piccoli mercati televisivi delle quattro leghe, gli svantaggi sono compensati dalle due citt\u00e0 dell'Alberta negli ultimi anni grazie al fatto che l'economia di questa zona \u00e8 in rapida ascesa.\nLa prima squadra canadese della Major League Baseball furono i Montreal Expos, che iniziarono a giocare nel 1969 e furono una tra le pi\u00f9 svantaggiose franchigie sportive. Diventarono cos\u00ec i Washington Nationals nel 2005. I Toronto Blue Jays, che iniziarono la loro attivit\u00e0 nel 1977, hanno fatto molto meglio.\nI Toronto Huskies furono tra i soci fondatori della NBA, ma durarono solo una stagione. La NBA ritorn\u00f2 a Toronto nel 1995 quando i Raptors si aggregarono alla lega. Lo stesso anno iniziarono a giocare i Vancouver Grizzlies, ma si trasferirono a Memphis nel 2001.\nLa NHL ha operato in entrambi i lati del confine americano-canadese gi\u00e0 dal 1924 e ci furono forti club statunitensi ancora prima che la NHL venisse creata. Il primo club statunitense che gioc\u00f2 nella Stanley Cup furono i Portland Rosebuds della Pacific Coast Hockey League, che perse la serie del 1916 con i Montreal Canadiens (poi della National Hockey Association). L'anno seguente i Seattle Metropolitans conquistarono la Coppa. I Boston Bruins sono la pi\u00f9 antica franchigia statunitense della lega, facendone parte fin dal 1924.\nLa NFL non ha mai tentato di entrare nel mercato canadese, lasciando perci\u00f2 campo libero alla Canadian Football League. La CFL fu formata negli anni cinquanta dalla fusione di due preesistenti leghe. La CFL si espanse negli anni novanta negli USA, ma questa avventura fu un insuccesso, nonostante la squadra di Baltimora avesse attirato un pubblico numeroso ed avesse vinto una Grey Cup. Tra la CFL e la NFL \u00e8 in atto una collaborazione nella quale la seconda presta dei soldi in cambio del rilascio di giocatori. Si \u00e8 parlato anche della creazione di una franchigia NFL a Toronto.\nRestrizioni alle propriet\u00e0.\nTutte le quattro leghe hanno strette regole riguardo alla possibilit\u00e0 di divenire proprietario di una squadra. Per prevenire la percezione di essere in un conflitto di interesse, le leghe non permettono agli affiliati di possedere pi\u00f9 di una franchigia. La Major League Soccer non \u00e8 stata in grado di adottare questo tipo di struttura: la MLS opera come singola entit\u00e0 e per interesse della sua stabilit\u00e0 \u00e8 stata costretta a permettere a qualche appassionato del \"soccer\" di possedere pi\u00f9 di una franchigia, almeno per ora. Comunque c'\u00e8 solo un'eccezione alla regola. Un altro caso anomalo: nel 2001 la MLB acquis\u00ec i Montreal Expos dai proprietari. In seguito la lega trasfer\u00ec la franchigia a Washington, D.C. (ora conosciuta come i Nationals), ma rest\u00f2 sempre di propriet\u00e0 delle altre 29 franchigie. Nel maggio 2006 la squadra venne venduta ad un gruppo locale capeggiato da Theodore N. Lerner.\nTutte le quattro leghe maggiori garantiscono l'esclusivit\u00e0 territoriale agli affiliati, precludendo l'aggiunta di un'altra squadra nella stessa area senza il consenso della franchigia locale. Per esempio, per ottenere il consenso dei Baltimore Orioles, proprietario Peter Angelos, di installare una squadra MLB a Washington (che \u00e8 a circa 56\u00a0km da Camden Yards), fu stretto un nuovo accordo per la spartizione dei proventi televisivi.\nAlcune leghe, come la NFL, hanno forti restrizioni. La NFL proibisce ai gruppi multipli o alle aziende pubbliche di acquisire una franchigia. Inoltre \u00e8 proibito ai proprietari di possedere un'altra squadra sportiva (eccetto per quelle di soccer e di arena football), di investire nei casin\u00f2 e di essere coinvolti nelle operazioni legate al gioco d'azzardo.\nRiguardo ai diritti territoriali, la preoccupazione principale per molte franchigie \u00e8 la gestione delle entrate televisive. Poich\u00e9 la NFL divide le entrate televisive egualmente tra tutte le squadre e la maggior parte delle squadre riesce a fatica riempire gli stadi, alcuni proprietari di franchigia non hanno difficolt\u00e0 a dividere la loro zona con un altro team. Ad esempio nel 1996 i Washington Redskins non posero problemi ad un ritorno di una franchigia a Baltimora.\nLeghe rivali.\nTutte le leghe maggiori hanno sconfitto almeno una lega rivale creata con l'intenzione di diventare grande come quella preesistente, spesso sottraendo giocatori di fama e collocando franchigie in citt\u00e0 dove ne era presente gi\u00e0 una. In molti casi, le leghe maggiori hanno assorbito le franchigie di pi\u00f9 successo dalla fallita rivale.\nCrescita dei giovani.\nLe quattro leghe maggiori adottano differenti sistemi per la crescita dei giocatori giovani.\nEsposizione televisiva.\nTutte le quattro leghe maggiori hanno avuto contratti televisivi con almeno una delle tre grandi reti televisive statunitensi (CBS, NBC, e ABC) fin dai primi anni di vita di questi networks, continuando oggi anche con la FOX. Le partite della stagione, oltre ad importanti eventi come l'all-star game, vengono spesso trasmessi in prima serata. Negli ultimi anni la televisione via cavo e via satellite hanno preso una grossa fetta della torta degli introiti televisivi. Tre delle quattro leghe maggiori hanno un canale dedicato solamente a loro. La NBA TV venne lanciata nel 1999, con a seguire NFL Network e NHL Network. La Major League Baseball ha annunciato la nascita per il suo network, ma successivamente venne lasciata cadere l'idea per far posto a una collaborazione con la FOX.\nComparando la quantit\u00e0 dei contratti televisivi, la NFL guadagna di pi\u00f9 di tutte, seguono, rispettivamente, la NBA, la MLB e la NHL.\nSalario dei giocatori.\nLa media annuale del salario dei giocatori delle quattro leghe \u00e8 circa $2,9 miilioni nel 2004, sebbene i salari variano dal minimo di $300\u00a0000 per le riserve al massimo di $20 milioni per i campioni.\nDominio nei rispettivi sport.\nUn altro tratto comune delle quattro leghe \u00e8 che sono le competizioni pi\u00f9 importante nei rispettivi sport.\nNel mondo ci sono altre leghe prospere di hockey su ghiaccio, di baseball e di pallacanestro che sono in grado di sfidare il dominio delle controparti nordamericane. Major League Baseball sta attirando in misura maggiore campioni della Nippon Professional Baseball, le leghe europee di hockey su ghiaccio sono diventate la maggior fonte dei talenti per la NHL e la National Basketball Association recluta spesso i talenti dalle leghe d'Europa e dell'America Latina. Nel football il dominio della NFL \u00e8 invece incontrastato.\nBaseball, basket e hockey.\nLa percepita mancanza di competizione dal resto del mondo ha contribuito alla controversa definizione da parte dei media statunitensi dei campioni della MLB, della NBA e della NFL come \"campioni del mondo\". I primi vincitori della Stanley Cup erano chiamati \"campioni del mondo\", ma questa pratica cadde nella seconda met\u00e0 del Novecento. La Federazione internazionale di Hockey su ghiaccio ha proposto un campionato mondiale tra le vincitrici della Stanley Cup e i campioni della European Hockey League.\nSiccome la popolarit\u00e0 del basket e del baseball sta crescendo anche al di fuori del Nord America, si \u00e8 ventilato l'idea di portare alcune franchigie negli altri mercati. Uno degli svantaggi di portare franchigie all'estero \u00e8 che gli sport in questione hanno molta popolarit\u00e0 in paesi poveri, i quali non sarebbero in grado di dare sostegno finanziario a delle franchigie sportive. L'unica eccezione \u00e8 la popolarit\u00e0 del baseball in Giappone dove c'\u00e8 gi\u00e0 una lega ben sviluppata. Per la popolarit\u00e0 del hockey in alcune delle parti pi\u00f9 prospere dell'Europa, molti credono che la lega con le pi\u00f9 alte possibilit\u00e0 di successo fuori dal Nord America sarebbe la NHL. Ci\u00f2 ha portato alla discussione su possibili franchigie europee nella NHL, sebbene gli organi ufficiali hanno ripetuto che non c'erano piani per creare una divisione europea. Sfide tra europei e nordamericani ebbero luogo tra gli anni settanta e ottanta quando si scontravano le squadre sovietiche e quelle della NHL in partite d'esibizione.. Leghe professionistiche in Svezia, Finlandia, Germania, Austria e Svizzera hanno giocatori talentuosi, ma i pi\u00f9 alti salari offerti dalle squadre NHL ne hanno sottratto una parte considerevole. Significativamente, l'hockey su ghiaccio \u00e8 uno sport popolare in paesi con redditti non molto alti (Russia, Repubblica Ceca, Slovacchia, Bielorussia, Kazakhistan), o con pochi abitanti (Svizzera, Finlandia) o entrambe le cose (Lettonia). Nei paesi pi\u00f9 grandi e popolosi d'Europa, come la Francia, l'Italia e il Regno Unito, l'hockey non \u00e8 uno sport maggiore. La Germania \u00e8 in parte un'eccezione, con un campionato di hockey di alto livello; tuttavia non \u00e8 in questo paese uno degli sport pi\u00f9 popolari.\nCome menzionato, la federazione internazionale di hockey su ghiaccio ha proposto, invece di installare franchigie NHL in Europa, un campionato mondiale da svolgersi tra le vincitrici della Stanley Cup della European Hockey League. La posizione della NHL su questa proposta non \u00e8 ancora chiara, ma molti credono che il sindacato dei giocatori veda di cattivo occhio l'idea.\nRecentemente si sono intensificate discussioni di portare franchigie NBA in Europa. Per ragioni logistiche sarebbe necessario avere due, quattro o pi\u00f9 franchigie in Europa, in modo che le squadre nordamericane possano giocare pi\u00f9 partite in un'unica trasferta. Citt\u00e0 prese in considerazione per questa espansione sono Londra, Parigi, Barcellona, Madrid, Colonia, Berlino, Roma e Mosca. Sebbene David Stern e Michael Jordan siano tra coloro che hanno appoggiato l'idea, la presenza NBA in Europa si sta facendo sempre meno probabile, almeno per il prossimo futuro, dato il forte spirito collaborativo tra la NBA e l'ULEB. Nel 2005, le due organizzazioni hanno trovato un accordo sulla NBA Europe Live Tour, una competizione estiva in cui squadre NBA giocano con i pi\u00f9 forti club europei.\nInfine, un grosso ostacolo per qualsiasi tentativo di stanziare una franchigia NBA o NHL in Europa \u00e8 che il calcio si trova in posizione di gran lunga dominante rispetto agli altri sport. Poche arene europee sarebbero in grado di ospitare una franchigia NBA e/o NHL.\nFootball.\nLa NFL ha la minore visibilit\u00e0 internazionale delle quattro leghe maggiori. Tuttavia resta pur sempre lo sport pi\u00f9 popolare negli Stati Uniti. Negli anni cinquanta e sessanta, alcune squadre della NFL giocavano contro quelle della CFL in una sorta di \"American Bowl\". La NFL ha tentato di promuovere il suo gioco nel mondo con alcune esibizioni in Messico, Europa, Australia e Giappone e con l'esperienza della NFL Europa, terminata nel 2007. Dal 2005, la NFL ha iniziato a tenere una partita di regular season fuori dagli Stati Uniti. Nel 2005 la partita si tenne a citt\u00e0 del Messico tra i San Francisco 49ers e gli Arizona Cardinals; all'Estadio Azteca, ci furono 130.000 spettatori.. Fece seguito la partita nel 2007 al New Wembley Stadium a Londra. Un altro match di regular season ci fu nel 2008 sempre a Wembley e ci sono piani per giocare 17 partite fuori dagli USA.\nLa NFL ha un accordo con la Canadian Football League (CFL). Ci sono state speculazione su un possibile insediamento di una franchigia a Toronto, per bilanciare un'eventuale nuova squadra di Los Angeles. Nonostante ci\u00f2, le prospettive di franchigie NFL fuori dagli Stati Uniti nel prossimo futuro sono scarse, anche perch\u00e9 proprio a Toronto esiste gi\u00e0 una squadra CFL: i Toronto Argonauts.\nNell'ottobre 2007, Ralph Wilson, il proprietario dei Buffalo Bills, fece una proposta formale ai suoi soci di far giocare ogni anno una partita di preseason e una di regular season a Toronto, che si trova a soli 145 chilometri di distanza da Buffalo. I Bills contano attualmente circa 15.000 fan canadesi per partita, e Wilson vede Toronto come mercato potenziale per la sua squadra.. La lega ha approvato il piano e ha annunciato nel febbraio 2008 che i Bills potevano giocare una partita di regular season a Toronto dal 2008 al 2012.\nCalcio.\nBench\u00e9 rimanga il meno seguito degli sport maggiori nel Nord America, il calcio ha il beneficio di avere il maggior seguito nel mondo. Le squadre MLS hanno iniziato a trarre profitto dalla loro attivit\u00e0 per la prima volta nella storia del calcio statunitense e la presenza sugli spalti \u00e8 maggiore di quella prevista negli anni novanta. L'introduzione di stadi specifici per il calcio e maggiori controlli fiscali sono elementi essenziali per un'eventuale formazione della Superlega nordamericana e per l'invito per le squadre del nordamerica a disputare la Copa sudamericana. La nuova CONCACAF Champions League pu\u00f2 diventare la linfa vitale per le squadre statunitensi e canadesi negli anni futuri, poich\u00e9 offrir\u00e0 una chance di giocare contro le pi\u00f9 quotate squadre europee e sudamericane nella FIFA Club World Cup."}
{"id": "1760036", "revid": "1543377", "url": "https://it.wikipedia.org/wiki?curid=1760036", "title": "Provincia di Baz\u00e8ga", "text": "La provincia di Baz\u00e8ga \u00e8 una delle 45 province del Burkina Faso, situata nella Regione del Centro-Sud. Il capoluogo \u00e8 Kombissiri.\nStruttura della provincia.\nLa Provincia di Baz\u00e8ga comprende 7 dipartimenti, di cui 1 citt\u00e0 e 6 comuni:"}
{"id": "1760038", "revid": "287204", "url": "https://it.wikipedia.org/wiki?curid=1760038", "title": "Provincia di Bazega", "text": ""}
{"id": "1760039", "revid": "86343", "url": "https://it.wikipedia.org/wiki?curid=1760039", "title": "Bazega", "text": ""}
{"id": "1760040", "revid": "86343", "url": "https://it.wikipedia.org/wiki?curid=1760040", "title": "Baz\u00e8ga", "text": ""}
{"id": "1760046", "revid": "1543377", "url": "https://it.wikipedia.org/wiki?curid=1760046", "title": "Provincia di Nahouri", "text": "La provincia di Nahouri \u00e8 una delle 45 province del Burkina Faso, situata nella Regione del Centro-Sud. Il capoluogo \u00e8 P\u00f4.\nStruttura della provincia.\nLa provincia di Nahouri comprende 5 dipartimenti, di cui 1 citt\u00e0 e 4 comuni:"}
{"id": "1760047", "revid": "86343", "url": "https://it.wikipedia.org/wiki?curid=1760047", "title": "Nahouri", "text": ""}
{"id": "1760050", "revid": "7", "url": "https://it.wikipedia.org/wiki?curid=1760050", "title": "Frati agostiniani", "text": ""}
{"id": "1760056", "revid": "287204", "url": "https://it.wikipedia.org/wiki?curid=1760056", "title": "Provincia di Zoundweogo", "text": ""}
{"id": "1760058", "revid": "86343", "url": "https://it.wikipedia.org/wiki?curid=1760058", "title": "Zoundweogo", "text": ""}
{"id": "1760062", "revid": "117600670", "url": "https://it.wikipedia.org/wiki?curid=1760062", "title": "Il Piccolo (Alessandria)", "text": "Il Piccolo \u00e8 un giornale bisettimanale di Alessandria, fondato nel 1925, diffuso in provincia di Alessandria e nella parte meridionale della provincia di Asti (\"Acquese astigiano\").\nStoria.\nIl 4 aprile 1925 nasce il primo giornale di informazione di Alessandria. Si chiama \u2018Cronaca e processi\u2019, con sotto scritto tra parentesi \u2018Il Piccolo di Alessandra\u2019 e nel suo editoriale il direttore Mario Scabiolo definisce con chiarezza il programma della testata: raccontare al lettore tutto quanto accade in Alessandria, compresa anche la cronaca pi\u00f9 minuta, prestando particolare attenzione alla vicende\ngiudiziarie. Il nome originale non dura molto. \nGi\u00e0 il 26 settembre 1925 viene adottato come nome del giornale, \u2018Il Piccolo\u2019.\nMario Scabiolo \u00e8 il direttore responsabile e condivide la propriet\u00e0 della testata con il collega Guido Bertinaria. Nel luglio 1925, per\u00f2, rileva totalmente la propriet\u00e0 e diventa anche amministratore unico. Mario Giusto Angelo Scabiolo \u00e8 un uomo giovane. Nasce il 4 maggio 1901 e ha le prime esperienze come giornalista grazie alla collaborazione avviata nel 1923 con Evardo Dupuis alle cronache locali della \u2018Gazzetta del Popolo\u2019. Solo due anni dopo si butta nella grande avventura del\n\u2018Piccolo\u2019, una scelta premiata dai lettori. \nNegli anni di Sal\u00f2 la direzione passa al Valenzano Mario Alberto Tuninetti. Nel 1946 Scabiolo riprende la direzione, per\u00f2 ora il giornale ha anche un condirettore nella persona di Mario Odisio, che ha rilevato la propriet\u00e0. Scabiolo muore l\u201911 maggio 1950, pochi giorni dopo avere compiuto 49 anni. \u2018Il Piccolo\u2019 cos\u00ec diventa a tutti gli effetti di Odisio.\nIl 16 settembre 1964, il giornale diventa bisettimanale. \nQuando Odisio muore nel 1978, formalmente responsabile della testata diventa Corrado Testa. La guida effettiva entro breve tempo viene assunta dal Paolo Zoccola, uno degli editori della So.Ge.D., la societ\u00e0 che rileva la propriet\u00e0 del giornale. \u00c8 solo per\u00f2 a partire dall\u2019edizione del 5 gennaio 1983 che Zoccola figura ufficialmente come direttore mentre Testa \u00e8 ancora responsabile della testata.\nDal 18 ottobre 1986 Zoccola \u00e8 direttore responsabile e Testa redattore capo. \nIl giornale si aggiorna e si amplia, estendendo la propria sfera di interessi a tutta la provincia di Alessandria. Questo momento felice ha la sua consacrazione nel marzo 1999 quando il giornale alessandrino viene indicato come il periodico pi\u00f9 letto in Piemonte da una ricerca effettuata dalla societ\u00e0 Datamedia. \nNel 2000 Zoccola esce dalla So.Ge.D. e lascia anche la guida del giornale. \nViene scelto come direttore Roberto Gilardengo, gi\u00e0 redattore capo della testata, a cui succede nel 2018 Alberto Marello attuale direttore in carica.\nDescrizione.\nIl 1\u00ba gennaio 2019 l'editrice So.Ge.D e l'editrice Sic si fondono dando vita al gruppo editoriale So.Ge.D. di cui fanno parte i giornali cartacei Il Piccolo, Il Novese e L'Ovadese e i siti internet dedicati all'informazione online come:"}
{"id": "1760063", "revid": "729019", "url": "https://it.wikipedia.org/wiki?curid=1760063", "title": "Form mail", "text": "Form mail \u00e8 un'applicazione in CGI binario da inserire nella cartella cgi-bin del proprio server ed il relativo codice all'interno della pagina web da creare per permettere agli utenti del proprio sito o blog di comunicare attraverso il browser bypassando il client di posta."}
{"id": "1760065", "revid": "174919", "url": "https://it.wikipedia.org/wiki?curid=1760065", "title": "Bartolomeo Capasso", "text": ""}
{"id": "1760066", "revid": "287204", "url": "https://it.wikipedia.org/wiki?curid=1760066", "title": "Horde", "text": "Horde \u00e8 un progetto aperto dedicato allo sviluppo di applicazioni Open Source.\nL'applicazione pi\u00f9 nota \u00e8 l'omonimo client di posta: un pacchetto per la gestione completa delle email (calendario, note, operazioni, file manager).\nStoria.\nIl framework di Horde deriva da Horde IMP (Internet Messaging Project), che Chuck Hagenbuch pubblic\u00f2 su Freshmeat nel 1998. Il costante flusso di richieste per l'aggiunta di servizi non strettamente inerenti alla gestione della posta online, spinse gli sviluppatori a creare un'applicazione pi\u00f9 versatile: Horde framework. La prima pubblicazione avvenne con la versione 1.3.3, all'inizio del 2001. La pubblicazione di Horde 2.0 e IMP 3.0 fu la prima a utilizzare due componenti interamente separati.\nHorde, come framework generico, supporta prima di tutto i servizi di webmail, insieme con una serie di applicationi aperte, in particolare a partire da Horde 3.0, pubblicato nel 2004. La struttura modulare e flessibile del software, la sua qualit\u00e0, e la sua gratuit\u00e0 hanno permesso un'ampia diffusione del software tra i fornitori di hosting. Per esempio, Horde \u00e8 fornito per impostazione predefinita dall'hoster SAPO, una delle maggiori aziende del settore nella nazione, con milioni di utenti. Il software \u00e8 compatibile con tutte le principali distribuzioni Linux ed \u00e8 disponibile come componente aggiuntivo in pannelli di gestione come Plesk o cPanel.\nCon la pubblicazione di Horde 4.0 nel 2011 il framework \u00e8 stato oggetto di un importante cambio strutturale, passando a un sistema di pacchetti PEAR separati con supporto per gli smartphone.\nNel febbraio 2012 gli sviluppatori hanno scoperto che alcuni hacker avevano trovato una falla di sicurezza nel server FTP di Horde riuscendo a introdurre codice maligno in tre dei pacchetti distribuiti. L'attacco era stato compiuto nel novembre precedente, perci\u00f2 i pacchetti infetti erano stati distribuiti per tre mesi. Il problema \u00e8 stato risolto con una pubblicazione immediata di una versione non corrotta. La versione di Horde 4 non ha subito attacchi.\nApplicazioni.\nIl framework di Horde contiene le seguenti applicazioni o gruppi di applicazioni.\nGroupware di horde.\nHorde Groupware Webmail Edition.\n\"Horde Groupware Webmail Edition\" comprende i \"Groupware di Horde\", l\"'IMP\" di Horde e \"Ingo\".\nIntegrazione in altri prodotti.\nHorde \u00e8 stato il client per Kolab fino alla versione 3.\n\u00c8 inoltre integrato nel pannello di gestione Plesk e compatibile con cPanel."}
{"id": "1760070", "revid": "287204", "url": "https://it.wikipedia.org/wiki?curid=1760070", "title": "Fontana di piazza Santa Croce", "text": " \nLa fontana di piazza Santa Croce a Firenze si trova sul lato opposto alla basilica di Santa Croce, lungo l'asse di via de' Benci e via Giuseppe Verdi e davanti al palazzo Cocchi Serristori.\nStoria.\nGi\u00e0 individuabile come presente (anche se in forme indistinte) nella pianta di Stefano Bonsignori (1584), la fontana fu oggetto di una commissione tesa a renderla di maggior pregio affidata a Pietro Tacca da parte della famiglia Medici nel 1609, che tuttavia non ebbe esito. Ancora incompleta nel 1639 quando fu risistemata con materiale di reimpiego, fu oggetto di nuovi e definitivi lavori nel 1673 su progetto dell'architetto Pier Maria Baldi, che le confer\u00ec l'attuale forma utilizzando come materiale la pietra serena. \nAgli inizi dell'Ottocento sono documentati progetti di Giuseppe Del Rosso (1810) e di Giuseppe Manetti (1815) finalizzati a rinnovare l'insieme. Tuttavia solo nel 1816 si aprir\u00e0 il cantiere che definir\u00e0 nelle attuali forme la fontana, diretto da Giuseppe Del Rosso. Questi, pur mantenendo il disegno seicentesco, ricostru\u00ec il tutto con l'impiego di marmi policromi, pi\u00f9 duraturi e consoni alla tradizione. \nCos\u00ec Federico Fantozzi: \"nel 1673 vi fu eretta una fontana su disegno di Pier Maria Baldi che fu rinnovata in marmo, come si vede, sull'antico disegno, l'anno 1816\". \"Dopo l'alluvione venne restaurata da un gruppo di maestri elementari, in ricordo del pedagogista Dazzi, che nei suoi ricordi aveva lasciato scritto di essersi abbeverato, da fanciullo, a quella fontana\" (Bargellini-Guarnieri).\nLa fontana l'11 aprile 2017 ha ricominciato a zampillare. Si \u00e8 cos\u00ec conclusa la fase di restauro durata sei mesi dopo che per molti anni la fontana era inattiva. I lavori, dal costo di 57.000 euro, sono stati eseguiti grazie alla donazione di una famiglia indiana, i Mehta (imprenditori del settore petrolchimico a Firenze).\nDescrizione.\nLa struttura si compone di un basamento ottagonale in marmo brecciato che presenta sui due lati maggiori due conche a forma di conchiglia. Qui, attraverso due teste di leone, confluisce l'acqua di una vasca a sua volta rifornita da un piccolo bacino posto superiormente e alimentato dagli zampilli che fuoriescono dalla sommit\u00e0 della struttura, coronata da un plastico un giglio fiorentino trilobato, sormontato da un'elegante corona granducale."}
{"id": "1760072", "revid": "76069", "url": "https://it.wikipedia.org/wiki?curid=1760072", "title": "Jackson Calvin Padget", "text": ""}
{"id": "1760076", "revid": "729019", "url": "https://it.wikipedia.org/wiki?curid=1760076", "title": "Anisocitosi", "text": "L'anisocitosi \u00e8 la presenza nel sangue di globuli rossi di diversa dimensione, pu\u00f2 essere dovuta dalla presenza di macrociti e microciti, questo fenomeno \u00e8 frequente nelle anemie.\nRicerca clinica.\nSecondo alcuni studi effettuati sui ratti, grazie all'anisocitosi si potrebbe predire la nascita di forme leucemiche.\nTerapia.\nPer normalizzare alcune forme di anemie con anisocitosi pu\u00f2 risultare sufficiente una dieta con supplemento di vitamina B6"}
{"id": "1760078", "revid": "1543377", "url": "https://it.wikipedia.org/wiki?curid=1760078", "title": "Macrocito", "text": "I macrociti sono una particolare classificazione dei globuli rossi.\nI globuli rossi di dimensioni elevate vengono appunto detti \"macrociti\", in contrapposizione ai:\nI macrociti sono i globuli rossi la cui dimensione varia fra i 9 micrometri e i 12 micrometri.\nMalattie collegate.\nLa presenza nel sangue di macrociti \u00e8 spesso indicativa di alcuni tipi di anemie, come l'anemia sideroblastica o l'anemia megaloblastica. La presenza di macrociti ovali \u00e8 uno degli indici per verificare la carenza di vitamina B12.\nGenesi dei macrociti.\nLa causa della presenza di macrociti nel sangue \u00e8 riconducibile ad un difetto di maturazione dei precursori eritroidi che si accumulano nel midollo. La dimensione maggiore rispetto ai normociti \u00e8 dovuta a una differente maturazione fra il nucleo del globulo rosso e il citoplasma."}
{"id": "1760079", "revid": "124239061", "url": "https://it.wikipedia.org/wiki?curid=1760079", "title": "Acesulfame K", "text": "Lacesulfame K \u00e8 un edulcorante artificiale, chiamato anche acesulfame potassico (K \u00e8 il simbolo del potassio). \u00c8 conosciuto anche come E950.\nL'acesulfame K, un sale di potassio, \u00e8 stato scoperto casualmente nel 1967 dal chimico tedesco Karl Clauss, della compagnia Hoechst AG (oggi Nutrinova).\nDescrizione.\nHa un potere dolcificante pari a 200 volte quello del saccarosio, uguale a quello dell'aspartame e pari a met\u00e0 di quello della saccarina. Allo stesso modo della saccarina ha un retrogusto amaro.\nSpesso l'acesulfame K \u00e8 utilizzato insieme ad altri edulcoranti, solitamente il sucralosio e l'aspartame.\nA differenza dell'aspartame, l'acesulfame potassico \u00e8 resistente al calore, anche in ambienti moderatamente acidi o basici, il che lo rende particolarmente adatto per prodotti di pasticceria o a lunga conservazione, oltre che nelle bibite gassate.\nProfilo di sicurezza.\nCome con altri dolcificanti artificiali, esiste una preoccupazione per la sicurezza del potassio di acesulfame. Tuttavia la Food and Drug Administration (FDA) degli Stati Uniti ne ha approvato l'uso generale. I critici affermano che il potassio di acesulfame non sia stato studiato adeguatamente e possa essere cancerogeno, sebbene gli studi effettuati dimostrino il contrario e queste affermazioni siano state respinte dall'Autorit\u00e0 europea per la sicurezza alimentare e dalla FDA. \nIl Canada ha testato l'acqua del Grand River in 23 siti tra le sue sorgenti e dove sfocia nel lago Erie. Nei vari siti di test l'acesulfame K appare in concentrazioni molto pi\u00f9 elevate rispetto alla saccarina o al sucralosio.\nEfficacia nella riduzione di peso.\nL'acesulfame K fornisce un sapore dolce senza influenzare le risposte glicemiche e senza l'alto apporto calorico degli zuccheri.\nUna revisione sistematica degli studi pubblicati sugli effetti delle bevande zuccherate artificialmente sul peso, effettuata nel 2016, ha rilevato che gli studi sponsorizzati dall'industria dei dolcificanti artificiali avevano molto pi\u00f9 probabilit\u00e0 di avere risultati favorevoli rispetto agli studi sponsorizzati dall'industria e che tutti gli studi pubblicati finanziati dalle industrie concorrenti avevano riportato conclusioni sfavorevoli a questo dolcificante.\nCuriosit\u00e0.\nL'acesulfame K viene utilizzato come indicatore della presenza di urina nelle acque delle piscine poich\u00e9 questo composto non subisce alcuna modifica da parte dell'organismo e viene espulso tramite le urine nella sua forma originale, dopo essere stato assunto attraverso bibite o cibi dolcificati con acesulfame K."}
{"id": "1760081", "revid": "135224", "url": "https://it.wikipedia.org/wiki?curid=1760081", "title": "Acesulfame potassio", "text": ""}
{"id": "1760082", "revid": "135224", "url": "https://it.wikipedia.org/wiki?curid=1760082", "title": "Acesulfame potassico", "text": ""}
{"id": "1760083", "revid": "135224", "url": "https://it.wikipedia.org/wiki?curid=1760083", "title": "Acesulfame-K", "text": ""}
{"id": "1760088", "revid": "339392", "url": "https://it.wikipedia.org/wiki?curid=1760088", "title": "Cinzia Th. Torrini", "text": ""}
{"id": "1760094", "revid": "339392", "url": "https://it.wikipedia.org/wiki?curid=1760094", "title": "Lanin", "text": ""}
{"id": "1760099", "revid": "251338", "url": "https://it.wikipedia.org/wiki?curid=1760099", "title": "Les Fleurs Des Maladives", "text": ""}
{"id": "1760100", "revid": "436907", "url": "https://it.wikipedia.org/wiki?curid=1760100", "title": "Quicksand (gruppo musicale)", "text": "I Quicksand sono un gruppo musicale alternative metal statunitense formata a New York nel 1990 per merito di Walter Schreifels, precedentemente chitarrista e cantante dei Gorilla Biscuits.\nBiografia.\nIl gruppo ha pubblicato 2 album prima dello scioglimento, avvenuto nel 1995. Successivamente c'\u00e8 stata una breve \"reunion\" nel 1997, durante la quale non sono stati pubblicati ulteriori lavori. Tornano nuovamente insieme nel 2012 e, dopo qualche data dal vivo, durante l'anno successivo dichiarano di essere al lavoro con del nuovo materiale. Il 21 agosto 2017 viene annunciata la pubblicazione di un nuovo album e, il giorno successivo viene diffuso il nuovo singolo intitolato \"Illuminant\". Il 10 novembre 2017 \u00e8 uscito il terzo album della band: \"Interiors\".\nInfluenze.\nIspirati dalla svolta post-hardcore di Ian MacKaye e dei suoi Fugazi, e nonostante il loro breve periodo di attivit\u00e0, i Quicksand sono stati una band piuttosto influente nell'ambito del genere, tanto da esserne considerati una delle band fondatrici. Tra i loro emuli spiccano i nomi di gruppi musicali di: At the Drive-In, Grade, Thursday, e Absolve."}
{"id": "1760102", "revid": "1568601", "url": "https://it.wikipedia.org/wiki?curid=1760102", "title": "Monte Parinacota", "text": "Il monte Parinacota (aymara Parina Quta) \u00e8 uno stratovulcano situato sulle Ande, al confine fra Cile e Bolivia, e che sorge nella parte cilena nella Regione di Arica e Parinacota e nella parte boliviana nel dipartimento di Oruro.\nInsieme con il Pomerape, compongono i Nevados de Payachatas."}
{"id": "1760108", "revid": "15756", "url": "https://it.wikipedia.org/wiki?curid=1760108", "title": "Paleoconservatorismo", "text": "Il paleoconservatorismo (talvolta abbreviato in \"paleo\" o \"paleocon\") \u00e8 una corrente del conservatorismo americano. Esso si distingue innanzitutto per posizioni contrarie, rispetto a quelle della rivista \"National Review\", di area neocon, in merito a tematiche riguardanti l'immigrazione, il sostegno economico statunitense alle azioni militari di Israele, interventismo militare nella politica estera e stato sociale.\nI paleoconservatori sono fortemente critici verso la socialdemocrazia a causa delle politiche stataliste derivanti; sostengono invece il regionalismo in un quadro di coerente patriottismo e appoggiano i diritti dei singoli Stati sul Governo federale a Washington.\nNella maggioranza dei casi si oppongono al libero mercato, criticano l'immigrazione e tendono ad abbracciare una politica isolazionista.\nIl paleoconservatore contemporaneo pi\u00f9 noto \u00e8 probabilmente il commentatore e politico del Partito Repubblicano Patrick Buchanan.\nLe riviste principali paleoconservatrici sono il \"Chronicles Magazine\" e \"The American Conservative\".\nPaleoconservatori Vs. Neoconservatori.\nI paleoconservatori si rifanno soprattutto in politica estera ai Padri fondatori per sostenere la loro neutralit\u00e0 bellica. Le contrapposizioni tra paleoconservatori e neoconservatori risalgono comunque al 1950.\nJohn Quincy Adams ha dichiarato: \"L'America non va all'estero in cerca di mostri da distruggere. Lei \u00e8 il fautore di libert\u00e0 e indipendenza di tutti. Lei \u00e8 il campione e vendicatore soltanto della propria.\"\nIl termine \"paleoconservatore\" (\"vecchio conservatorismo\") era una controreplica del 1980, nata per distinguersi dal \"neoconservatorismo\" favorevole all'esportazione bellica della democrazia nel mondo.\nLa frattura \u00e8 spesso riconducibile ad una controversia nei confronti del direttore del Fondo Nazionale per le discipline umanistiche dell'amministrazione Reagan.\nIl candidato preferito era il professore Mel Bradford e fu sostituito dopo uno sforzo di lobbying (incentrata sulla sua avversione ad Abramo Lincoln) da William Bennett.\nIl paleoconservatorismo vede i neoconservatori come intrusi a causa del loro, supposto, passato trotzkista ed alla loro iniziale presenza dentro al Partito Democratico; la visione paleoconservatrice del movimento conservatore americano \u00e8 molto radicata negli Stati Uniti, sebbene, storicamente e sino a tempi recenti, sia stata sprovvista di adeguati mezzi culturali propri per promuoversi in competizione con il pensiero neoconservatore.\nDalla fine della guerra fredda, la spaccatura si \u00e8 ulteriormente acuita all'interno del movimento conservatore americano tra neoconservatori e paleoconservatori: i paleoconservatori sono fortemente contrari sia sul piano interno che su quello estero all'esportazione della democrazia promossa ideologicamente e fattivamente dai neoconservatori, pur in mancanza della giustificazione bellica legata ad un reale pericolo (paragonabile a quello sovietico durante la guerra fredda) agli interessi americani.\nLe dure parole scambiate tra David Frum di \"National Review\" e Patrick Buchanan nei confronti dell'amministrazione del presidente George W. Bush riguardo alla guerra al terrorismo ed all'aiuto privilegiato offerto ad Israele hanno comportato, per i paleocon, la fama di sostenitori antipatriottici dei nemici dell'America e, talvolta, l'accusa di essere antisemiti da parte della stampa neocon, ma anche liberal.\nBuchanan ed altri commentatori paleocon ribattono che i \"neocons\" vogliono che il governo degli Stati Uniti diventi un impero globale al fine di aiutare Israele in Medio Oriente e le corporazioni degli armamenti con le quali hanno stretti legami, violando in tal modo i principi conservatori di sovranit\u00e0 territoriale, con la nascita di nuovi nemici e la fomentazione dell'antiamericanismo all'estero.\nPaleoconservatorismo e Old Right americana (1937-1964).\nI Repubblicani Old Right durante il periodo tra le due guerre riuscirono a mantenere l'America fuori dalla Societ\u00e0 delle Nazioni e ridurre l'immigrazione non europea nel 1924, in politica Robert Taft fu certamente il politico pi\u00f9 noto di tale coalizione conservatrice.\nI paleoconservatori attuali si considerano retoricamente come gli eredi della vera tradizione conservatrice americana (\"Old right\") antecedente al New deal di Franklin Delano Roosevelt se confrontati ai neoconservatori tale affermazione \u00e8 certamente vera dal punto di vista rappresentativo, ma se l'analizziamo dal punto di vista pi\u00f9 strettamente politologico e storico in termini analitici tale loro affermazione (mutuata dagli scritti finali dello stesso Murray Rothbard) \u00e8 solo in parte vera, dato che non tiene conto del mutamento avvenuto nella destra americana paleocon tra la fine della seconda guerra mondiale e la fine della guerra fredda, oltre all'importante contributo personale dato dallo stesso Rothbard col libertarianismo rispetto alle altre correnti di pensiero Old right in merito all'apertura al libero mercato.\nIn realt\u00e0 il paleoconservatorismo non \u00e8 uno solo ma almeno due dal punto di vista cronologico: quello della prima coalizione Old Right (1937-1964) e quello sorto negli anni ottanta-novanta anche in opposizione alle tendenze \"neoliberiste\" reaganiane e all'egemonia neocon di George H. W. Bush. Inoltre si pu\u00f2 definire all'interno del movimento Old Right storico degli anni trenta due istanze: quella aperta al libero mercato e all'individualismo (presente in particolare tra le due guerre mondiali) e quella pi\u00f9 sociale attenta alla difesa delle tradizioni sul finire degli anni cinquanta.\nI paleo favorevoli al libero mercato e alle libert\u00e0 individuali si collegano al filone dell'anarco-individualismo americano e del liberalismo classico sottolineando la necessit\u00e0 che lo Stato non intervenga in economia e nelle vite dei singoli individui, favorendo cos\u00ec in sua assenza la capacit\u00e0 imprenditoriale e i meriti del singolo. I paleo sociali sottolineano invece la tradizione dei \"conservatori classici\", la civilt\u00e0 e l'identit\u00e0 dell'Occidente insieme ai valori religiosi della famiglia e ad un forte sostegno al localismo anti-federalista e alla sussidiariet\u00e0.\nQuesto movimento anti-New Deal era una coalizione di pi\u00f9 gruppi:\nLo storico Jeff Riggenbach sostiene che alcuni membri della Old Right sono stati effettivamente liberali classici pur accogliendo in quella coalizione anche dei membri della \"Sinistra\" anteriore alla svolta politica nei Democratici del 1933, pur senza modificare alcun punto di vista fondamentale per circa un decennio delle loro posizioni di \"Destra\".\nValorizzando in termini rothbardiani il collegamento tra le due fasi storiche e alle due differenti anime del paleoconservatorismo americano ci si dimentica spesso le notevoli differenze dal punto di vista politico non solo tra paleoconservatorismo e libertarianismo (in particolare nei diritti civili) ma anche dal punto di vista dell'evoluzione del pensiero (non necessariamente per\u00f2 dal punto di vista culturale) anzitutto tra le varie anime del paleoconservatorismo presenti negli anni trenta-sessanta (paleoconservatorismo di libero mercato e paleoconservatorismo sociale). Inoltre non si porrebbero precise distinzioni tra i libertari, i paleolibertari e i paleoconservatori degli anni novanta rispetto alla precedente esperienza \"Old right\".\nBisogna anche notare come il paleoconservatorismo degli anni ottanta-novanta a cui Rothbard tende a riferirsi politicamente nei suoi ultimi scritti paleolibertari diverge profondamente sul piano pratico e culturale (in particolare dal punto di vista economico) da quello della Old right durante il New Deal sempre da lui ricordato in precedenti scritti e opere. Proprio dal punto di vista del libero mercato appare evidente come il paleoconservatorismo degli anni novanta (e con esso il paleolibertarismo) tenda a rifarsi pi\u00f9 alle istanze morali e religiose dell'ala Old right pi\u00f9 diffidente al libero mercato che a quella pi\u00f9 liberista sino ad allora citata.\nLa coerenza formale eterodiretta di tali paleoconservatorismi rispetto al paleoconservatorismo pi\u00f9 liberista degli anni trenta \u00e8 inoltre evidente storicamente nell'influenza o riferimento culturale dato da quest'ultimo al libertarianismo nel secondo dopoguerra, mentre il paleoconservatorismo pi\u00f9 morale e valoriale \u00e8 stato un riferimento per le altre correnti sociali, economiche e religiose della destra americana non neoconservatrice (non costituenti o facenti parte per\u00f2 necessariamente dell'originale coalizione Old right anti-rooseveltiana anche nei suoi contenuti).\nNel secondo dopoguerra tali tradizioni politiche sociali si sono fuse o confluite in alcune posizioni programmatiche condivise, riprese, rielaborate nella destra conservatrice e religiosa americana richiamandosi anche lontanamente in alcuni concetti alla tradizione Old right degli anni trenta ma per lo pi\u00f9 snaturandone i contenuti, riformulandoli o riducendoli per portata e coerenza ai loro interessi ideologici perseguiti soprattutto in chiave politica all'interno del Partito Repubblicano a fronte dell'egemonia culturale neocon.\nInoltre bisogna rammentare come biograficamente e a livello anagrafico sia impossibile per Rothbard (nato nel 1926) poter definire in prima persona i contenuti o le battaglie iniziali della coalizione Old Right nata nel 1937, se non quali riflessi delle cronache a posteriori raccolte o percepite durante il periodo dell'adolescenza e della maggior et\u00e0, in particolare durante l'opposizione all'intervento bellico americano nella seconda guerra mondiale sino alla sua fase conclusiva (peraltro meno ricca di stimoli intellettuali e politici) nel 1964.\nQuindi \u00e8 molto probabile che l'idea di Rothbard del paleoconservatorismo degli anni trenta e dell'Old right liberista in generale sia un riflesso soggettivo focale tratto dai libri e testimonianze lette di alcuni autori dell'epoca, e per certi versi una sua riformulazione in chiave \"romantica\" a fronte del progressivo indebolimento e disfacimento culturale e politico della piattaforma Old Right ad ogni tornata elettorale nel secondo dopoguerra.\nPaleoconservatorismo e il Libertarianismo americano.\nDal punto di vista della cronologia storica e dei contenuti proposti sul modello Old Right, il libertarianismo in senso stretto e pi\u00f9 generale \u00e8 il vero erede di tale coalizione degli anni trenta, senza per\u00f2 necessariamente autodefinirsi paleoconservatore n\u00e9 paleolibertario, in quanto la sua originalit\u00e0 di apporto autonomo nei contenuti di tale piattaforma in merito non solo al libero mercato ma soprattutto al rapporto con lo Stato nel suo divenire, \u00e8 evidente sia per coerenza (in ambito fiscale, economico nella riduzione dello Stato e della sua ingerenza statalista, di non belligeranza militare, di libert\u00e0 di scelta individuale, di libero scambio commerciale, di responsabilit\u00e0 individuale) rispetto al restante paleoconservatorismo e allo stesso paleolibertarismo.\nSu quest'ultimo punto non vi \u00e8 per\u00f2 concordanza tra gli assertori (generalmente paleolibertari) che insistono su una prefigurazione quasi teleologica verso il paleoconservatorismo dell'intera esperienza libertarian di Rothbard e le altre correnti libertariane sia \"left\", neutrali e \"right\" che considerano invece (a vari sfumature) il primo libertarismo di Rothbard degli anni sessanta-settanta e la sua concezione di esso come un modello politico-filosofico autonomo con proprie finalit\u00e0 a s\u00e9 stanti anche di tipo culturali-politiche fuori dalle facili considerazioni manichee bipolari tra conservatorismo e progressismo.\nIn particolare ritengono che la strategia rothbardiana nella sua prima fase fosse pi\u00f9 attiva e originale dal punto di vista culturale rispetto alla sua ultima di matrice paleolibertaria tesa pi\u00f9 verso una visione politico-culturale nel sistema politico ritenuta compromissoria e forse troppo pretestuosa e ingenua politicamente.\nTali ultime considerazioni critiche a posteriori sono in parte riconosciute dagli stessi paleolibertari date che le intese tra libertarismo e paleoconservatorismo nella sua forma paleolibertaria furono in parte confutate dallo stesso Rothbard prima della sua morte (pi\u00f9 in riferimento alle persone da lui sostenute che al metodo e alla finalit\u00e0 di merito al paleolibertarismo nella politica americana).\nRothbard e la rinascita del paleoconservatorismo come libertarianismo negli anni sessanta-settanta.\nRothbard resta certamente l'autore che pi\u00f9 ha insistito sul concetto di paleoconservatorismo in particolare nel momento in cui la piattaforma politica Old right si stava disfacendo negli anni sessanta. Non a caso in molti hanno letto la divulgazione del pensiero libertarian nato intorno agli anni sessanta quale tentativo di riformulazione del paleoconservatorismo Old right nel tentativo di svecchiarlo e di renderlo pi\u00f9 aderente alle problematiche sociali, politiche e culturali della guerra fredda e della contrapposizione tra i due blocchi a livello internazionale (non a caso sia Rothbard che la Old Right erano contrari all'ingresso degli Stati Uniti nella NATO).\nA livello interno a fronte del prosieguo e dell'avanzata dello statalismo dirigista nato con il New Deal anche all'interno del Partito Repubblicano si assiste alla progressiva avanzata dei social-conservatori e dei neoconservatori i quali non consideravano il problema economico della spesa pubblica, del debito pubblico nazionale e della tassazione quale tematica fondamentale sul quale puntare per conquistare l'elettorato americano.\n\u00c8 in particolare con il lungo conflitto del Vietnam che Rothbard intuisce come il ciclo delle guerre scaturito dal complesso militare-industriale appoggiato anche dai neocon, faccia s\u00ec che economicamente lo Stato investa periodicamente ingente risorse per conflitti inutili (quali per l'appunto la guerra nel Vietnam e prima ancora la guerra di Corea, quest'ultimo conflitto strenuamente contrastato dall'ultima Old Right presente al Congresso americano) in funzione della sicurezza non propria ma di suoi possibili e inaffidabili alleati e per nascondere la crisi del sistema dirigista pubblico sul suo interno attraverso la coscrizione obbligatoria della leva militare.\nRothbard cercher\u00e0 allora impegnandosi dapprima con organizzazioni studentesche della sinistra (confluenti poi nella New Left) e poi con quelle del conservatorismo Old Right vicine al Partito Repubblicano per la nascita di movimenti libertari nelle varie universit\u00e0 attraverso varie sigle, riviste e associazioni per gli Stati Uniti, nel tentativo di replicare a tale escalation belligerante con una opposizione consapevole e anti-belligerante, riprendendo quale modello le campagne neutraliste promosse dalla Old Right negli anni antecedenti all'attacco giapponese di Pearl Harbor dal Comitato American First (AFC).\nSi pu\u00f2 considerare valida la prospettiva d'analisi politologica che vede nella ricerca rothbardiana nel corso della sua intera attivit\u00e0 di filosofo e di opinionista politico, il tentativo in pi\u00f9 fasi di ricreare il modello ideale paleoconservatore a lui caro.\nIn tal senso anche il libertarianismo nella sua forma pi\u00f9 ampia, potrebbe definirsi sperimentalmente sino alla creazione del paleolibertarismo (e del ritorno di convergenze verso i paleoconservatori anche in senso stretto sul finire degli anni ottanta) quale forma storica di paleoconservatorismo \"autonomo\", liberista o \"rothbardiano ex novo\" nel decennio 1970 (in particolare a seguito dell'esperienza in opposizione alla guerra del Vietnam con la rottura dell'alleanza New Left, dalla quale accentuer\u00e0 la propria visione conservatrice nel tentativo anche di contrastare l'ascesa del movimento oggettivista randiano) senza avvalersi per\u00f2 della collaborazione specifica del restante conservatorismo Old Right (peraltro ormai estintosi politicamente dal punto di vista storico nel Partito Repubblicano anche in concomitanza con la formazione del Partito Libertario).\nRothbard e il paleolibertarismo come paleconservatorismo degli anni novanta.\nA livello di suggestioni in parte mitopoietiche promosse da Rothbard, il paleoconservatorismo degli anni novanta tenderebbe implicitamente a non rispecchiarsi necessariamente in quello paleoconservatore degli anni trenta in particolare a livello di consensi politici nel suo ritorno sulla scena sino ad oggi.\nAppare evidente come le numerose correnti del libertarismo americano che derivano dal pensiero di Rothbard e dei suoi stretti allievi e collaboratori (ad esempio miniarchismo, agorismo, anarco-capitalismo giusnaturale o utilitario) non si limitino alla sola corrente paleolibertaria ma nascano tutte dal tentativo di porre soluzioni non-violente di libero mercato tali da rilanciare l'isolazionismo americano a livello militare, e il libero commercio quale garanzia di non aggressione e di pace tra i Paesi e i popoli riducendo al contempo il peso dello Stato.\n\u00c8 comunque pur sempre vero come Rothbard tenda ad impostare - dopo la rottura sul finire degli anni ottanta con il Partito Libertario da lui stesso fondato - un discorso paleoconservatore di tipo concettuale e tautologico di stampo prettamente giusnaturale etico-morale che tenderebbe a favorire la radicalizzazione politico-culturale del suo pensiero e la riflessione verso la valorizzazione e la specificazione di una parte dello spettro politico del libertarismo americano (specificatamente \"right\" e nel caso paleoliberario \"right wing\") escludendo i \"left\" libertarian in particolare dei diritti civili e dei comportamenti pi\u00f9 disinibiti da tale eredit\u00e0 (ma ampliandolo poi alla luce del nuovo spettro del paleoliberarismo anni novanta anche ai miniarchici e agli agoristi) scontrandosi con gli sviluppi promossi in termini di libertarianismo politico e in particolare di anarco-capitalismo economico (se non del tutto assente certamente a livello teoricamente non cos\u00ec compiuto ed elaborato sia nel primo paleoconservatorismo che pi\u00f9 in generale nella \"Old Right\" degli anni trenta) introdotti dallo stesso Rothbard (e divenuti dagli anni sessanta sempre pi\u00f9 autonomi e specifici rispetto anche al paleoconservatorismo residuo).\nSecondo alcuni libertari il paragone tra la Old right degli anni trenta e il paleoconservatorismo anni ottanta-novanta e tra questi due e il paleolibertarismo (quest'ultimo affine al paleoconservatorismo degli anni ottanta-novanta e ai settori pi\u00f9 sociali del paleoconservatorismo anni trenta) non sarebbe del tutto corretto in quanto il punto di vista conservatore presente nella Old right degli anni trenta a livello delle influenze culturali non \u00e8 riducibile a quello paleoconservatore attuale.\nAnche l'apporto religioso nel paleolibertarismo ripreso dai paleoconservatori anni ottanta-novanta e dai gruppi della destra cristiana tendebbe a differire dal paleoconservatorismo per lo meno nella sua anima liberista degli anni trenta, radicalizzandosi pi\u00f9 verso istanze comportamentali e sociali che certamente acuirono il tomismo culturale personale di Rothbard portandolo verso un dogmatismo finale non certo inferiore a quella della sua \"rivale\" Ayn Rand (seppur in sua piena antitesi valoriale) quale tentativo di attrarre il maggior numero di persone verso tali idee.\nA seguito delle incomprensioni interne al Partito Libertario sui temi libertini e bioetici sul finire degli anni ottanta Rothbard abbandona il partito da lui fondato e nei primi anni novanta assieme a Lew Rockwell appella politicamente per \"paleoconservatorismo\" una nuova variegata coalizione di correnti politiche utili (populiste, demosociali, religiose, talune pure xenobobe) che nulla hanno a che fare anche storicamente con le varie correnti del paleoconservatorismo degli anni trenta, nel tentativo di realizzare alleanze politiche da parte dei paleolibertari. Quindi solo nella sua seconda fase libertaria (per l'appunto quella del paleolibertarismo), Rothbard di fatto muterebbe tattica e riferimenti a cui guardare entro la visione strategica politica di creazione del paleoconservatorismo.\nRothbard non guarderebbe pi\u00f9 alla realizzazione/finalizzazione partitica liberista in chiave prettamente economica del paleoconservatorismo (esperienza incarnatasi con difficolt\u00e0 interne nel Partito Libertario) quanto piuttosto alla formalizzazione morale ed etica di un paleoconservatorismo di coalizione variegato e aperto a varie ideologie non necessariamente liberiste per intraprendere possibili alleanze, quale requisito ritenuto implicitamente valido e prioritario (anche rispetto alla sola educazione di libero mercato sino ad allora privilegiata) per una rapida rinascita del paleoconservatorismo.\nRothbard quindi si ricollegherebbe all'ala Old Right degli anni trenta diffidente al libero mercato e pi\u00f9 sociale creando un cortocircuito semantico dal punto di vista culturale sul significato e le finalit\u00e0 del paleoconservatorismo stesso nel corso del tempo e delle varie fasi storiche. In quest'ottica va interpretata il suo appoggio alla candidatura presidenziale di Pat Buchanan nel 1992 o ipotesi di apertura (mai avveratesi nelle aspettative rothbardiane) con la destra religiosa o col populismo politico dell'estrema destra americana.\nBisogna sottolineare come tale ultima svolta rothbardiana pi\u00f9 intenta a influenzare la realt\u00e0 e l'attualit\u00e0 politica dei primi anni novanta piuttosto che bypassarla in chiave alternativa come in precedenza, tende a mettere paradossalmente in secondo piano se non il libertarianismo, quantomeno le sue prospettive formali e la visione finale dell'eliminazione dello Stato e della creazione della societ\u00e0 anarco-capitalista, finalizzando necessariamente solo vani tentativi fusionisti di rovesciare l'egemonia culturale di William Buckley, uscendo quindi anche da un isolamento politico e personale calato verso tale progetto culturale attorno a lui.\nL'intento di scalzare il dominio culturale dei neoconservatori nel Partito Repubblicano e nella societ\u00e0 a seguito della caduta del muro di Berlino e la fine della guerra fredda forse si collega con la speranza che a seguito di ci\u00f2 se non le idee anaco-capitaliste perlomeno quelle liberiste e non interventiste potessero affermarsi politicamente entro la via elettorale di un Partito Repubblicano libero dai neocon.\nIn quanto sostenitore di movimenti o personaggi non aventi scopi politici affini al libertarismo e in particolare all'anarco-capitalismo, Rothbard ha cercato in ultimo di percorrere una differente via, quella fusionista e implicitamente per certi versi miniarchica sia a livello politico che culturale non priva di critiche.\nSviluppi recenti tra paleoconservatori e paleolibertari.\nSe con la creazione del paleolibertarismo da parte di Rothbard e Rockwell nei primi anni novanta si era avuto un ravvicinamento con il paleoconservatorismo degli anni ottanta-novanta e un distacco tra le varie correnti del libertarianismo americano, in seguito a partire dalla morte di Rothbard nel 1995 l'intesa tra paleolibertari e paleoconservatori \u00e8 andata rapidamente scemando. I precedenti sostegni dati durante l'esperienza paleolibertaria del 1992 a Buchanan vennero tolti nelle primarie presidenziali del 1996 dai collaboratori di Rothbard pi\u00f9 stretti come lo stesso Lew Rockwell e Hans Hermann Hoppe ritenendo Buchanan e il suo paleoconservatorismo come un populismo protezionista democratico riproducente anche tendenze sindacaliste e corporativiste tipicamente della sinistra americana.\nBuchanan, dopo aver corso per la terza volta alle presidenziali americane sotto le insegne del populista Reform Party nel 2000, il 7 ottobre 2002 fonda assieme all'editorialista Scott McConnell e al finanziere Taki Theodoracopulos la rivista \"The American Conservative\" (o \"TAC\") divenuta in breve tempo la rivista e la voce di riferimento del movimento paleoconservatore americano. Nel 2007 Buchanan esce dal direttivo della rivista (pur continuando a collaborare con questa come opinionista occasionale); \"TAC\" nel frattempo si \u00e8 aperta a tematiche pi\u00f9 \"right libertarian\" e di libero mercato riducendo l'iniziale contenuto dai toni populisti, patriarcali e isolazionisti tipicamente buchaniani.\nNello stesso anno Lew Rockwell resosi conto che il paleolibertarismo era divenuto sempre pi\u00f9 una copia del paleoconservatorismo e del primo buchanismo anni novanta rinunciando alle tematiche di libero mercato Old Right degli anni trenta, giudicando tale esperienza come infruttuosa e contraddittoria per l'affermazione dei principi libertari, il loro consenso e per l'agenda politica del Partito Repubblicano, ha abbandonato ufficialmente per s\u00e9 stesso l'uso del sostantivo \"paleolibertario\" tornando alla definizione di \"right libertarian\". riducendo la collaborazione con i paleoconservatori ad alcune tematiche condivise dai due movimenti (quali l'immigrazione clandestina, la critica all'imperialismo bellico americano, la critica antipolitica all'eccesso di legislazione dei Repubblicani e dei Democratici).\nAnche \"TAC\", sempre nel 2007, riconosce le incompatibili\u00e0 e i limiti del fusionismo tra liberarianismo, paleolibertarismo anni novanta e liberalismo classico proponendo una loro distinta collaborazione di alleanza in opposizione al neoconservatorismo e al protrarsi ed estendersi della Guerra al terrorismo. Con i suoi editoriali anti-interventisti bellici americani e la critica alla guerra in Iraq e in Afghanistan la rivista \u00e8 riuscita ad attrarre la fiducia di molti paleolibertari (come ad esempio Justin Raimondo) e libertari neutralisti grazie alle ripetute critiche all'amministrazione Bush jr. e ai ripetuti scontri con i neoconservatori e la loro rivista \"National Review\".\nDal 2008 \"TAC\" ha guardato con interesse alla campagna elettorale per le presidenziali di Ron Paul, politico libertario che si richiama alla Old Right americana e alla figura di Robert Taft quale suo modello di riferimento. La \"TAC\" ha caldeggiato favorevolmente una prossima sua candidatura in vista delle elezioni presidenziali americane del 2012. Nel 2010 con le prime proteste Tea Party negli Stati Uniti, contro l'amministrazione Obama, \"TAC\" si \u00e8 maggiormente schierata anche contro il dirigismo economico e statalista del Governo e della Federal Reserve Bank e in favore del taglio delle tasse nel tentativo di avvicinare i sostenitori delle proteste anti-fisco verso il paleoconservatorismo mainstream.\nAltri partiti di ispirazione paleoconservatrice cristiano-sociale e populista.\nAltri partiti che a partire dagli anni novanta hanno ripreso vagamente alcune delle idee del paleoconservatorismo pi\u00f9 sociale e cristiano sono il Constitution Party e in alcune fasi storiche anche il Reform Party. Questi assieme al Partito Libertario pur distinguendosi per ideologia, cultura e seguito elettorale vengono definiti \"terzi partiti\" americani (sebbene le dimensioni e il gradimento elettorale tenda ad essere non equiparabile tra di loro ad ogni tornata elettorale).\nNel 1992 nasce lo \"U.S. Taxpayers' Party\", partito paleoconservatore indipendente per organizzazione rispetto al Partito Repubblicano, avente inizialmente una forte valenza anti-fisco, questo partito sosterr\u00e0 elettoralmente la campagna del 1996 di Pat Buchanan per poi nel 1999 cambiare nome diventando il \"Constitution Party\", incarnando i valori anti-statalisti in economia e i valori paleoconservatori pi\u00f9 sociali e cristiani.\nIl Constitution Party negli ultimi anni si \u00e8 spostato nelle tematiche sempre pi\u00f9 a destra superando per fondamentalismo religioso anche la stessa Destra religiosa evangelica affiliata al Partito Repubblicano. Il \"Partito della Costituzione\" nonostante il nome pone nel proprio statuto la volont\u00e0 di porre nelle singole amministrazioni locali e/o statali i precetti valoriali e religiosi propri, arrivando di fatto a bypassare la stessa Costituzione americana per proporre forme molto vicine alla teocrazia o al puritanesimo protestante dei Padri Pellegrini.\nIl Constitution Party pur restando comunque favorevole ad un taglio delle tasse e ad una semplificazione normativa, al contempo per\u00f2 si oppone al welfare state, al finanziamento pubblico dell'istruzione e della ricerca scientifica ritenendo che lo Stato debba proibire e reprimere l'aborto, l'eutanasia, il gioco d'azzardo promuovendo al contempo un forte tradizionalismo religioso di tipo puritano sino a promuovere i Dieci comandamenti biblici quali riferimento costituzionale al posto della Costituzione americana e della Corte Suprema.\nIl Constitution Party, \u00e8 un partito paleoconservatore cristiano-sociale che \u00e8 contro ogni forma di interventismo militarista americano all'estero e all'immigrazione clandestina, anche per questo ha ricevuto sostegni e appoggi anche dai paleolibertari in varie campagne elettorali presidenziali e locali dato che condividono il contrasto all'immigrazione clandestina e la questione fiscale.\nBisogna per\u00f2 ricordare come il Constitution Party sia a tutt'oggi un partito molto piccolo avente scarso seguito seppur in crescita come adesioni negli Stati Uniti, molto spesso alcuni Repubblicani paleolibertari e paleoconservatori (tra i quali lo stesso Ron Paul nella fase finale delle presidenziali americane del 2008), hanno sostenuto apertamente esponenti come Chuck Baldwin pi\u00f9 come mossa di propaganda e di disturbo nei confronti delle campagne elettorali presidenziali dei due partiti maggiori e dei due principali front runner finali, sfruttando la visibilit\u00e0 e la presenza garantita e offerta dal sistema elettorale di voto americano e dalle piattaforme dei terzi partiti per danneggiare i candidati ufficiali non graditi alla corsa alla presidenza.\nIl partito populista Reform Party di Ross Perot nato sempre nel 1992 a seguito del progressivo allontanamento del suo fondatore dalla vita attiva del partito (dopo le elezioni del 1992) \u00e8 divenuto un partito che pur rimanendo schierato saltuariamente a destra sui toni populisti, protezionisti e reazionari, ha ripreso per\u00f2 alcune tematiche del pensiero paleoconservatore anni ottanta-novanta pur non disdegnano di assumere in alcune occasioni anche posizioni centriste e transpartitiche durante le campagne presidenziali americane.\nIl Reform Party ha candidato personaggi eterogenei e di differente schieramento politico e ideologico (tra i quali lo stesso Pat Buchanan nel 2000 o il verde Ralph Nader nel 2004), basandosi su una piattaforma anti-politica e di forte critica all'immigrazione clandestina e ai trattati di libero commercio quali NAFTA e WTO sottoscritti dagli Stati Uniti."}
{"id": "1760109", "revid": "1573940", "url": "https://it.wikipedia.org/wiki?curid=1760109", "title": "Onychoprion lunatus", "text": "La sterna dagli occhiali (Onychoprion lunatus, ), \u00e8 un uccello della sottofamiglia Sterninae nella famiglia Laridae.\nSistematica.\n\"Onychoprion lunatus\" non possiede sottospecie, \u00e8 monotipica.\nDistribuzione e habitat.\nQuesta sterna vive in Indonesia e su varie isole dell'Oceania, escluse Australia e Nuova Zelanda. \u00c8 saltuaria in Giappone, Cile e poche altre isole dell'Oceano Pacifico (Isole Marshall, Tuvalu e Samoa)."}
{"id": "1760110", "revid": "287204", "url": "https://it.wikipedia.org/wiki?curid=1760110", "title": "Procelsterna cerulea", "text": "La sterna stolida blu-grigia (Procelsterna cerulea, Bennett 1840), \u00e8 un uccello della famiglia Laridae.\nSistematica.\n\"Procelsterna cerulea\" possiede cinque sottospecie:\nDistribuzione e habitat.\nQuesta sterna vive nell'Oceano Pacifico, dall'Australia al Cile. \u00c8 saltuaria in Giappone e sulle isole Tuvalu."}
{"id": "1760115", "revid": "125441398", "url": "https://it.wikipedia.org/wiki?curid=1760115", "title": "Maurice Gibb", "text": "\u00c8 uno dei fratelli Gibb: Andy, Robin e Barry. Prima della morte nel 2003 assieme agli ultimi due componeva il trio dei Bee Gees.\nBiografia.\nMaurice Gibb nacque a Douglas, nell'Isola di Man, da genitori inglesi. Maurice Gibb aveva sposato il 18 febbraio 1969 Lulu Kennedy-Cairns, una cantante scozzese conosciuta qualche anno prima. Il matrimonio fu contrastato dal fratello maggiore Barry Gibb, che riteneva entrambi gli sposi troppo giovani (all'epoca Maurice aveva 20 anni e Lulu 21). Il matrimonio dur\u00f2 quattro anni e, nel 1973, Maurice e Lulu divorziarono (senza aver avuto figli), rimanendo per\u00f2 in buoni rapporti. Nel 1975 Maurice si rispos\u00f2 con Yvonne Spenceley da cui ebbe i 2 figli Adam e Samantha. Il gruppo cominci\u00f2 l'attivit\u00e0 in Australia, ma divenne famoso nel Regno Unito, soprattutto per aver \"dato vita\" all'era e al genere della disco music. I Bee Gees divennero uno dei pi\u00f9 famosi gruppi di tutti i tempi.\nNel gennaio 2003, durante un'operazione chirurgica che gli era stata necessaria a causa di un'improvvisa occlusione intestinale, venne stroncato, improvvisamente, da un infarto e mor\u00ec, a causa dei postumi di quest'ultimo, la notte tra il 12 e il 13 gennaio, precisamente all'una, davanti agli occhi della moglie e dei due figli. I due fratelli rimasti, venuti a sapere dell'accaduto, decisero di sciogliersi proprio in rispetto alla memoria di Maurice, continuando comunque, in maniera indipendente, le loro carriere.\nDiscografia parziale.\nDiscografia con i Bee Gees.\n1977 Staying alive"}
{"id": "1760125", "revid": "599013", "url": "https://it.wikipedia.org/wiki?curid=1760125", "title": "Karamojong", "text": "I karamojong, o karimojong, sono un popolo di pastori, sempre pi\u00f9 dediti all'agricoltura, la cui etnia vive in Karamoja, nel nord est dell'Uganda. La loro lingua fa parte del gruppo nilo-sahariano ed \u00e8 strettamente collegata a quelle dei turkana (Kenya), teso (Kenya e Uganda), toposa (Sudan). Condividono, inoltre, molti tratti culturali con i pokot, etnia divisa tra Uganda e Kenya, con cui confinano e condividono parte del territorio.\nStoria.\nI karimojong fanno parte dei popoli nilotici che, verso il XVI secolo, hanno lasciato l'area di origine, la valle del Nilo nel Sudan attuale. Stando alla tradizione orale, il gruppo di clan che si era diretto verso l'attuale regione del Turkana (Kenya) avrebbe combattuto un'epica battaglia. I perdenti vennero cacciati e si sparsero in varie direzioni.\nSebbene non esistano prove storiche, \u00e8 ragionevole pensare che la migrazione dalla valle del Nilo abbia portato a frizioni tra i vari gruppi e quindi anche a scontri armati per il controllo del territorio. D'altro canto, le tradizioni masai e pokot riportano fatti simili e individuano nell'inizio del XVII secolo il momento del distacco definitivo dei vari gruppi.\nAllevamento.\nI karimojong vivono soprattutto grazie alla pastorizia. Sono un popolo transumante o semi-nomade. Mentre l'abitazione del clan rimane fissa, i pastori seguono le greggi in cerca di pascoli e costruiscono campi provvisori. Viste le condizioni semi-desertiche di gran parte della regione, i karimojong devono spesso cercare pascoli ai limiti del loro territorio e si scontrano con altri popoli pastori che vivono lo stesso sistema.\nI karimojong sono al centro di polemiche a causa della loro inclinazione alle razzie di bestiame. Spesso sono in contrasto con le popolazioni vicine ma praticano le razzie anche in altri villaggi karimojong. Le razzie sono di solito organizzate per ricostituirsi le mandrie dopo periodi di crisi, per avere animali da sacrificare durante i riti di iniziazione o per pagare la dote (\"bride prize\") in vista del matrimonio. Il problema delle razzie si \u00e8 acuito durante il periodo di guerra civile che ha tenuto in scacco quasi tutto il territorio ugandese negli ultimi due decenni.\nTipo etnologico.\nI karimojong sono stati studiati da vari etnologi italiani. Il pi\u00f9 importante \u00e8 padre Bruno Novelli, missionario comboniano, che ha speso tutta la sua vita tra i karimojong, ne ha studiato la lingua e la cultura e ha animato il centro culturale di Moroto, ha raccolto materiale etnografico e offriva corsi di lingue e cultura locale. Il suo ultimo libro (\"Etnosociologia Karimojong: Alcuni Aspetti\") \u00e8 considerato il lavoro pi\u00f9 completo sull'etnosociologia di questo popolo."}
{"id": "1760127", "revid": "712828", "url": "https://it.wikipedia.org/wiki?curid=1760127", "title": "Generale Blu", "text": ""}
{"id": "1760128", "revid": "30445", "url": "https://it.wikipedia.org/wiki?curid=1760128", "title": "Arqa", "text": ""}
{"id": "1760132", "revid": "135224", "url": "https://it.wikipedia.org/wiki?curid=1760132", "title": "Monza e della Brianza", "text": ""}
{"id": "1760133", "revid": "15948358", "url": "https://it.wikipedia.org/wiki?curid=1760133", "title": "Alpeggi", "text": ""}
{"id": "1760134", "revid": "767487", "url": "https://it.wikipedia.org/wiki?curid=1760134", "title": "Alpha Ethniki 1996-1997", "text": "L'Alpha Ethniki 1996-1997 fu la 61\u00aa edizione della massima serie del campionato di calcio greco, conclusa con la vittoria dell'Olympiacos, al suo ventiseiesimo titolo.\nCapocannoniere del torneo fu Alexandros Alexandris (Olympiacos), con 23 reti.\nFormula.\nCome nella stagione precedente le squadre partecipanti furono 18 e disputarono un girone di andata e ritorno per un totale di 34 partite.\nLe ultime tre classificate furono retrocesse in Beta Ethniki.\nIl punteggio prevedeva tre punti per la vittoria, uno per il pareggio e nessuno per la sconfitta.\nL'Aris Salonicco fu penalizzato di tre punti.\nLe squadre ammesse alle coppe europee furono sei: i campioni alla UEFA Champions League 1997-1998, la vincitrice della coppa nazionale alla Coppa delle Coppe 1997-1998, seconda e terza classificata alla Coppa UEFA 1997-1998 pi\u00f9 due ulteriori squadre alla Coppa Intertoto 1997.\nClassifica finale.\nLegenda:\nNote:"}
{"id": "1760135", "revid": "287204", "url": "https://it.wikipedia.org/wiki?curid=1760135", "title": "Geografia del Benin", "text": "Il territorio appartenente alla sovranit\u00e0 del Benin \u00e8 costituito da una stretta striscia di terra nell'Africa occidentale posta tra l'equatore e il Tropico del Cancro. La latitudine del Benin varia dai 6\u00b0 30'N ai 12\u00b0 30'N e la longitudine dai 1\u00b0 E al 3\u00b0 40'E. \nI confini del Benin sono delimitati dal Togo a ovest, dal Burkina Faso e dal Niger a nord, dalla Nigeria a est. A sud s'affaccia sul Golfo di Guinea. Con una superficie di 112.622 chilometri quadrati \u00e8 leggermente pi\u00f9 grande della Bulgaria. Il Benin si estende dal fiume Niger nel nord all'Oceano Atlantico nel sud per una distanza di 700 km. Anche se la linea di costa misure di 121 km, il punto di massima larghezza del paese misure circa 325 km. S\n\u00c8 uno dei paesi pi\u00f9 piccoli dell'Africa occidentale, circa un ottavo delle dimensioni della Nigeria, il suo vicino ad est. Rimane tuttavia due volte pi\u00f9 grande del Togo, il suo vicino ad ovest.\nMorfologia.\nIl paese pu\u00f2 essere suddiviso in quattro aree geografiche principali da sud a nord:\nClima.\nIl clima del Benin \u00e8 caldo e umido. Le precipitazioni medie annue nella zona costiera sono nell'ordine di 360 millimetri, una quantit\u00e0 non particolarmente elevato per gli standard delle coste dell'Africa occidentale.\nIl Benin ha due stagioni delle piogge e due stagioni asciutte. La principale stagione delle piogge va da aprile a fine luglio. La seconda, meno intensa e pi\u00f9 breve, va da fine settembre a novembre. La principale stagione secca va da dicembre ad aprile. Una pi\u00f9 breve da fine luglio ai primi di settembre.\nLe temperature e l'umidit\u00e0 sono elevate lungo la costa tropicale. A Cotonou la temperatura media massima \u00e8 di 31 \u00b0C, la minima \u00e8 di 24 \u00b0C. Si assiste ad un aumento della temperatura spingendosi verso il nord, attraverso la savana verso gli altipiani del Sahel. Un vento secco del Sahara chiamato Harmattan soffia da dicembre a marzo.\nDati generali.\nArea: \n&lt;br&gt;\"totale\": 112 620 km\u00b2 \n&lt;br&gt;\"terra\": 110 620 km\u00b2 \n&lt;br&gt;\"acqua\": 2 000 km\u00b2 \nConfini terrestri: \n&lt;br&gt;\"totale\": 1.989 km \n&lt;br&gt;\"frontiera\": Burkina Faso 306 km, Niger 266 km, Nigeria 773 km, Togo 644 km \n\"Linea di costa\": 121 km \nElevazioni estreme: \n&lt;br&gt;\"punto pi\u00f9 basso\": Oceano Atlantico 0 m \n&lt;br&gt;\"punto pi\u00f9 alto\": Monte Sokbaro 658 m \nRisorse naturali: piccoli giacimenti di petrolio off-shore, calcare, marmo, legno \nUso del suolo: \n&lt;br&gt;\"seminativi\": 15% \n&lt;br&gt;\"colture permanenti\": 1% \n&lt;br&gt;\"altro\": 84% (1998 stime) \n\"Terre irrigate\": 120 km\u00b2 (1998 stime) \nPericoli naturali: caldo, secco, il vento polveroso Harmattan. \nAmbiente - problematiche attuali: recenti siccit\u00e0 hanno gravemente colpito l'agricoltura marginale nel nord; insufficiente approvvigionamento di acqua potabile; bracconaggio che minaccia le popolazioni della fauna selvatica; deforestazione; desertificazione "}
{"id": "1760136", "revid": "28592", "url": "https://it.wikipedia.org/wiki?curid=1760136", "title": "Marca di Ivrea", "text": ""}
{"id": "1760141", "revid": "345405", "url": "https://it.wikipedia.org/wiki?curid=1760141", "title": "Donax trunculus", "text": "Donax trunculus, conosciuto comunemente col nome di arsella o tellina sebbene non appartenga al genere omonimo, \u00e8 un mollusco bivalve della famiglia Donacidae.\nDistribuzione e habitat.\nMar Mediterraneo, Mar Nero, Oceano Atlantico orientale, in acque superficiali su fondali sabbiosi da 0 a 2 metri di profondit\u00e0.\nDescrizione.\nConchiglia cuneiforme, con la valva sinistra sempre pi\u00f9 grande della destra. Fino a circa 3 centimetri.\nPesca.\nIn Italia la raccolta di questo mollusco viene praticata comunemente.\nLa raccolta professionale viene fatta mediante un attrezzo chiamato \"rastrello da natante\", simile a quello usato per la pesca delle vongole, che viene trainato da imbarcazioni in possesso di licenza di pesca. Tale attivit\u00e0 pu\u00f2 essere svolta unicamente in tratti di mare con acque classificate dai competenti organi di vigilanza sanitari; se la classe delle acque \u00e8 definita \"A\" il prodotto pu\u00f2 andare direttamente al consumo umano altrimenti deve essere avviato ad un trattamento di depurazione presso centri opportunamente autorizzati.\nLa raccolta manuale avviene attraverso uno strumento composto principalmente da un setaccio che raccoglie le telline e le separa dalla sabbia.\nTale strumento viene azionato mediante una fascia intorno alla vita che serve per spostarlo orizzontalmente e da un lungo manico che fuoriesce dall'acqua. Il manico permette al setaccio di essere inclinato con un angolo utile a rimanere 3-4 cm immerso nel fondale sabbioso, contrastando in tal modo le forze che lo tirerebbero a galla esercitate dal traino."}
{"id": "1760142", "revid": "1833487", "url": "https://it.wikipedia.org/wiki?curid=1760142", "title": "Tellina", "text": "Tellina \u00e8 un genere di molluschi della famiglia Tellinidae."}
{"id": "1760143", "revid": "1305772", "url": "https://it.wikipedia.org/wiki?curid=1760143", "title": "Laval (Canada)", "text": "Laval \u00e8 una citt\u00e0 del Canada, situata nella parte sud-occidentale del Qu\u00e9bec, a nord di Montreal.\nCon i suoi 442.648 abitanti, \u00e8 la citt\u00e0 pi\u00f9 popolosa dell'area metropolitana di Montr\u00e9al, la terza pi\u00f9 popolosa del Qu\u00e9bec e la tredicesima del Canada.\nI 247 km2 di superficie della citt\u00e0 si collocano sull'\u00cele J\u00e9sus, separata dall'Isola di Montr\u00e9al dal Rivi\u00e8re des Prairies e dal continente a nord dal Rivi\u00e8re des Mille \u00celes, ma anche in piccola parte su una moltitudine di isole circostanti che fanno parte dell'Arcipelago di Hochelaga.\nLaval forma la propria regione amministrativa in Qu\u00e9bec, il proprio territorio equivalente ad un comune di contea regionale (TE) e la propria divisione di censimento (CD) con codice geografico 65. Costituisce anche la giurisdizione distretto di Laval.\nStoria.\nSignoria dell'\u00cele J\u00e9sus.\nConosciuta dai popoli autoctoni e utilizzata principalmente come luogo di passaggio, l'\u00cele J\u00e9sus divenne una signoria mentre il territorio del Qu\u00e9bec veniva colonizzato dai francesi sotto il nome di Nuova Francia.\nNel 1636, l'\u00cele J\u00e9sus venne concessa ai Gesuiti canadesi come signoria, ma senza venire sfruttata. La signoria pass\u00f2 nelle mani di Fran\u00e7ois Berthelot, consigliere e segretario del re Luigi XIV, ma dopo solo 3 anni, nel 1675, pass\u00f2 nelle mani di Fran\u00e7ois de Montmorency-Laval, vescovo della citt\u00e0 di Qu\u00e9bec, in cambio dell'\u00eele d'Orl\u00e9ans. La citt\u00e0 moderna fu battezzata Laval in ricordo di quest'ultimo. Nel 1680 l'isola fu ceduta al Seminario della citt\u00e0 di Qu\u00e9bec, a cui rimase fino al 1854.\nIl popolamento dell'isola fu avviato nel 1672 e part\u00ec dalla nella punta orientale, ma lo sviluppo fu limitato fino a quando non fu firmata la Grande Pace di Montr\u00e9al del 1701, che mise fine alla guerra tra francesi e Iroquois.\nNascita dei comuni parrochiali.\nNel 1702 fu fondato un comune parrocchiale dedicato a Saint-Fran\u00e7ois de Sales (da non confondere con l'attuale Saint-Fran\u00e7ois-de-Sales a Saguenay-Lac-Saint-Jean), e nel 1740 furono fondati i comuni parrochiali di Saint-Rose-de-Lima e Saint-Vincent-de-Paul.\nLa popolazione, inizialmente concentrata sulle sponde del fiume, si estese gradualmente verso il centro dell'isola, infatti venne fondato un nuovo comune parrocchiale, quello di Saint-Martin, nel 1774.\nNel 1681 l'isola contava 24 abitanti, che diventarono 2379 nel 1765 e poi circa 6500 nel 1823.\nCome signoria, il territorio dell'isola rimase prevalentemente rurale e solo nel 1845 si tent\u00f2 di instaurare un sistema munincipale, ma senza successo. Si dovr\u00e0 aspettare al 1854, quando fu proclamato l\"'Acte pour l'abolition des droits et devoirs f\u00e9odaux dans le Bas-Canada\" che mise definitivamente fine alle signorie.\nContea di Laval.\nIl regime munincipale fu stabilito nel 1855 e gli ex-comuni parrocchiali di Saint-Fran\u00e7ois-de-Sales, di Saint-Martin, di Sainte-Rose-de-Lima e di Saint-Vincent-de-Paul divennero munincipalit\u00e0. Fu anche istituita la contea di Laval, che ispirer\u00e0 poi il nome della citt\u00e0 di Laval 110 anni pi\u00f9 tardi.\nNel corso dei secoli, agricoltori francesi si trasferirono sull'\u00eele J\u00e9sus e numerose case centenarie sono ancora abitate. La terra molto fertile dell'isola fece dell'agricoltura un'attivit\u00e0 molto diffusa.\nUrbanizzazione e sviluppo.\nNel 1961, la citt\u00e0 di Saint-Martin e quella di Renaud furono annesse quella di l'Abord-\u00e0-Plouffe per formare la citt\u00e0 di Chomedey. Il progetto iniziale prevedeva anche la fusione con la citt\u00e0 di Laval-des-Rapides, ma quest'ultim\u00e0 si ritir\u00f2.\nPer affrontare i problemi di urbanizzazione sorti negli anni sessanta del Novecento, i vari comuni che esistevano nell'\u00cele J\u00e9sus furono uniti il 6 agosto 1965 e formarono la citt\u00e0 di Laval. Prima dell'unione vi erano 14 diverse citt\u00e0, che sono poi diventati i 14 quartieri della citt\u00e0:\nGeografia fisica.\nIl territorio della citt\u00e0 \u00e8 distribuito nel seguente modo\u02d0 superfici artificiali (56.9%), foreste (16.6%), terre agricole (7.7%), specchi d'acqua (2.4%).\nLaval occupa tutta l'isola dell'\u00eele J\u00e9sus, al cuore dell'arcipelago di Hochelaga. Con Montr\u00e9al, la grande metropoli del Qu\u00e9bec, Laval \u00e8 nel cuore della Comunit\u00e0 Metropolitana di Montr\u00e9al, uno degli agglomerati urbani pi\u00f9 grandi del Canada. \nLa superficie della citt\u00e0 \u00e8 di 267 km2 dei quali 246 sono terrestri, corrispondenti allo 0.02% del territorio del Qu\u00e9bec. Laval \u00e8 la regione amministrativa del Qu\u00e9bec pi\u00f9 piccola, 3200 volte meno grande della regione del Nord-du-Qu\u00e9bec, quella pi\u00f9 estesa.\nA causa della sua vicinanza a Montr\u00e9al, Laval ha subito un importante processo di urbanizzazione, e la maggior-parte del territorio \u00e8 ormai urbanizzato. Le maggiori aree urbane sono situate nella parte centrale dell'isola e intorno ai fiumi a sud (Rivi\u00e8re des Prairies) e a ovest.\nL'altitudine del territorio cittadino varia dai 4 metri ai 65 metri del mont Laval. L'altitudine \u00e8 di appena una decina di metri nel quartiere di Saint-Fran\u00e7ois, nella punta est dell'isola. \nL'isola di Laval \u00e8 creata dall'unione di due fiumi che si uniscono alle sue estremit\u00e0\u02d0 il Rivi\u00e8re des Mille \u00celes a nord, che d\u00e0 il proprio nome a un celebre parco (\"Parc de la Rivi\u00e8re-des-Milles-\u00celes\") e che divide Laval dalla \"Couronne Nord,\" e il Rivi\u00e8re des Prairies a sud, che separa l'isola dall'isola di Montr\u00e9al.\nAll'interno dell'isola sono presenti quasi 70 km di ruscelli permanenti. I principali sono i ruscelli di La Pini\u00e8re, Champagne, Papineau-Lavoie et Gascon. L'isola non possiede alcun lago o specchio d'acqua notevole.\nLaval confina a sud con Montr\u00e9al oltre il Rivi\u00e8re des Prairies, a nord-est con la munincipalit\u00e0 di Les Moulins (Terrebonne) e Th\u00e9r\u00e8se-De Blainville (Blainville, Bois-des-Filion, Boisbriand, Lorraine), a nord-ovest con la munincipalit\u00e0 di Deux-Montagnes oltre il Rivi\u00e8re des Mille \u00celes.\nPopolazione.\nIl 75% della popolazione \u00e8 di madrelingua francese; il 6% di madrelingua inglese, mentre il restante 18% parla altre lingue europee, fra cui l'italiano. La religione prevalente \u00e8 quella cattolica praticata dall'81% della popolazione.\nDati demografici.\nSecondo il censimento del 2016, la popolazione di Laval era stimata in 422.993, un aumento del 5,3% rispetto al censimento precedente nel 2011. Le donne costituivano il 51,4% della popolazione totale. I bambini sotto i 14 anni sono il 17,4%, mentre il 17,2% della popolazione \u00e8 in et\u00e0 pensionabile (65 anni e pi\u00f9). L'et\u00e0 media \u00e8 stata calcolata in 41,9 anni."}
{"id": "1760146", "revid": "827882", "url": "https://it.wikipedia.org/wiki?curid=1760146", "title": "Timballo", "text": "Il timballo o pasticcio \u00e8 una specialit\u00e0 culinaria cotta al forno in un apposito stampo per essere servita sformata.\nDiversi possono essere gli ingredienti, sempre molto ricchi: dalla pasta al riso, carni, pollame e cos\u00ec via. Talvolta vengono preparati mettendo gli ingredienti all'interno di pasta sfoglia o pasta frolla.\nEtimologia.\nIl termine \"timballo\" viene dal francese arcaico \"tamballe\", oggi \"timbale\", con significato di tamburo, che a sua volta viene dall'arabo. Infatti il timpanista militare ottocentesco prende il nome di 'timballiere'.\nStoria.\nOriginariamente, la parola timballo serviva identificava uno stampo da forno leggermente svasato che verr\u00e0 poi a identificare un'intera categoria di alimenti in cui non sempre viene usato. Esistenti nella cucina siciliana , nella cucina napoletana tra il Settecento e l'Ottocento erano molto in voga presso le cucine dei nobili. Ricette di timballi della cucina napoletana sono riportate nelle opere di Vincenzo Corrado e di Ippolito Cavalcanti. Ancora oggi \u00e8 diffuso a Napoli, seguendo questa tradizione, il sart\u00f9 di riso, mentre a Palermo \u00e8 tipico il timballo con gli anelli siciliani e le melanzane.\nGi\u00e0 nel \u00e8 noto il timballo alla teramana, costituito da piani di \"scrippelle\" di acqua, uova e farina, utilizzate per un altro noto piatto teramano, le \"scrippelle 'mbusse\", e dal rag\u00f9 di \"pallottine\", polpettine molto piccole di carne mista che vengono saltate in padella con odori e che diventano la base di un sugo al rag\u00f9 con un pizzico di noce moscata (stesso condimento utilizzato per gli spaghetti alla chitarra, altro tipico piatto della cucina teramana).\nIn Sardegna precisamente in Ogliastra esiste per tradizione su Tumballu, una sorta di budino antico dei pastori di capre, viene realizzato con latte di capra, miele, uova fresche e scorza di limone. In alcuni centri come Ulassai si aggiunge anche l'acquavite con miele, detta propriamente \"Imbestussu\".\nVarianti.\nIn Italia.\nBomba di riso.\nLa bomba di riso \u00e8 un timballo tipico della citt\u00e0 di Parma e del Piacentino. Trattasi di una versione pi\u00f9 sofisticata del sart\u00f9 di riso con carne di piccione e pomodoro.\nLasagna napoletana.\nViene considerato un timballo anche la lasagna alla napoletana di carnevale, con scamorza, provola e formaggi.\nSart\u00f9 di riso.\nIl sart\u00f9 di riso \u00e8 un ricco piatto della gastronomia napoletana con rag\u00f9, mozzarella, piselli e uova. \nTimballo alla Bonifacio VIII.\nPietanza esclusivamente preparata nell'antico Ristorante del Gallo di Anagni (Lazio), il timballo alla Bonifacio VIII prende il nome dal pontefice che sub\u00ec il noto oltraggio, e si compone da fettuccine insaporite con prosciutto e un rag\u00f9 di polpettine di vitello, rigaglie di pollo, e funghi.\nTimballo di riso romano.\nIl timballo di riso di Roma \u00e8 una variante semplificata del sart\u00f9 con fegatini e cuore di pollo.\nNel mondo.\n\"Macaroni pie\".\nIl timballo di pasta vanta una certa popolarit\u00e0 anche all'estero ove prende il nome di \"macaroni pie\" e viene preparato usando i maccheroni. Negli USA, la ricetta \u00e8 conosciuta anche con il nome di \"baked macaroni and cheese\" ed \u00e8 tradizionale negli Stati Uniti meridionali. Nonostante esistesse gi\u00e0 qualche ricetta antecedente della \"macaroni pie\" pubblicata nel Nuovo continente risalente al diciannovesimo secolo, la vera e propria \"macaroni pie\" ha preso piede soprattutto durante la met\u00e0 del Novecento, quando veniva preparata usando gli spaghetti. Il piatto \u00e8 anche popolare in Scozia, Finlandia, e in molte ex colonie inglesi come i Caraibi, dove viene consumato freddo, le Barbados, dove viene servito con il pesce fritto o reso piccante con varie spezie e nel Trinidad e Tobago, dove \u00e8 considerato un piatto nazionale consumato assieme alla carne stufata e preparato con il cheddar, un formaggio che venne importato sul posto dagli inglesi.\n\"Pastizio\".\nIl \"pastizio\" \u00e8 una variante greca molto simile al timballo di pasta italiano preparata utilizzando per\u00f2 una pasta tubulare simile agli ziti."}
{"id": "1760150", "revid": "1318658", "url": "https://it.wikipedia.org/wiki?curid=1760150", "title": "Bas-Saint-Laurent", "text": "Bas-Saint-Laurent (Basso San Lorenzo) \u00e8 una regione amministrativa della provincia del Qu\u00e9bec, situata sulla riva sud dell'estuario del fiume San Lorenzo. Ha una superficie di , con una popolazione di abitanti censiti nel 2005.\nSuddivisioni.\nLa regione si compone di 8 municipalit\u00e0 regionali di contea."}
{"id": "1760151", "revid": "122567840", "url": "https://it.wikipedia.org/wiki?curid=1760151", "title": "Antonio Carestia", "text": "Biografia.\nNacque, visse gran parte della sua vita e mor\u00ec in Valsesia, ai piedi del Monte Rosa e qui realizz\u00f2 la maggior parte delle sue indagini botaniche. Questa passione la eredit\u00f2 dal padre chirurgo che studi\u00f2 botanica all'Universit\u00e0 di Grenoble.\nAntonio Carestia entr\u00f2 in seminario a Novara, dove segu\u00ec gli studi ecclesiastici, prima di ritornare a Riva Valdobbia come cappellano.\nQuando scrisse \"Monografia del Corno Bianco\", nel 1869, venne invitato come membro onorario della Sezione CAI.\nSi occup\u00f2 in particolare di piante crittogame, ma anche in misura minore di fanerogame, studiando e raccogliendo specie sia vecchie sia scoprendone di nuove, arrivando a compilare un erbario composto di circa 25.000 specie; tra le specie scoperte spiccano le 600 specie di licheni.\nIl suo erbario venne ereditato, in un primo tempo, dal comune di Riva Valdobbia. In seguito le sue collezioni (ovvero il suo erbario personale e numerose collezioni, probabilmente ricevute dall'abate Carestia in cambio della sua cooperazione) furono acquistate dall\"'Herbarium Universitatis Taurinensis\" nel 1910 grazie a un lascito in denaro del Dr. Fedele Bruno assistente presso l\u2019Orto Botanico. Inoltre, anche il Museo Calderini di Scienze Naturali a Varallo, possiede una collezione di 740 fogli.\nAlla sua memoria \u00e8 stato intitolato rifugio Carestia del CAI di Varallo Sesia, situato in Val Vogna, nonch\u00e9 la Punta Carestia (nota anche come Corno Rosso o R\u00f2th\u00f2rn), una montagna di 2979 metri di quota situata tra Valsesia e Valle del Lys.\nCollegamenti esterni.\nBiografie sul sito del Cai di Varallo - Museo Carestia-Tirozzo a Fobello (VC)"}
{"id": "1760152", "revid": "110157", "url": "https://it.wikipedia.org/wiki?curid=1760152", "title": "Saguenay-Lac-Saint-Jean", "text": "Saguenay\u2013Lac-Saint-Jean \u00e8 una regione amministrativa della provincia del Qu\u00e9bec, situata sulla riva nord del fiume San Lorenzo. Ha una superficie di 95.893 km\u00b2, e nel 2006 possedeva una popolazione di 274.095 abitanti.\nSuddivisioni.\nLa regione si compone di 4 municipalit\u00e0 regionali di contea.\nMunicipalit\u00e0 Regionali di Contea\nMunicipalit\u00e0 al di fuori delle MRC:\nRiserve indiane autoctone al di fuori delle MRC"}
{"id": "1760153", "revid": "92723", "url": "https://it.wikipedia.org/wiki?curid=1760153", "title": "Capitale-Nationale", "text": "Capitale-Nationale \u00e8 una regione amministrativa della provincia del Qu\u00e9bec, e come indica il suo nome \u00e8 la regione dove si trova la capitale del Qu\u00e9bec, la citt\u00e0 di Qu\u00e9bec. Ha una superficie di 18.638,70\u00a0km\u00b2, e nel 2007 possedeva una popolazione di 675.450 abitanti.\nSuddivisioni.\nLa regione si compone di 6 municipalit\u00e0 regionali di contea.\nMunicipalit\u00e0 Regionali di Contea\nMunicipalit\u00e0 al di fuori delle MRC:\nRiserve indiane autoctone al di fuori delle MRC"}
{"id": "1760156", "revid": "15948632", "url": "https://it.wikipedia.org/wiki?curid=1760156", "title": "Valsesiani", "text": ""}
{"id": "1760157", "revid": "289247", "url": "https://it.wikipedia.org/wiki?curid=1760157", "title": "Piante crittogame", "text": ""}
{"id": "1760169", "revid": "1573940", "url": "https://it.wikipedia.org/wiki?curid=1760169", "title": "Anomia ephippium", "text": "L'ostrica cipollina (Anomia ephippium ) \u00e8 un mollusco bivalve appartenente alla famiglia Anomiidae.\nDescrizione.\nConchiglia di grosse dimensioni, sottile, traslucida, di dimensioni e forme molto varie. Interno madreperlaceo.\nDistribuzione e habitat.\nSpecie sempre fissa al substrato a bassa profondit\u00e0.\nBiologia.\nLa riproduzione avviene tra maggio e luglio.\nTassonomia.\nSinonimi.\nSono stati riportati i seguenti sinonimi:"}
{"id": "1760170", "revid": "287204", "url": "https://it.wikipedia.org/wiki?curid=1760170", "title": "Niccol\u00f2 Circignani", "text": "Biografia.\nI primi lavori di Niccol\u00f2 Circignani (talvolta riportato anche come \"Cercignani\", cosiddetto dal paese nativo Pomarance, ora in provincia di Pisa) sono documentati intorno al 1562 a Roma, dove dipinse gli affreschi del cortile del Belvedere in Vaticano con Santi di Tito.\nIn seguito lo troviamo attivo ad Orvieto (1570), Umbertide (1572), Citt\u00e0 di Castello (1573-1577), Castiglione del Lago (1574) e a Citt\u00e0 della Pieve. \nLavor\u00f2 anche con Hendrick van den Broeck nella cattedrale di Orvieto e nel 1568 esegu\u00ec gli affreschi della chiesa \"Maest\u00e0 delle Volte\" a Perugia, la \"Resurrezione\" (1569) a Panicale e una \"Annunciazione\" (1577, ora nella pinacoteca di Citt\u00e0 di Castello).\nDipinse anche gli affreschi su temi mitologici, come il \"Giudizio di Paride\", \"Storie dell'Eneide\" e altri, in collaborazione con Giovanni Antonio Pandolfi, nel palazzo della Corgna a Castiglione del Lago. Le pitture raffiguranti le \"gesta di Ascanio\" gli furono commissionate dal marchese Diomede della Corgna che sottoscrisse il contratto nel 1574. Il pittore toscano realizz\u00f2, inoltre, parte della decorazione pittorica del palazzo della Corgna a Citt\u00e0 della Pieve.\nNel 1579 torn\u00f2 a Roma per lavorare con Mattheus Bril e decor\u00f2 la \"Sala della Meridiana\" nella \"Torre dei venti\" e nelle Logge di Raffaello (1580-1583) in Vaticano. \nTra il 1582 e il 1583 si dedic\u00f2 all'esecuzione degli affreschi della basilica di Santo Stefano Rotondo al Celio: ventiquattro scene che imitano rilievi scultorei, in toni di giallo, raffiguranti la storia di santo Stefano e del suo culto. Ricevette l'incarico di dipingere il muro che chiudeva l'ambulacro con scene di martirio. Il ciclo inizia con la Crocifissione di Ges\u00f9, a cui segue la lapidazione di santo Stefano, con sullo sfondo le raffigurazioni dei supplizi degli apostoli. Qui si nota il suo autoritratto.\nNel 1589 l'artista \u00e8 documentato presso l'abbazia di Valvisciolo a Sermoneta dove gli fu affidata la messa in opera degli affreschi nella cappella Caetani con storie di san Lorenzo, nel presbiterio e nel coro della chiesa. I cicli pittorici furono voluti dal cardinale Enrico Caetani e dal duca Onorato IV. Completati in occasione della visita, che si tenne dall'undici al ventuno ottobre del 1589, di papa Sisto V nel ducato di Sermoneta. Inoltre numerosi sono i riferimenti visivi al titolo ducale (putti che sorreggono la corona ducale) conferito da Sisto V qualche anno prima, con la bolla \"Coelestis Altitudinis\", proprio a Onorato IV Caetani.\nLa paternit\u00e0 degli affreschi a Niccol\u00f2 Circignani \u00e8 attestata da due iscrizioni ritrovate nel coro, in cui ci sono chiare attinenze anche ai suoi collaboratori, tra cui emerge il nome del figlio Antonio. Il pittore mor\u00ec, all'et\u00e0 di 67 anni, nel 1597."}
{"id": "1760174", "revid": "174925", "url": "https://it.wikipedia.org/wiki?curid=1760174", "title": "Niccol\u00f2 Pomarancio", "text": ""}
{"id": "1760175", "revid": "1573940", "url": "https://it.wikipedia.org/wiki?curid=1760175", "title": "Anomia (zoologia)", "text": "Anomia \u00e8 un genere di molluschi bivalvi appartenente alla famiglia Anomiidae."}
{"id": "1760178", "revid": "6923", "url": "https://it.wikipedia.org/wiki?curid=1760178", "title": "Villa romana di Casignana", "text": "La villa romana di Casignana \u00e8 una villa romana i cui resti si trovano in contrada Palazzi nel comune di Casignana (RC).\nLa fase pi\u00f9 importante della villa, il cui impianto originario risale al I secolo d.C. \u00e8 quella di un'importante ristrutturazione del IV secolo. Fu in seguito abbandonata nel V, ma presenta tracce di frequentazione fino al VII secolo.\nScoperta.\nLa villa venne scoperta nel 1963, in occasione dei lavori per la costruzione di un acquedotto, presso la strada statale 106 Ionica ed \u00e8 stata indagata sistematicamente dalla Soprintendenza per i beni archeologici della Calabria negli anni ottanta. Dal 1998 il sito \u00e8 gestito dal comune di Casignana che ha acquisito i terreni limitrofi con il contributo della Comunit\u00e0 montana dell'Aspromonte orientale, permettendo di ampliare l'area indagata.\nLa villa sorgeva probabilmente sull'antica strada di collegamento tra Locri Epizefiri e Rhegion (Reggio Calabria).\nSono stati rimessi in luce gli ambienti di un ampio complesso termale privato, accessibile da un porticato. riccamente decorati con mosaici, tra i quali quello figurato del \"frigidarium\" (\"sala delle Nereidi\"), datato al III secolo, che raffigura in grandi tessere bianche e verdi un \"thiasos\" marino con quattro figure femminili che cavalcano un leone, un toro, un cavallo e una tigre terminanti con una coda di pesce. La sala ha pianta ottagonale con quattro lati absidati e presenta due vasche per acqua fredda. Il \"calidarium\", con impianto di riscaldamento a ipocausto e tubi fittili sulle pareti, ha ugualmente pianta ottagonale e pavimentazione a mosaico in piccole tessere e doveva essere coperto da una volta. Del complesso fanno parte anche una sala rettangolare pavimentate in lastre di marmo colorato (\"opus sectile\").\nA monte si trova un ninfeo monumentale con cisterne.\nSul lato opposto della strada statale si trova la parte residenziale della villa, con ambienti articolati intorno ad un grande cortile. Vi si trovano ancora pavimentazioni a mosaico (\"sala delle quattro stagioni\", \"sala absidata\").\nStatio romana di Altanum.\nE' presso questa villa che viene ad essere localizzata la statio romana di \"Altanum\","}
{"id": "1760182", "revid": "123288901", "url": "https://it.wikipedia.org/wiki?curid=1760182", "title": "VII Festival della canzone - Sanremo 1957", "text": "VII Festival della canzone - Sanremo 1957 \u00e8 il primo album di inediti di Claudio Villa, ed \u00e8 uno dei numerosi pubblicati nel 1957.\nIl disco.\nAl Festival di Sanremo 1957 Villa aveva presentato ben sei canzoni: quattro di esse gareggiavano nella manifestazione, mentre due erano state invece presentate la sera del 10 febbraio, in una serata speciale in cui gareggiavano (tutte in una sera) dieci canzoni scritte da compositori indipendenti (cio\u00e8 non legati a nessuna casa di edizioni musicali): vinse Claudio Villa, in coppia con Giorgio Consolini, con la canzone \"Ondamarina\" (l'altro brano presentato dal \"Reuccio\" era \"Chiesetta solitaria\").\nPer quel che riguarda il Festival vero e proprio, Villa vince con \"Corde della mia chitarra\", arriva al secondo posto con \"Usignolo\", al quinto con \"Cancello tra le rose\" e al sesto con \"Il pericolo numero uno\" (cantata insieme a Gino Latilla): visto il successo, la nuova casa discografica del cantante, la Cetra pubblica un 33 giri che racchiude queste sei canzoni, con l'aggiunta di \"La pi\u00f9 bella canzone del mondo\", presentata alla manifestazione da Gino Latilla e Nunzio Gallo, e \"Un filo di speranza\", cantata da Gino Baldi e il Duo Fasano e da Natalino Otto con il Poker di Voci.\nLa canzone \"Corde della mia chitarra\", che in altre versioni \u00e8 firmata da Giuseppe Fiorelli per il testo e da Mario Ruccione per la musica, ha in questo disco anche la firma, per il testo, di Cavaliere.\nIn tutte le canzoni del disco l'orchestra \u00e8 quella del maestro Cinico Angelini.\nAnche questo disco fu pubblicato in formato 25\u00a0cm (leggermente pi\u00f9 piccolo dei normali 33 giri)."}
{"id": "1760183", "revid": "1573940", "url": "https://it.wikipedia.org/wiki?curid=1760183", "title": "Anomiidae", "text": "Gli Anomiidae sono una famiglia di molluschi bivalvi, appartenente all'ordine Ostreoida."}
{"id": "1760186", "revid": "767487", "url": "https://it.wikipedia.org/wiki?curid=1760186", "title": "Ostreoida", "text": "Ostreoida \u00e8 un ordine di molluschi bivalvi.\nFamiglie.\nQuest'ordine comprende, secondo alcuni studiosi, solo le famiglie:\nAltri vi considerano anche le seguenti famiglie, altrimenti attribuite all'ordine Pectinoida:\n\"Catalogue of Life\" invece aggiunge alle prime due suddette le seguenti, altrimenti attribuite all'ordine Pterioida:"}
{"id": "1760187", "revid": "46291", "url": "https://it.wikipedia.org/wiki?curid=1760187", "title": "Campanula thyrsoides", "text": "La campanula gialla (nome scientifico Campanula thyrsoides ) \u00e8 una pianta erbacea, eretta e perenne, con una vistosa infiorescenza a pannocchia dai fiori gialli a forma di campana, appartenente alla famiglia delle Campanulaceae.\nEtimologia.\nIl nome generico (\"campanula\") deriva dalla forma a campana del fiore; in particolare il vocabolo deriva dal latino e significa: \"piccola campana\".\nDalle documentazioni risulta che il primo ad usare il nome botanico di \u201cCampanula\u201d sia stato il naturalista belga Rembert Dodoens, vissuto fra il 1517 e il 1585. Tale nome comunque era in uso gi\u00e0 da tempo, anche se modificato, in molte lingue europee. Infatti nel francese arcaico queste piante venivano chiamate \u201cCampanelles\u201d (oggi si dicono \u201cCampanules\u201d o \u201cClochettes\u201d), mentre in tedesco vengono dette \u201cGlockenblumen\u201d e in inglese \u201cBell-flower\u201d o \u201cBlue-bell\u201d. In italiano vengono chiamare \u201cCampanelle\u201d. Tutte forme queste che derivano ovviamente dalla lingua latina. L'epiteto specifico (\"thyrsoides\") significa \"tirso\" e fa riferimento all'Infiorescenza eretta di tipo cimoso simile ad una pannocchia con diversi fiori su pedicelli opposti.\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione Species Plantarum - 1: 167. 1753 del 1753.\nDescrizione.\nLa forma biologica della pianta \u00e8 emicriptofita bienne (H bienn): il ciclo della pianta \u00e8 biennale (nel primo anno di vita la pianta compie lo sviluppo vegetativo, nel secondo fiorisce e fruttifica), mentre le gemme sono poste al livello del terreno. Questa pianta pu\u00f2 anche essere definita H scap in quanto l'asse fiorale \u00e8 allungato e poco ramoso. L'altezza della pianta pu\u00f2 arrivare fino ai 70\u00a0cm (massimo 100\u00a0cm). Come tutte le campanule queste piante contengono lattice lattescente e accumulano inulina.\nRadici.\nLa radice \u00e8 un grosso fittone piuttosto carnoso di colore biancastro con anelli. Dimensione della radice: 1 \u2013 1,5\u00a0cm di spessore.\nFusto.\nIl fusto \u00e8 semplice, fistoloso, villoso-pubescente (i peli sono molli e cadenti) e lievemente arrossato. Nella parte basale \u00e8 molto foglioso.\nFoglie.\nLe foglie si dividono in basali e cauline. \nInfiorescenza.\nL'infiorescenza \u00e8 una spiga pluriflora di fiori sessili o appena pedicellati. Nel suo insieme la forma \u00e8 ovale-allungata. Il numero dei fiori pu\u00f2 arrivare fino a 40\u00a0\u2013 50 per spiga. Dimensione della spiga: diametro 5\u00a0cm; altezza 15\u00a0\u2013 25\u00a0cm.\nFiori.\nI fiori sono tetra-ciclici, ossia sono presenti 4 verticilli: calice \u2013 corolla \u2013 androceo \u2013 gineceo (in questo caso il perianzio \u00e8 ben distinto tra calice e corolla) e pentameri (ogni verticillo ha 5 elementi). I fiori sono gamopetali, ermafroditi e attinomorfi. Sono inoltre leggermente profumati ed hanno la tipica forma campanulata in posizione patente. Dimensione dei fiori: larghezza 15\u00a0mm; lunghezza 25\u00a0mm.\nFrutti.\nI frutti sono delle capsule subglobose o ovoide-coniche, poricide 3-loculare, ossia deiscenti mediante pori laterali; i semi sono molto minuti a forma oblunga\nSistematica.\nLa famiglia di appartenenza della \"Campanula thyrsoides\" (Campanulaceae) \u00e8 relativamente numerosa con 89 generi per oltre 2000 specie (sul territorio italiano si contano una dozzina di generi per un totale di circa 100 specie); comprende erbacee ma anche arbusti, distribuiti in tutto il mondo, ma soprattutto nelle zone temperate. Il genere di questa voce appartiene alla sottofamiglia Campanuloideae (una delle cinque sottofamiglie nella quale \u00e8 stata suddivisa la famiglia Campanulaceae) comprendente circa 50 generi (\"Campanula\" \u00e8 uno di questi). Il genere \"Campanula\" a sua volta comprende 449 specie (circa 50 nella flora italiana) a distribuzione soprattutto circumboreale.\nIl Sistema Cronquist assegna al genere \"Campanula\" la famiglia delle Campanulaceae e l'ordine delle Campanulales mentre la moderna classificazione APG la colloca nell'ordine delle Asterales (stessa famiglia). Sempre in base alla classificazione APG sono cambiati anche i livelli superiori (vedi tabella iniziale a destra).\nSottospecie.\nPer questa specie sono riconosciute valide due sottospecie:\nSubsp. \"carniolica\".\nImmagini di \"Campanula thyrsoides\" subsp. \"carniolica\" (\"Giardino Botanico delle Alpi Orientali\", Monte Faverghera (BL), 1500\u00a0m s.l.m. - 19 luglio 2014)\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nUsi.\nGiardinaggio.\nLa specie Campanula gialla quando raggiunge le dimensioni maggiori \u00e8 molto bella e spesso viene coltivata a scopo ornamentale.\nAltre notizie.\nLa campanula gialla in altre lingue \u00e8 chiamata nei seguenti modi:"}
{"id": "1760189", "revid": "174925", "url": "https://it.wikipedia.org/wiki?curid=1760189", "title": "Nicol\u00f2 Circignani", "text": ""}
{"id": "1760190", "revid": "1573940", "url": "https://it.wikipedia.org/wiki?curid=1760190", "title": "Ostreidae", "text": "Ostreidae \u00e8 una famiglia di molluschi bivalvi."}
{"id": "1760200", "revid": "1833487", "url": "https://it.wikipedia.org/wiki?curid=1760200", "title": "Pecten", "text": "Pecten \u00e8 un genere di molluschi bivalvi della famiglia Pectinidae."}
{"id": "1760201", "revid": "125956227", "url": "https://it.wikipedia.org/wiki?curid=1760201", "title": "Contea di Lecce", "text": "La Contea di Lecce (1055-1463) era una contea normanna di cui Lecce era la capitale.\nConfinava a nord con Brindisi, ad ovest con Oria e Nard\u00f2, a sud con Soleto e Otranto.\nPeriodo Normanno.\nNel 1055 i Normanni intrapresero e portarono a termine la conquista di quasi tutto il Salento. Goffredo d'Altavilla (1018-1069), fratello di Roberto il Guiscardo, nel 1058 riusc\u00ec a impadronirsi di Nard\u00f2 e Lecce.\nNel 1088 venne costituito il Principato di Taranto, assegnato a Boemondo I d'Antiochia che includeva anche Oria, Gallipoli e Otranto.\nI Normanni tennero corte a Lecce e qui nacque Tancredi d'Altavilla, che ottenne il titolo di conte di Lecce dal 1149 al 1194, con un intervallo dal 1154 al 1169 in cui fu in esilio a Costantinopoli. Tancredi, figlio naturale di Ruggero III di Puglia (1118-1148) e di Emma figlia di Accardo II, conte di Lecce, sarebbe poi divenuto re di Sicilia.\nIntanto la contea si era molto ingrandita, difatti ciascun conte aveva annesso sotto la personale giurisdizione feudale altri territori salentini comprendenti grossi centri abitati come Ostuni, Oria, Campi, Maglie, Otranto, Nard\u00f2; molti casali tra cui Torchiarolo, Squinzano, Novoli, Trepuzzi, Arnesano, Carmiano, Monteroni, Surbo, San Pietro in Lama, Lequile, San Cesario di Lecce, San Donato di Lecce, Cavallino, Lizzanello, Vernole, Melendugno, Roca; molti villaggi come, per indicare solo quelli vicini al capoluogo, Merine, Caprarica, Galugnano, Castr\u00ec, Pisignano, Acquarica, Strud\u00e0, Vanze, Acaia, Cerceto, Serrano, Stigliano; e inoltre fertili tenute agricole quali Aur\u00eco, Vermigliano, Tafagnano, Ussano, Padulicchia, Tramacere, ed altri terreni selvosi, acquitrinosi, incoltivabili.\nQuesto vastissimo dominio personale dei conti d'Altavilla di Lecce cominci\u00f2 a comprendere nel suo interno numerose infeudazioni minori, per cui il territorio della contea man mano si andava suddividendo in subfeudi dagli illustrissimi Conti concessi in beneficio ad amici baroni, a fedeli cavalieri, a fidati consiglieri, che nella gerarchia feudale diventavano valvassori del Signor Conte, il quale a sua volta era vassallo di Sua Maest\u00e0 il Re.\nAllora, tra i subfeudatari della contea primeggiavano i Maremonti baroni di Campie, Cursi, Minervino e Poggiardo, i Chiaramonte baroni di Sternatia e Zollino, i Guarino baroni di Castr\u00ec, Sorano e Acquarica, i Lubello di Maglie e Sanarica, i Monefuscolo di Aradeo e Bagnolo, e inoltre i Maresgallo baroni di Lequile, i De Persona baroni di Matino, Tuglie, Soleto e Mottola, i Capece baroni di Barbarano, i Falconi di Galatone e Fulcignano.\nPeriodo Angioino.\nRe Manfredi cadde combattendo valorosamente (1266) e Carlo d'Angi\u00f2 s'impadron\u00ec della corona del regno di Napoli. Il primo impegno del nuovo re fu quello di eliminare gli avversari e di esautorare di ogni incarico i baroni beneficiati dai sovrani svevi. E nella sistemazione del regno Carlo I assegn\u00f2 la rinomata contea di Lecce all'amica casata francese dei Brienne.\nGualtieri IV di Brienne venne per prendere possesso della contea, ma i ghibellini salentini capeggiati da Corrado Capece leccese gli impedirono l'ingresso in Lecce; con forti schiere di armati intervenne il figlio Ugo di Brienne, il quale prima si mise a devastare i casali che tentavano di opporre resistenza e poi assal\u00ec e occup\u00f2 la citt\u00e0 di Lecce e la pun\u00ec facendone abbattere le mura e le torri di difesa.\nIl conte Ugo, alla morte del padre, eredit\u00f2 la contea di Lecce e il 1269 ebbe dal re Carlo I d'Angi\u00f2 il riconoscimento e la riconferma della contea come giurisdizione feudale.\nSuccessivamente, con atto del 5 aprile 1291, dal re Carlo II d'Angi\u00f2 il conte Ugo ottenne anche il possesso personale, per s\u00e9 e per i suoi successori, di venticinque casali della contea, tra cui Arnesano, Campi, Carmiano, Carpignano, Cavallino, Cerasole, Corigliano, Lequile, Monteroni, Noha, Padulano, Pisanello, Pisignano, Specchia Rosa, Tafagnano, Tramacere, Vernole.\nIl 1305 nella contea di Lecce a Ugo di Brienne subentr\u00f2 il figlio Gualtieri V, e dopo di questi tenne il possesso feudale l'irrequieto Gualtieri VI, Duca di Atene, Signore di Firenze.\nDalla figlia di Tancredi, Elvira Maria Albina sposata con Gualtieri III di Brienne, la contea di Lecce pass\u00f2 a questa famiglia e nel 1384 a Maria d'Enghien (erede delle famiglie d'Enghien e Brienne), in quanto figlia di Giovanni d'Enghien e nipote di Isabella di Brienne.\nL'anno 1384 il conte Pirro d'Enghien mor\u00ec in Lecce. Egli dalla moglie Margarita de Louxembourg non aveva avuto figli, pertanto la Contea di Lecce pass\u00f2 in eredit\u00e0 alla sorella Maria d'Enghien, ancora fanciulla undicenne sotto tutela di Giovanni Acaya barone di Segine e di Pasquale Guarino barone di S. Cesario.\nCon il matrimonio di lei con Raimondo Orsini Del Balzo, conte di Soleto e dal 1393 al 1406 Principe di Taranto, tutto il Salento (attuali provincie di Lecce, Brindisi e Taranto) fu unificato in uno dei feudi pi\u00f9 grandi e importanti d'Italia.\nA lei si deve il riordino delle attivit\u00e0 economiche e amministrative della citt\u00e0 di Lecce, con l'emanazione il 14 luglio 1445 degli Statuta et capitula florentissimae civitatis Litii.\nDa una raccolta di norme fiscali e bandi regi fatta fare nel 1473 da Antonello Drimi, amministratore della citt\u00e0 di Lecce, si ricava l'elenco dei casali che costituivano la contea:\nAlla morte di Maria d'Enghien (1446) la contea di Lecce pass\u00f2 al figlio Giovanni Antonio Orsini Del Balzo, che intanto aveva ereditato nel 1420 il principato di Taranto, per poi confluire dopo il 1463 nel Regno di Napoli.\nPeriodo Aragonese.\nInfatti alla morte di Giovannantonio Orsini, conte di Lecce, il re Ferrante in persona, come marito di una sua nipote, si nomin\u00f2 erede delle ricchezze dell'Orsini. Per questo motivo, il re giunse nel Salento e come si legge nei \"Diarii\" di Lucio Cardami: \"...re Ferdinando venio di Taranto, pass\u00f2 ad Nerito e Gallipoli, et de Gallipoli and\u00f2 ad Otranto, visitando le fortalizi, et omne loco dello Principe, et alle 11 dicto (dicembre) entrao ad Lezze, et pe omne loco fu receputo sotto pallio de broccato d'oro et carmosino, et se mostrao le omne benigno et gratiuso\".\nFerrante d'Aragona ottenne dai baroni della contea di Lecce il fidomaggio, il 20 e 21 dicembre 1463, nel castello di Lecce, dopo che, morto ormai Giovannantonio Del Balzo Orsini, li indusse a riconoscerlo come successore dell'Orsini, per i diritti della propria moglie."}
{"id": "1760203", "revid": "1522738", "url": "https://it.wikipedia.org/wiki?curid=1760203", "title": "Partito Afro-Shirazi", "text": "Il Partito Afro-Shirazi (in inglese Afro-Shirazi Party, ASP) \u00e8 stato un partito politico di Zanzibar. Ebbe origine dall'unione dei due precedenti partiti dell'isola, lo Shiraz Party (a prevalenza etnica persiana) e l'Afro Party (a prevalenza etnica africana).\nL'ASP era un partito di ispirazione socialista, che si poneva in netto antagonismo con il sistema della monarchia costituzionale allora vigente sull'isola. Questo antagonismo era legato anche a elementi di natura etnica, essendo il governo dell'isola, in quel momento, in mano agli arabi. Nel 1964, l'ASP guid\u00f2 la Rivoluzione di Zanzibar, che rovesci\u00f2 il governo arabo e trasform\u00f2 Zanzibar in una repubblica popolare, col nome di Repubblica Popolare di Zanzibar, con primo presidente Abeid Karume, leader del partito.\nQuando Zanzibar si un\u00ec al Tanganica per formare l'odierna Tanzania, l'ASP conflu\u00ec con il principale partito del Tanganica, il Tanganyika African National Union (TANU); l'unione dei due partiti prese il nome di Chama Cha Mapinduzi (CCM) nel 1977."}
{"id": "1760204", "revid": "1728", "url": "https://it.wikipedia.org/wiki?curid=1760204", "title": "Bamborough", "text": ""}
{"id": "1760205", "revid": "104458", "url": "https://it.wikipedia.org/wiki?curid=1760205", "title": "Trine Bakke", "text": " e gareggi\u00f2 come Trine Bakke-Rognmo.\nBiografia.\nStagioni 1994-1998.\nLa Bakke ottenne il primo risultato di rilievo in carriera nello slalom speciale di Coppa del Mondo disputato il 22 gennaio 1994 a Maribor, in Slovenia, giungendo 20\u00aa. Nel febbraio successivo esord\u00ec ai Giochi olimpici invernali (a fu 19\u00aa nello slalom gigante e non concluse lo slalom speciale), mentre in marzo partecip\u00f2 ai Mondiali juniores di Lake Placid conquistando, come migliore prestazione, l'8\u00ba posto nello slalom speciale.\nIl 21 gennaio 1996 si aggiudic\u00f2 in slalom speciale il primo successo, nonch\u00e9 primo podio, in Coppa Europa sulle nevi slovacche di Krompachy Plejsy; gareggi\u00f2 nella stessa specialit\u00e0 anche ai Mondiali della Sierra Nevada 1996, senza concludere la prima manche. Sempre in slalom speciale, ai Mondiali di Sestriere 1997 fu 8\u00aa, mentre ai XVIII Giochi olimpici invernali di non concluse la gara. Poco pi\u00f9 tardi, il 1\u00ba marzo a Saalbach-Hinterglemm, colse il suo primo podio in Coppa del Mondo (2\u00aa).\nStagioni 1999-2002.\nNella stagione 1998-1999 la sciatrice norvegese ottenne la prima vittoria di carriera in Coppa del Mondo, salendo sul gradino pi\u00f9 alto del podio nello slalom speciale di Sankt Anton am Arlberg del 17 gennaio, e vinse la medaglia di bronzo, sempre tra i pali stretti, ai Mondiali disputati a Vail e a Beaver Creek negli Stati Uniti, giungendo terza alle spalle dell'australiana Zali Steggall e della svedese Pernilla Wiberg; nello slalom gigante invece fu 30\u00aa.\nIl 6 gennaio 2000 a Maribor si aggiudic\u00f2 la seconda e ultima gara nel massimo circuito internazionale, mentre il 3\u00ba posto ottenuto il 28 dicembre successivo a Semmering fu il suo ultimo podio. Ai XIX Giochi olimpici invernali di , sua ultima presenza olimpica, non concluse nuovamente lo slalom speciale.\nStagioni 2003-2009.\nNella stagione 2002-2003 colse la sua ultima vittoria, nonch\u00e9 ultimo podio, in Coppa Europa (il 18 gennaio al Passo del Tonale) e partecip\u00f2 ai Mondiali di Sankt Moritz, senza terminare la prova. Nemmeno in occasione della sua ultima rassegna iridata, Bormio/Santa Caterina Valfurva 2005, riusc\u00ec a tagliare il traguardo dello slalom speciale.\nLa Bakke si ritir\u00f2 dall'attivit\u00e0 agonistica ai massimi livelli al termine della stagione 2005-2006; la sua ultima gara in Coppa del Mondo fu lo slalom speciale di Levi dell'11 marzo, chiuso al 16\u00ba posto. In seguito prese ancora parte ai Campionati norvegesi del 2009, classificandosi 9\u00aa nello slalom speciale disputato il 21 marzo a Oppdal.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "1760207", "revid": "124123", "url": "https://it.wikipedia.org/wiki?curid=1760207", "title": "Wigmund di Mercia", "text": "Alcune fonti lo riportano come predecessore del padre o semplicemente come suo co-reggente. Suo figlio fu Wigstan di Mercia."}
{"id": "1760209", "revid": "1573940", "url": "https://it.wikipedia.org/wiki?curid=1760209", "title": "Pectinidae", "text": "Pectinidae \u00e8 una famiglia di molluschi bivalvi appartenente all'ordine Pectinoida."}
{"id": "1760210", "revid": "228587", "url": "https://it.wikipedia.org/wiki?curid=1760210", "title": "Cascine", "text": ""}
{"id": "1760212", "revid": "1216132", "url": "https://it.wikipedia.org/wiki?curid=1760212", "title": "La lentezza", "text": "La lentezza (originale \"La lenteur\") \u00e8 un romanzo pubblicato nel 1995 dallo scrittore ceco Milan Kundera. Si tratta della sua prima opera narrativa in lingua francese.\nTrama.\nIn un castello francese adibito ad hotel viene ospitato un convegno di entomologia. La trama, sullo sfondo del racconto erotico-sociologico \"Senza domani\" di Vivant Denon e qualche riflessione sul pensiero edonistico di Epicuro, intreccia le vicende di alcuni fra gli ospiti: personaggi di varia umanit\u00e0, che - come di consueto nelle opere di Kundera incarnano i vizi e vezzi umani quotidiani. Emergono le seguenti figure: \nFra i personaggi si riconosce anche (insieme con la moglie Vera) l'autore stesso, il quale - fra i molti spunti di riflessione offerti dalla narrazione - esalta la \"lentezza\" del titolo come indice direttamente proporzionale alla piacevolezza di un ricordo.\nTematiche.\nLa lentezza.\nNon c'\u00e8 un unico tema centrale nel libro, nonostante il titolo suggerisca come tema trainante la velocit\u00e0 della vita moderna, che \u00e8 all'origine degli avvenimenti narrati nel romanzo. \nKundera collega la lentezza al ricordare, e la velocit\u00e0 al dimenticare. Quando vogliamo ricordare o preservare il momento, ci muoviamo e agiamo lentamente, invece, si corre veloci per dimenticare un'esperienza passata. Ad esempio, dopo la disastrosa notte passata al castello, Vincent cavalca la sua motocicletta e guida il pi\u00f9 velocemente possibile per lasciarsi alle spalle il luogo del suo fallimentare incontro amoroso. \nTra le righe sembra anche trasparire che la velocit\u00e0 generi volgarit\u00e0, come suggerito dalle diverse relazioni amorose che si intrecciano nel castello. Vincent \u00e8 precipitoso nel cercare di sedurre Julie e quindi fallisce. La prudenza di Madame de T. nel sedurre il Cavaliere sfocia in una notte di piacere.\nVelocit\u00e0 e fallimento sono anche associati nel momento in cui Vera accenna che la lentezza ha gi\u00e0 protetto Milan nel passato. Questo suggerisce che la lentezza offre ricompense, la velocit\u00e0 suggerisce decisioni affrettate e dunque il fallimento.\nModernit\u00e0 e il \"ballerino\".\nKundera introduce il concetto di \"ballerino\" all'inizio del romanzo: il \"ballerino\" \u00e8 colui che cerca costantemente gli spettatori, infiniti e invisibili, offerti dai media moderni. La fama acquistata da un \"ballerino\" di successo ha un effetto drammatico sulla vita del \"ballerino\" e sulle persone che lo ricercano (coloro che si considerano \"eletti\").\nQuesta tematica \u00e8 rappresentata nella vicenda di Berck e di Immacolata: Immacolata, l'\"uccello notturno\" che disturba il sonno di Berck prima di diventare famoso, diventa il suo incubo durante la conferenza."}
{"id": "1760216", "revid": "1573940", "url": "https://it.wikipedia.org/wiki?curid=1760216", "title": "Palazzo di Bettino Ricasoli", "text": "Il Palazzo di Bettino Ricasoli, o \"Ricasoli di Brolio\", si trova a Firenze in via Ricasoli 9. Deve il suo nome al grande statista che qui abit\u00f2.\nStoria.\nIn questo sito avevano alcune case i Medici, prima della realizzazione del palazzo di via Larga. Vi risiedettero alcuni componenti del ramo non regnante della famiglia fino al 1667, quando vennero acquistate dai Barducci Chierichini, i quali le tennero per pochi anni, fino al 1684, a causa di un tracollo finanziario che li costrinse a vendere la propriet\u00e0. Acquistato da Angelo Ricasoli, del ramo di Brolio detto dei Baroni. Egli ristruttur\u00f2 la propriet\u00e0 facendone un vero e proprio palazzo, che rest\u00f2 in possesso della famiglia per secoli, arrivando quindi anche a Bettino. Il \"Barone di ferro\" teneva fin dalla giovent\u00f9 un laboratorio di scienze nel palazzo, dove studiava la chimica e la fisica (era infatti un autodidatta), corredato da un piccolo museo di storia naturale, visitato da molti scienziati in occasione del Congresso a Firenze del 1841.\nQui Ricasoli fond\u00f2 il giornale \"La Patria\" per sostenere le riforme promesse dal Granduca e, dopo le speranze disattese, il palazzo fu sede di riunioni politiche che cospiravano contro il governo granducale. L'esperienza giornalistica serv\u00ec poi a Bettino per la fondazione de \"La Nazione\", il 14 luglio 1859.\nAlla morte di Bettino (1880) il palazzo pass\u00f2 alla sua unica figlia Elisabetta, maritata a Alberto Ricasoli-Zanchini, riunendo cos\u00ec due dei principali rami della casata.\nOggi appartiene alla Cassa di Risparmio di Firenze, che lo ha affittato a varie attivit\u00e0 e per uso condominiale.\nArchitettura.\nL'aspetto esterno del palazzo segue il sobrio e massiccio tradizionale fiorentino, per lo pi\u00f9 privo di decorazioni a parte in poderoso stemma sulla cantonata con via dei Biffi. Al centro della facciata si apre il portale a tutto sesto, con una cornice in bugnato, che porta ad un androne voltato dal quale parte lo scalone ai piani superiori o, proseguendo, si pu\u00f2 accedere al cortile, porticato su un lato ed eseguito all'epoca dei Medici. \nI registri superiori della facciata, sottolineati da cornici marcapiano, presentano finestre architravate al primo piano e semplici aperture rettangolari al secondo; il tutto \u00e8 racchiuso dal solido bugnato che evidenzia gli spigoli e da un cornicione non troppo elaborato."}
{"id": "1760217", "revid": "729019", "url": "https://it.wikipedia.org/wiki?curid=1760217", "title": "Rivoluzione di Zanzibar", "text": "La Rivoluzione di Zanzibar del 12 gennaio 1964 fu una rivolta che port\u00f2 al rovesciamento del governo eletto nel 1963 e del sultano Jamshid bin Abdullah. La rivolta pose fine al sistema della monarchia costituzionale a Zanzibar, e consent\u00ec successivamente l'ascesa al potere dell'Afro-Shirazi Party, un partito di ispirazione socialista. Poco tempo dopo la rivoluzione, l'ASP si fuse con il partito dominante del Tanganica, il TANU (anch'esso di sinistra), mentre Tanganica e Zanzibar si unirono nella Repubblica Unita della Tanzania.\nStoria.\nContesto.\nIl 19 dicembre 1963 Zanzibar ottenne l'indipendenza dal Regno Unito, diventando una monarchia costituzionale governata da un sultano e da un'\u00e9lite politica araba razzista verso la maggioranza nera. Al nuovo governo si contrapposero due movimenti politici principali: il partito marxista dell'Umma Party (UP), guidato dall'arabo Abdulrahman Mohammed Babu, e il partito socialista dell'Afro-Shirazi Party guidato da Abeid Karume, che rappresentava le due etnie principali dell'isola, gli africani e gli \"shirazi\". Nonostante nelle elezioni del 1963 l'Afro-Shirazi Party avesse ottenuto il 54% dei voti, grazie ad un'operazione di \"gerrymandering\", lo Zanzibar Nationalist Party e lo Zanzibar and Pemba People's Party (che avevano ottenuto rispettivamente il 29% e 16% dei voti) riuscirono ad ottenere 18 seggi contro i 13 dell'Afro Shirazi.\nL'UP, che aveva una politica apertamente filo-cinese e aveva la rivoluzione comunista fra i suoi obiettivi espliciti, fu probabilmente il primo movimento a pianificare la rivolta. Anche l'ASP ipotizzava il rovesciamento del governo in carica con la forza, ma c'era minore consenso sui tempi e sui modi, anche in conseguenza di una maggiore pluralit\u00e0 di ideologie in seno al partito. Per via delle posizioni meno radicali dell'ASP rispetto all'UP, in effetti, gli Stati Uniti erano giunti (in clima di piena guerra fredda) a considerare l'ASP un interlocutore affidabile e contavano di sostenerne l'ascesa, bench\u00e9 fosse nota la presenza di correnti filo-sovietiche all'interno del partito. L'ala dell'ASP pi\u00f9 allineata con l'UP era costituita da un gruppo di leader sindacalisti e operai guidati dal filo-sovietico Abdulla Kassim Hanga. In ogni caso, entrambi i partiti si ponevano come obiettivo la caduta del sultanato e l'instaurazione di una repubblica democratica di stampo socialista. Quando la rivoluzione ebbe inizio, entrambi i leader dell'ASP e dell'UP si trovavano in Tanganica per chiedere il supporto del presidente Julius Nyerere in termini di denaro e armi.\nInnesco.\nSebbene sia l'UP che l'ASP (o alcune sue frange) stessero da tempo pianificando una rivolta a Zanzibar, \u00e8 quasi certo che la rivoluzione di gennaio fu il risultato di una sollevazione spontanea della popolazione africana dell'isola, e che colse di sorpresa gli stessi leader dei due partiti, che si trovavano entrambi all'estero e dimostrarono di essere all'oscuro di tutto. Gli scontri durarono solo poche ore; i rivoltosi colsero di sorpresa la polizia di Zanzibar, accedendo ai suoi arsenali con la complicit\u00e0 di qualche poliziotto; e subito dopo conquistarono tutti gli edifici chiave di Stone Town. Il sultano riusc\u00ec a fuggire con la sua famiglia e i suoi ministri, rifugiandosi nel Regno Unito.\nIl fatto che la rivolta fosse esplosa spontaneamente contribu\u00ec a rendere gli eventi di quelle ore molto confusi e molto difficili da decifrare per gli osservatori internazionali. Per esempio, gli americani ritennero per molto tempo che alla rivoluzione avessero partecipato militari cubani; in seguito si venne a sapere che questa informazione era emersa perch\u00e9 fra le file dei rivoltosi c'era un pakistano mascherato da cubano, che gridava slogan in spagnolo.\nJohn Okello.\nLa situazione si fece ancora pi\u00f9 confusa in seguito all'apparizione di John Okello, un ugandese fino ad allora sconosciuto, che fin da poche ore dopo la rivoluzione inizi\u00f2 a presentarsi ai media come leader del nuovo regime. Okello sosteneva di essere stato uno dei leader del movimento Mau-Mau in Kenya, di essere un esperto soldato e stratega, e dichiar\u00f2 che il governo \"\u00e8 nostro, dell'esercito\". In realt\u00e0, Okello non era nell'esercito di Zanzibar, e si trovava sull'isola come operaio.\nSotto il comando di Okello, molti abitanti dell'isola si diedero al saccheggio delle propriet\u00e0 di arabi e indiani, mettendo in atto quello che viene talvolta definito un vero e proprio genocidio nei confronti di questi gruppi etnici. Alcune riprese che documentano le azioni degli uomini di Okello si trovano nel controverso \"Mondo movie\" del 1966 \"Africa addio\" di Gualtiero Jacopetti.\nCol passare delle ore, risult\u00f2 sempre pi\u00f9 chiaro che Okello era uno squilibrato e un mitomane; egli tra l'altro dichiar\u00f2 alla radio di essere \"al di sopra del governo e immortale\". In effetti, Okello non aveva alcuna relazione con l'ASP o l'Umma, ed era giunto alla leadership del movimento rivoltoso in modo assolutamente casuale. Probabilmente non aveva nemmeno partecipato ai combattimenti della rivoluzione, nei quali millantava di aver compiuto azioni eroiche e decisive. Il suo diario, \"Revolution in Zanzibar\" (1967), viene considerato dagli storici del tutto inattendibile.\nConclusione.\nL'estraneit\u00e0 di Okello ai movimenti rivoluzionari di Zanzibar divenne ancora pi\u00f9 evidente quando i leader dell'ASP e dell'Umma, Abeid Karume e Abdulrahman Muhammad Babu, rientrarono a Zanzibar dal Tanganica. Rientrati in patria, essi disconobbero immediatamente l'autorit\u00e0 di Okello (che li aveva accolti \"nominandoli\" rispettivamente presidente e primo ministro), e lo condannarono all'esilio. In ogni caso, ASP e Umma presero effettivamente il potere sull'isola, che fu dichiarata repubblica popolare. Immediatamente ebbero inizio le trattative con Julius Nyerere per la fusione di Zanzibar e Tanganica nella Repubblica Unita di Tanzania, fusione che avvenne il 26 aprile dello stesso 1964."}
{"id": "1760219", "revid": "33689", "url": "https://it.wikipedia.org/wiki?curid=1760219", "title": "Gaio Cassio Longino (console 73 a.C.)", "text": "Biografia.\nConsole per il 73 a.C., assieme al collega Marco Terenzio Varrone Lucullo fece passare la \"lex Terentia et Cassia frumentaria\", in base alla quale lo Stato doveva comprare il grano in Sicilia e rivenderlo a basso prezzo a Roma.\nL'anno successivo fu proconsole nella Gallia cisalpina; in occasione della terza guerra servile, Cassio cerc\u00f2 di fermare l'avanzata di Spartaco nei pressi di Mutina (Modena) mentre l'esercito degli schiavi ribelli tentava di penetrare in Gallia, ma fu sconfitto e salv\u00f2 a mala pena la propria vita.\nNel 70 a.C. fu uno dei testimoni nel processo contro l'ex-governatore di Sicilia, Verre. Nel 66 a.C. fu uno dei sostenitori della \"lex Manilia\", con la quale Gneo Pompeo riceveva il comando della guerra contro Mitridate VI del Ponto.\n\u00c8 possibile che fosse il padre del pi\u00f9 famoso Gaio Cassio Longino, uno dei congiurati che uccisero Gaio Giulio Cesare."}
{"id": "1760220", "revid": "729019", "url": "https://it.wikipedia.org/wiki?curid=1760220", "title": "Tour della Nazionale di rugby a 15 del Sudafrica 1998", "text": "Nel 1998, la nazionale sudafricana di \"rugby a 15\", campione del mondo, visita l'Europa per un tour con ottimi risultati. Solo L'Inghilterra impedisce agli Springboks la conquista del Grande Slam.\nTour dell'Under 21.\nAnche la nazionale Under 21 si reca in tour in Europa"}
{"id": "1760223", "revid": "484362", "url": "https://it.wikipedia.org/wiki?curid=1760223", "title": "Madonna del Sacro Cuore", "text": ""}
{"id": "1760226", "revid": "15949392", "url": "https://it.wikipedia.org/wiki?curid=1760226", "title": "Congregazione dei Padri Dottrinari", "text": ""}
{"id": "1760227", "revid": "15949396", "url": "https://it.wikipedia.org/wiki?curid=1760227", "title": "Beato Cesare de Bus", "text": ""}
{"id": "1760234", "revid": "339392", "url": "https://it.wikipedia.org/wiki?curid=1760234", "title": "Vulcano Parinacota", "text": ""}
{"id": "1760237", "revid": "106456", "url": "https://it.wikipedia.org/wiki?curid=1760237", "title": "Ostrea edulis", "text": "Ostrea edulis (Linnaeus 1758), conosciuta comunemente come ostrica o ostrica piatta, \u00e8 una specie di mollusco bivalve della famiglia Ostreidae.\nEtimologia.\n\"Ostrea\" deriva dal greco \"\u00f2streon\" che vuol dire \"ostrica\" mentre \"edulis\" significa \"commestibile\".\nDescrizione.\nConchiglia rotondeggiante, irregolare, con superficie rugosa, ricoperta di lamelle ondulate, inequivalve, la valva destra \u00e8 piatta e squamosa, la valva sinistra, con la quale il mollusco \u00e8 attaccato alla roccia, \u00e8 invece concava. Dimensioni 7-12 centimetri di diametro ed oltre.\nDa non confondere con \"Crassostrea gigas\", l'ostrica concava, che come dice il nome comune ha le valve concave e allungate. Questa specie, nativa del Pacifico, negli ultimi anni ha soppiantato come produzione \"Ostrea edulis\" ed \u00e8 la specie che pi\u00f9 frequentemente si trova in commercio in quanto allevata in gran parte della Francia. \"Crassostrea gigas\" occupa da sola il 75% della produzione europea.\nNel Mediterraneo vivono numerose come l'\"Ostrea tarantina\", l'\"Ostrea adriatica\", l'\"Ostrea tyrrena\".\nBiologia.\nSono ermafroditi protandrici. Solitamente cambiano sesso due volte nel corso dell'anno.\nLe uova vengono mantenute nella cavit\u00e0 palleale dalla femmina, dove avviene la fecondazione. Gli zigoti e le larve vengono trattenuti per 8-10 giorni all'interno della cavit\u00e0 palleale, dopodich\u00e9 rilasciate nella colonna d'acqua allo stadio di veliger.\nI veliger di \"Ostrea edulis\" attraverseranno una fase pelagica di 8-10 giorni prima di fissarsi ad un substrato.\nDistribuzione e habitat.\nL'ostrica vive attaccata sugli scogli litorali, da pochi metri a circa 50 di profondit\u00e0, ove viene staccata, durante tutti i mesi dell'anno, specialmente in primavera ed estate.\nL'ostrica \u00e8 comune nel Mar Mediterraneo, Oceano Atlantico e Mare del Nord. \nViene allevata (ostricoltura) in localit\u00e0 prefisse come a Taranto, nel Fusaro, a La Spezia, a Rovigno e in Francia, lungo la costa della Normandia e della Bretagna e in Corsica nello stagno di Diana.\nPropriet\u00e0 organolettiche.\n\"Ostrea edulis\", a fronte di un bassissimo contenuto di grassi (circa 2%), offre una quota importante di proteine nobili e tutte e quattro le vitamine fondamentali (A,B,C,D). \u00c8 inoltre una buona fonte di fosforo, calcio e magnesio, ma \u00e8 l'abbondanza di zinco e ferro a rendere questo mollusco particolarmente interessante nel contrasto dell'anemia. \nInoltre bisogna citare le leggendarie propriet\u00e0 afrodisiache del frutto, gi\u00e0 conosciute nell'antichit\u00e0, al punto che gli antichi Greci sostenevano che Afrodite (la Dea dell'Amore) fosse nata all'interno delle valve di un'ostrica.\nValore economico.\nMolto apprezzata per via della carni gustose e generalmente consumate fresche.\nL'allevamento delle ostriche \u00e8 detta \"ostricoltura\" ed \u00e8 una pratica redditizia sviluppata in buona parte del Mar Mediterraneo. Tra i primi ad avviare sistematicamente impianti di allevamento ci furono i Romani, i quali tra l'altro iniziarono ad importare ostriche del Nord Europa, in particolare dalla Manica e dalle coste della Britannia. La Francia \u00e8 oggi tra i principali produttori mondiali di ostriche per uso alimentare.\nL'ostrica tarantina.\nTra le 49 specie di ostriche esistenti nel Mar Mediterraneo, una menzione particolare merita l'ostrica tarantina, il cui nome scientifico \u00e8 \"Ostrea Tarantina\". L'allevamento delle ostriche tra il Mar Grande ed il Mar Piccolo di Taranto \u00e8 difatti una pratica secolare, che per il tipo di produzione e di impianto differisce dal restante panorama mediterraneo.\nNonostante l'ostricoltura sia giunta a Taranto relativamente tardi (attorno al IV secolo dopo Cristo), in breve tempo gli ostricoltori tarantini seppero sviluppare una sofisticata ed ingegnosa tecnica ancora oggi utilizzata. Nei mesi di maggio e giugno si calano in Mar Grande a circa 30 metri di profondit\u00e0 delle fascine di lentisco, che vengono poi riprese dopo circa tre mesi. Su queste fascine si attaccano naturalmente delle piccole ostriche (dette in dialetto \"zippe\") che, una volta tagliate dalle fascine di lentisco, vengono legate a delle corde vegetali (dette in dialetto \"z\u00f2che\") e trasferite in Mar Piccolo, dove sono nuovamente immerse sott'acqua. Le centinaia di corde utili all'allevamento vengono fissate su pali di metallo (anticamente realizzati con legno di castagno della Valle d'Itria), che per la loro moltitudine creano ancora oggi i cosiddetti \"giardini marini\" di Taranto. \nUna volta raccolte, le ostriche vengono solitamente consumate fresche, ma esiste anche una variante detta \"alla tarantina\" che prevede di ricoprire il frutto con pangrattato e prezzemolo, da passare poi al forno al fine di ottenere una doratura del mollusco. \nPer capire l'importanza economica di questo allevamento bisogna considerare che, negli anni '20 del XX secolo, nel solo Mar Piccolo di Taranto si coltivavano annualmente tra le 35 e le 40 milioni di ostriche. Nello stesso periodo, il Governo Italiano invi\u00f2 nella citt\u00e0 pugliese alcuni studiosi e biologi marini col compito di valutare il potenziale produttivo del Mar Piccolo ai fini dell'ostricoltura. I risultati delle ricerche furono molto incoraggianti, in quanto si stim\u00f2 una possibile produzione annuale di 70-80 milioni di ostriche. Tali numeri non furono tuttavia mai raggiunti, e anzi si \u00e8 assistiti nel corso degli anni ad un cospicuo ridimensionamento della produzione tarantina, anche a causa della sempre crescente competizione economica di altri paesi extra europei. In aggiunta, a partire dagli anni '60 del '900, la costruzione di idrovore necessarie allo stabilimento siderurgico Italsider (oggi Ilva), ha comportato una pesante alterazione del quantitativo planctonico nelle acque del Mar Piccolo, con conseguenti difficolt\u00e0 degli ostricoltori nell'ottenere ostriche della giusta pezzatura ai fini commerciali."}
{"id": "1760239", "revid": "29244", "url": "https://it.wikipedia.org/wiki?curid=1760239", "title": "Ostrica comune", "text": ""}
{"id": "1760240", "revid": "125395010", "url": "https://it.wikipedia.org/wiki?curid=1760240", "title": "IWBank", "text": ""}
{"id": "1760241", "revid": "125548188", "url": "https://it.wikipedia.org/wiki?curid=1760241", "title": "IW Bank", "text": ""}
{"id": "1760244", "revid": "113584534", "url": "https://it.wikipedia.org/wiki?curid=1760244", "title": "Senza domani", "text": "Senza domani \u00e8 un racconto attribuito allo scrittore francese Vivant Denon. \u00c8 caratterizzato di colore affine alla scrittura del Marchese de Sade, e da tratti sociologici (propriamente settecenteschi e non), il cui tono evoca il romanzo \"Les liaisons dangereuses\" di Choderlos de Laclos.\nIl racconto merita menzione perch\u00e9 il riferimento esplicito ad esso \u00e8 al centro della trama del romanzo \"La lentezza\" dello scrittore francese Milan Kundera.\n\u00c8 la storia di una seduzione che si svolge in una sola notte, scritta da Vivant Denon per scommessa, quando gli amici si erano domandati se fosse possibile scrivere un'avventura erotica senza usare parole indecenti.\nEdizioni.\nLa prima edizione italiana \u00e8 apparsa con il titolo Les Amants, presso Franco Maria Ricci, nel 1973, nella collana la Biblioteca Blu, con la traduzione di Giovanni Mariotti. In seguito sono apparse altre edizioni, tra cui l'edizione nella collana \"Piccola biblioteca\" di Adelphi (n. 228) \u00e8 a cura di Ena Marchi che vi ha unito una premessa di Franz Blei, dodici incisioni di Karl Walser e due di Vivant Denon, nel 1989. ISBN 88-459-0685-X. Altre due ed. sono Cuneo: Araba Fenice, 1999 (in un volumetto intitolato \"Della seduzione\") e Firenze: Barbes, 2008 (a cura di Gabriele Fredianelli)."}
{"id": "1760245", "revid": "74668", "url": "https://it.wikipedia.org/wiki?curid=1760245", "title": "14 08", "text": ""}
{"id": "1760247", "revid": "729019", "url": "https://it.wikipedia.org/wiki?curid=1760247", "title": "Tour della Nazionale di rugby a 15 dell'Australia 1998", "text": "I \"Wallabies\" nazionale di \"rugby a 15\" dell' si recano per il tour Autunnale in Francia e Inghilterra"}
{"id": "1760250", "revid": "6923", "url": "https://it.wikipedia.org/wiki?curid=1760250", "title": "Gestore di download", "text": "Il gestore di download (o download manager) \u00e8 un programma informatico che si occupa del download (e a volte dell'upload) di file caricati su Internet. A differenza di uno scaricamento effettuato tramite un browser (in cui si deve aspettare obbligatoriamente lo scaricamento completo del file, che a volte pu\u00f2 subire qualche errore), quello compiuto con il gestore di download previene eventuali errori causati da un cattivo trasferimento dei dati e consente di salvare lo stato parziale dello scaricamento, senza essere costretti a farlo ripartire da capo. Un gestore di download pu\u00f2 anche dividere il file richiesto in 2 o pi\u00f9 segmenti, che poi vengono scaricati parallelamente, rendendo in questo modo pi\u00f9 rapido lo scaricamento nei limiti della banda disponibile.\nCaratteristiche.\nUn download manager presenta le seguenti caratteristiche:\nMolti gestori di download supportano Metalink, un file XML che elenca mirror, checksum ed altre informazioni utili per lo scaricamento.\nAlcuni gestori di download, come Go!Zilla, sono stati tra le prime applicazioni adware a mostrare banner pubblicitari nella propria interfaccia utente.\nAlcune categorie di applicazioni Internet, come i programmi di file sharing peer-to-peer e gli stream recorder, possiedono caratteristiche molto simili ai gestori di download."}
{"id": "1760251", "revid": "9316", "url": "https://it.wikipedia.org/wiki?curid=1760251", "title": "Fronte Veneto Skinheads", "text": ""}
{"id": "1760254", "revid": "72396", "url": "https://it.wikipedia.org/wiki?curid=1760254", "title": "Download manager", "text": ""}
{"id": "1760255", "revid": "1833487", "url": "https://it.wikipedia.org/wiki?curid=1760255", "title": "Lithophaga lithophaga", "text": "Il dattero di mare (Lithophaga lithophaga) \u00e8 un mollusco bivalve della famiglia Mytilidae.\nDescrizione.\nSi insedia all'interno di rocce calcaree o conchiglie pi\u00f9 grosse corrodendole mediante delle secrezioni acide che secerne da apposite ghiandole. La sua crescita \u00e8 estremamente lenta, e per raggiungere la lunghezza di 5\u00a0cm, sono necessari da 15 ai 35 anni.\nPesca.\nIl suo consumo, la detenzione, il commercio e la pesca sono vietati in tutti gli stati dell'Unione europea ai sensi dell'art. 8 del Regolamento (CE) 1967/2006. In Italia, gi\u00e0 il DM 16 ottobre 1998 vietava tutte queste attivit\u00e0: \"\u2026 Considerato che gli istituti scientifici incaricati di effettuare studi in materia hanno evidenziato che le attivit\u00e0 di pesca della \"L. lithophaga\" e del \"Pholas dactylus\" (dattero bianco) provoca alterazione ai fondali rocciosi con distruzione di biocenosi;\u2026Decreta:\nTuttavia, in alcuni casi la pesca di frodo continua ad essere praticata. Per soddisfare la richiesta di questo prodotto da parte di coloro che lo apprezzano dal punto di vista gastronomico, si stanno tentando diversi progetti di allevamento, in cui i datteri verranno messi a dimorare in appositi blocchi di cemento, la cui distruzione al momento della raccolta non causer\u00e0 alcun danno ecologico o paesaggistico."}
{"id": "1760256", "revid": "44654", "url": "https://it.wikipedia.org/wiki?curid=1760256", "title": "Dattero di mare", "text": ""}
{"id": "1760266", "revid": "122267574", "url": "https://it.wikipedia.org/wiki?curid=1760266", "title": "Camasco", "text": "Camasco (\"Camas\" in dialetto valsesiano) \u00e8 una frazione del comune di Varallo, in provincia di Vercelli. \nGeografia fisica.\nPiccola frazione del comune di Varallo, rispetto al quale dista circa 8 km, situata a un'altitudine di circa 760 metri di quota, sulle pendici della Cima del Camossaro e dell'Alpe Ranghetto, che sorge sulle montagne dello spartiacque che divide l'alta Valsesia dal Lago d'Orta.\nStoria.\nNella sua storia Camasco, ora frazione di Varallo, \u00e8 sempre stato un comune autonomo fino al 1926. Pochi, ormai, sono gli avvenimenti storici registrati in questa localit\u00e0. Per secoli gli abitanti di Camasco - che nell'anno 1744 erano 625 - hanno esercitato i mestieri pi\u00f9 strettamente legati al settore primario e secondario e alle risorse del territorio: agricoltori, pastori, calzolai e falegnami. Storicamente rilevante anche la raccolta di biada, castagne e noci.\nLa parrocchia di Camasco risulta costituita nel 1585 quando si stacc\u00f2 dalla matrice di Varallo. Nella parrocchiale - dedicata a san Bernardo d'Aosta - sono conservate opere di vari artisti tra i quali: gli Orgiazzi, il Mazzola ed il Penna. L'opera pi\u00f9 importante fu per\u00f2 un olio su tela raffigurante San Rocco dipinta nel 1631 da Tanzio da Varallo: dopo essere stata conservata per vari secoli in sacrestia \u00e8 stata poi affidata in custodia alla Pinacoteca di Varallo.\nL'8 aprile 1815 viene emesso un Regio biglietto per la concessione, a Giacomo Nerini, della miniera di ferro ossidato nei suoi territori di Camasco. \nNella prima met\u00e0 del novecento, considerando anche la vicinanza con Varallo, si viene via via ad affermare la vocazione turistica di Camasco: in poco tempo inoltre diventa la prima e unica stazione per sport invernali in Valsesia. Non a caso proprio in tali anni, nel 1935, in questa localit\u00e0 vengono disputate gare di sci di fondo e di salto. \nDurante la seconda guerra mondiale e, in particolar modo, nell'inverno del 1943, prima Varallo e, poi, Camasco sono stati i centri di scontri sanguinosi tra i partigiani e le milizie nazifasciste. Il paese esce con difficolt\u00e0 dalla seconda guerra mondiale: un albergo e diverse case sono state distrutte e la popolazione residente ha subito un forte calo. \nNel primo dopo guerra, viste le copiose nevicate invernali (annualmente fino a due metri), e grazie all'intraprendenza dell'avvocato Mario Caimi, vengono realizzate due sciovie in grado di servire tre piccole piste con un dislivello di circa 100 metri. Cos\u00ec, il \"Campo di sci del Tapone\" di Camasco si afferma fino agli anni settanta come centro di sci alpino e diventa uno dei punti di riferimento per molti sciatori valsesiani principianti e non solo.. \nTuttavia, con il tempo, gli sport invernali a Camasco vengono abbandonati. Tale declino \u00e8 dovuto a molteplici fattori: alle onerose spese di gestione degli impianti, alle scarse precipitazioni nevose degli anni ottanta, all'emergere di nuovi comprensori sciistici pi\u00f9 strutturati e alla sempre pi\u00f9 bassa resa dell'innevamento artificiale a tali altitudini.\nEventi e manifestazioni.\nSi svolge dal 1957 con cadenza biennale e ha come obiettivo quello di convogliare i migliori artisti della Valsesia, del Novarese e del Biellese."}
{"id": "1760267", "revid": "44654", "url": "https://it.wikipedia.org/wiki?curid=1760267", "title": "Datteri di mare", "text": ""}
{"id": "1760270", "revid": "205250", "url": "https://it.wikipedia.org/wiki?curid=1760270", "title": "Morgan Sparks", "text": "Biografia.\nSi \u00e8 laureato in chimica alla Rice University per poi conseguire un PhD in chimica fisica all'universit\u00e0 dell'Illinois nel 1943.\nNel 1948 \u00e8 entrato a far parte del \"gruppo di ricerca sui semiconduttori\" dei Bell Laboratories. Qui lavorando assieme a John Bardeen, Walter Brattain e William Shockley ha contribuito alla realizzazione nel 1951 del transistor a giunzione bipolare. Questo sviluppo ha reso il transistor un dispositivo utilizzabile in applicazioni pratiche e ha dato il via allo sviluppo della moderna elettronica. I primi transistor prodotti nei Bell Labs erano dispositivi ingombranti e instabili, il lavoro di Sparks port\u00f2 allo sviluppo di transistor affidabili, dai consumi e occupazioni ridotti e con una buona capacit\u00e0 di amplificazione.\nDal 1972 al 1981 \u00e8 stato il direttore dei Sandia National Laboratories."}
{"id": "1760271", "revid": "123584387", "url": "https://it.wikipedia.org/wiki?curid=1760271", "title": "Via de' Rondinelli", "text": " \nVia de' Rondinelli \u00e8 una strada di Firenze, che va da piazza Antinori a via de' Cerretani, immettendosi nello stesso punto dove arriva via de' Banchi. Si tratta di un prolungamento ideale di via de' Tornabuoni, con la quale ha in comune la presenza di numerosi antichi palazzi nobiliari, anche se in tono minore.\nIl nome della strada deriva dalla famiglia Rondinelli, anche se non \u00e8 chiaro il perch\u00e9, in quanto le case documentate della famiglia si trovavano nella zona di Borgo Ognissanti, dove resta per esempio visibile la torre dei Rondinelli inglobata nell'Osservatorio Ximeniano.\nLa strada si chiamava un tempo pi\u00f9 propriamente via dei Carnesecchi. Qui infatti i Carnesecchi avevano le loro case sino dal milletrecento. Un piccolo cartiglio sotto il nome della via recita infatti : gi\u00e0 via de' Carnesecchi\nAl numero 1, opposto al vicino palazzo Antinori, si trova il palazzo Adorni Braccesi, con uno stemma Adorni sulla cantonata. Sullo stesso lato al numero 3 si trova il palazzo Franceschi, cinquecentesco, e poco pi\u00f9 avanti, al sette, palazzo Ginori, dove una targa ricorda che vi abit\u00f2 Carlo Lorenzini, pi\u00f9 noto come \"Collodi\", l'autore di \"Pinocchio\". Il lato opposto si apre sulla piazza con palazzo Pasquali (numero 2), edificato a partire dalle fortune del medico granducale Andrea Pasquali nel XVI secolo. Lo stemma sulla cantonata, del cervo rampante con una stella, \u00e8 dei Pasquali. Anche l'attiguo palazzo Portigiani venne in seguito acquistato dai Pasquali, attraverso il legame con la famiglia Da Cepparello. Oggi \u00e8 sede di una banca e lo stemma sulla facciata \u00e8 dei Portigiani."}
{"id": "1760276", "revid": "1386145", "url": "https://it.wikipedia.org/wiki?curid=1760276", "title": "Alice di Albany", "text": "Infanzia.\nLa principessa Alice nacque il 25 febbraio 1883 al Castello di Windsor. Suo padre era il Principe Leopoldo, Duca di Albany, figlio minore della Regina Vittoria e del Principe Alberto di Sassonia-Coburgo-Gotha. Sua madre era la Principessa Elena di Waldeck e Pyrmont. Aveva un fratello, il Principe Carlo Edoardo, Duca d'Albany (1884\u20131954) ed in seguito Duca regnante di Sassonia-Coburgo-Gotha (1900\u20131918). In quanto nipote della sovrana per via maschile, era Principessa del Regno Unito ed un'Altezza reale. In quanto figlia del Duca d'Albany era, pertanto, titolata \"Sua Altezza Reale\" Principessa Alice di Albany. Fu battezzata nella Cappella Privata del Castello di Windsor il 26 marzo 1883 e chiamata Alice in onore della sua defunta zia paterna. I suoi padrini furono: la Regina Vittoria (sua nonna paterna); l'Imperatrice tedesca (rappresentata dalla zia paterna di Alice, la Principessa Beatrice); Guglielmo III, Re dei Paesi Bassi (rappresentato dall'Ambasciatore olandese in Inghilterra, il Conte de Bylandt); Luigi IV, Granduca d'Assia (vedovo della sua omonima, rappresentato dal cognato Duca di Edimburgo); la Principessa di Waldeck e Pyrmont (sua nonna materna); il Principe di Galles (suo zio paterno); la Principessa Ereditaria di Germania (zia paterna, rappresentata dalla cognata, la Principessa di Galles); il Principe Guglielmo di W\u00fcrttemberg (rappresentato da suo cugino, il Duca di Teck); la Principessa Ereditaria di Bentheim und Steinfurt (sua zia materna, rappresentata da sua zia paterna la Principessa Elena); e la Duchessa di Cambridge (una zia di sua nonna, la Regina).\nMatrimonio e figli.\n Il 10 febbraio 1904 nella Saint George's Chapel spos\u00f2 suo cugino di secondo grado, il principe Alessandro di Teck fratello della regina Mary. Dopo il loro matrimonio, la principessa Alice divenne Sua Altezza Reale la Principessa Alessandro di Teck\nIl principe e la principessa Alessandro di Teck ebbero tre figli:\nLa principessa Alice era una delle portatrici del gene dell'emofilia che deriv\u00f2 dalla regina Vittoria. La principessa Alice eredit\u00f2 il gene da suo padre di cui lui stesso ne soffriva.\n1917.\nQuando la famiglia reale britannica rinunci\u00f2 ai titoli tedeschi, per lettere patenti emanate da Giorgio V nel giugno del 1917, il principe Alessandro di Teck adott\u00f2 il cognome \"Cambridge\" e divenne (per breve tempo) Sir Alexander Cambridge, in seguito Conte di Athlone (Earl of Athlone) rinunciando al titolo di \"Principe di Teck\" nel Regno di W\u00fcrttemberg e l'appellativo di \"Altezza Serenissima\". Come tale, i due figli sopravvissuti persero il loro titolo W\u00fcrttemberg principesco.\nLa principessa Alice abbandon\u00f2 i suoi titoli di Principessa di Sassonia-Coburgo-Gotha e Duchessa in Sassonia, mentre suo fratello, Carlo Edoardo, duca di Sassonia-Coburgo-Gotha, che mantenne un incarico nell'esercito tedesco, fu privato dei titoli britannici. Alice, tuttavia, rimase una Principessa di Gran Bretagna ed Irlanda ed un'Altezza Reale per suo proprio diritto, in quanto nipote della regina Vittoria per linea maschile. Dal giugno 1917 fino alla morte, fu Sua Altezza Reale la Contessa di Athlone."}
{"id": "1760277", "revid": "289247", "url": "https://it.wikipedia.org/wiki?curid=1760277", "title": "Fiume Cornia", "text": ""}
{"id": "1760278", "revid": "287204", "url": "https://it.wikipedia.org/wiki?curid=1760278", "title": "Manuel Villacampa del Castillo", "text": "Biografia.\nManuel Villacampa del Castillo era figlio del tenente colonnello di fanteria Jos\u00e9 Villacampa y Periel, fratello di Pedro Villacampa (1776-1854) Capitano Generale dell'esercito, che fu un eroe della Guerra d'indipendenza spagnola.\nAppartenevano a una famiglia della piccola nobilt\u00e0 originaria della provincia di Huesca in Aragona. I nonni paterni di Manuel erano Domingo Villacampa Guill\u00e9n e Francisca Periel di Irun.\nRimasto orfano di padre nel 1836 fu iscritto dalla madre, Rosa del Castillo, alla scuola militare. Aveva due fratelli: Jos\u00e8 e Federico.\nEra sposato con Matilde Mor\u00e1n da cui ebbe la figlia Emilia.\nLa sua tormentata carriera militare fu contrassegnata dal suo orientamento politico sempre contrario alla Monarchia che lo port\u00f2 a intervenire attivamente in tutti i sollevamenti militari volti ad instaurare la Repubblica in Spagna a cominciare dalla rivoluzione nazionale del 1843 passando per quella del 1868, conosciuta come la \u201cGloriosa\u201d, dove svolse un ruolo di primo piano a Granada, per finire a quello fallito del 1886, progettato e male organizzato da Manuel Ruiz Zorrilla, che lo vide sconfitto.\nDapprima condannato a morte, fu poi esiliato sull'isola di Fernando Poo e infine imprigionato a Melilla in Africa dove giunse il 15 febbraio 1887 morendovi due anni dopo.\nSua figlia Emilia, donna di forte carattere, lo assistette durante la sua penosa prigionia a Melilla lottando strenuamente per alleviargli le sofferenze del carcere e le umiliazioni a cui era sottoposto.\nLe sue memorie sulla vita del padre sono conservate presso l'Istituto di Storia Militare e poche altre inedite notizie si trovano nell'Archivio Generale dell'amministrazione statale.\nManuel Villacampa del Castillo fu sepolto nel vecchio cimitero di San Carlos di Melilla da cui i suoi resti furono traslati nel nuovo cimitero nel 1904 dove tuttora sussiste il suo modesto loculo la cui lapide per\u00f2, a dispetto del tempo e dell'oblio degli uomini, mani pietose ancora oggi tengono pulita.\nFece parte della Massoneria."}
{"id": "1760280", "revid": "181699", "url": "https://it.wikipedia.org/wiki?curid=1760280", "title": "Kelso", "text": "Kelso (in gaelico scozzese \"Cealsaidh\", in scots \"Kelsae\") \u00e8 una citt\u00e0 del Regno Unito, in Scozia (Scottish Borders), situata alla confluenza tra i fiumi Tweed e Teviot. La citt\u00e0 ha una popolazione di oltre 6.000 abitanti. Le principali attrazioni di Kelso sono l'abbazia e il Floors Castle, costruito su progetto dell'architetto William Adam e completato nel 1726. Il ponte di Kelso \u00e8 stato progettato da John Rennie che in seguito ha costruito il London Bridge.\nLa citt\u00e0 di Kelso nacque come conseguenza diretta della creazione della abbazia di Kelso nel 1128.\nIl primo nome della citt\u00e0 derivava dal fatto che il primo insediamento fosse su un affioramento di calcare di tipo chalk, e la citt\u00e0 era conosciuta inizialmente come \"Calkou\", sostituito in seguito nel nome attuale.\nSituata sulla riva opposta del Tweed rispetto allo scomparso borgo reale di Roxburgh, Kelso e il villaggio gemello di Wester Kelso erano collegati al borgo tramite un traghetto a Wester Kelso. Un piccolo villaggio esisteva prima della costruzione della abbazia nel 1128, ma l'insediamento fior\u00ec solo dopo l'arrivo dei monaci. Molti erano abili artigiani e aiutarono la popolazione locale con l'espansione del villaggio. L'abbazia controllava molto della vita nel baronato dell'area di Kelso, chiamato Holydean, fino alla Riforma nel sedicesimo secolo. Da allora, il potere e la ricchezza dell'abbazia diminuirono. La famiglia Ker di Cessford presero possesso del baronato e di molti possedimenti dell'abbazia attorno al paese. Verso la fine del 1600 possedevano virtualmente l'intero paese.\nIn Roxburgh Street, all'esterno della Cooperativa Selkirk &amp; Kelso, c'\u00e8 un petrosomatoglifo a forma di ferro di cavallo dove il cavallo di Carlo Edoardo Stuart gett\u00f2 uno dei ferri mentre cavalcava attraverso il paese sulla via di Carlisle nel 1745. Si dice anche che abbia piantato un cespuglio di rose bianche nel giardino del suo padrone di casa, i cui discendenti affermano che fiorisce ancora nel quartiere.\nSir Walter Scott frequent\u00f2 la scuola elementare di Kelso nel 1783 e disse del paese, \"\u00e8 il pi\u00f9 bel paese se non il pi\u00f9 romantico della Scozia\". Un altro luogo di interesse \u00e8 il Cobby Riverside Walkche va dal centro al Floors Castle lungo le rive del Tweed passando dal punto dove confluisce il Teviot. Kelso presenta due ponti che attraversano il fiume Tweed. il \"Rennie's Bridge\" completato nel 1803 per sostituire un ponte precedente distrutto dall'alluvione del 1797, fu costruito da John Rennie di Haddington, che successivamente costru\u00ec il Waterloo Bridge di Londra di cui il ponte a Kelso ne rappresenta una precedente versione pi\u00f9 piccola. Il ponte fu la causa di una rivolta locale nel 1854 quando gli abitanti di Kelso si rifiutarono di pagare il dazio anche quando il costo della costruzione era stato ripagato. tre anni dopo il dazio fu abolito. L'Hunter's Bridge, un chilometro a valle, \u00e8 un ponte moderno costruito per accogliere il traffico pesante che ha danneggiato il Rennie's Bridge deviando i veicoli attorno al paese.\nTra gli abitanti famosi di Kelso si include l'ingegnere civile Sir James Brunlees (1816-1892) che costru\u00ec molte delle linee ferroviarie del Regno Unito cos\u00ec come progett\u00f2 i moli di Avonmouth e Whiteheaven. Sir William Fairbairn (1789-1874) era un altro ingegnere che costru\u00ec la prima nave a vapore con scafo in ferro il \"Lord Dundas\" e costru\u00ec oltre 1000 ponti con il metodo dell'acciaio tubolare di cui fu pioniere. Thomas Pringle lo scrittore, poeta e abolizionista, nacque nella vicina\nBlakelaw un podere di 500 acri quattro miglia a sud del paese di cui il padre era mezzadro.\nIl paese ha molti sport e attivit\u00e0 ricreative. Il fiume Tweed \u00e8 rinomato per la pesca del salmone, vi sono due campi da golf da 18 buche cos\u00ec come una tracciato per le corse dei cavalli della National Hunt. il tracciato \u00e8 noto come \"la pista pi\u00f9 amichevole della Bretagna\", le prime corse in Kelso avvennero nel 1822.\nNel 2005 il paese ha ospitato il 'Convegno mondiale degli amici della 2CV' sulla spianata del vicino Floors Castle. Oltre 7000 invasero il paese e si dice che abbiano portato pi\u00f9 di 2 milioni di sterline all'economia locale.\nSecondo una lettera datata 17 ottobre 1788, 'I lavoratori ora impiegati nello scavo delle fondamenta di alcune case religiose situate su St. James' Green, dove la grande fiera annuale che ne porta il nome \u00e8 ora tenuta nelle vicinanze del paese, hanno recuperato due bare in pietra le cui ossa erano intatte, vari pezzi di vetro dipinto, una moneta d'argento di Roberto II, e altre reliquie antiche.\nLa locale squadra di rugby, Kelso Rugby Football Club, \u00e8 molto rispettata e il loro torneo annuale di rugby a 7 si svolge all'inizio di agosto. Tra i giocatori famosi del passato si ricordano John Jeffrey, Roger Baird, Andrew Ker e Adam Roxburgh, tutti facenti parte delle squadre a 7 che hanno dominato il circuito dei Borders negli anni ottanta, incluse molte vittorie al blue riband event al Melrose.\nAmministrazione.\nGemellaggi.\nKelso \u00e8 gemellata con:"}
{"id": "1760281", "revid": "123108163", "url": "https://it.wikipedia.org/wiki?curid=1760281", "title": "Provincia di Gnagna", "text": "La provincia di Gnagna \u00e8 una delle 45 province del Burkina Faso, situata nella Regione dell'Est. Il capoluogo \u00e8 Bogand\u00e9.\nStruttura della provincia.\nLa provincia di Gnagna comprende 7 dipartimenti, di cui 1 citt\u00e0 e 6 comuni:"}
{"id": "1760282", "revid": "86343", "url": "https://it.wikipedia.org/wiki?curid=1760282", "title": "Gnagna", "text": ""}
{"id": "1760283", "revid": "125078526", "url": "https://it.wikipedia.org/wiki?curid=1760283", "title": "My Generation (singolo The Who)", "text": "My Generation \u00e8 un brano musicale del gruppo rock britannico The Who; venne pubblicato come terzo singolo nel Regno Unito e in USA, con diverso lato B, e venne poi incluso nell'omonimo album del 1965.\nOccupa l'undicesima posizione nella classifica delle 500 migliori canzoni della rivista \"Rolling Stone.\"\nGli Who registrarono una nuova versione del brano per includerla nell'EP \"Ready Steady Who\" nel 1966, ma questa versione non venne inclusa nel disco e fu pubblicata solo nel 1995 nelle ristampa estesa dell'album \"A Quick One\". La canzone \u00e8 anche contenuta, in una versione dal vivo, nell'album \"Live at Leeds\" del 1970.\nIl brano.\nIspirazione.\nPete Townshend scrisse la canzone durante un viaggio in treno, si dice ispirato dalla Regina madre che aveva ordinato di rimuovere il carro funebre Packard del 1935 di sua propriet\u00e0 da una strada di Belgravia perch\u00e9 si era sentita offesa dalla vista di esso durante la sua passeggiata quotidiana attraverso il quartiere. Altra fonte d'ispirazione accreditata dallo stesso Townshend fu il brano \"Young Man Blues\" di Mose Allison: \u00abSenza Mose non avrei mai potuto comporre \"My Generation\"\u00bb. Nel 1985 Townshend disse inoltre alla rivista \"Rolling Stone\": \u00ab\"My Generation\" aveva molto a che fare con gli sforzi per trovare il proprio posto nella societ\u00e0\u00bb.\nComposizione e stile.\n\u00c8 uno degli inni del movimento Mod. La canzone \u00e8 caratterizzata da un riff d'introduzione di due note, seguito da un'alternanza di voce e coro. Particolarmente scioccante ed eversivo per l'epoca il verso: \"\u00abI hope I die before I get old\u00bb\" (\"spero di morire prima di diventare vecchio\").\nCome in molti altri dei primi pezzi degli Who influenzati dalla cultura Mod, sono presenti nel brano influenze del R&amp;B statunitense, pi\u00f9 esplicitamente nella forma a \"domanda e risposta\" dei versi della canzone con Daltrey che canta arrivando a balbettare dalla frustrazione e la ripetizione ossessiva del coro \"Talkin' 'bout my generation\":\nSullo stile di canto impiegato da Roger Daltrey, un urlo arrabbiato e nervoso carico di rabbia adolescenziale, esistono varie storie sull'origine di questo particolare stile, detto \"stutter\". Una di esse afferma che il brano inizi\u00f2 come un lento blues parlato, ma dopo l'ascolto di \"Stuttering Blues\" di John Lee Hooker, Townshend rielabor\u00f2 la traccia nella forma attuale. Altra ipotesi suggerisce che con la sua interpretazione Daltrey volesse rendere l'idea di un mod sotto l'effetto di anfetamina. Keith Moon rifer\u00ec che: \u00ab\"Pete aveva scritto le parole della canzone su un foglio di carta e lo diede a Roger, che non le aveva mai lette prima. Cos\u00ec, mentre le leggeva per la prima volta, balbett\u00f2. In studio c'era Kit Lambert, che disse a Roger: \"Quando canti continua a balbettare\". Cos\u00ec fu, e il risultato lasci\u00f2 tutti senza fiato. E pensare che tutto accadde solo perch\u00e9 Roger quel giorno aveva il raffreddore\"\u00bb.\nAccoglienza.\nPubblicata su singolo il 5 novembre 1965, raggiunse la seconda posizione in Gran Bretagna, miglior risultato del gruppo fino ad allora vendendo circa 300,000 copie, nonostante l'iniziale messa al bando da parte della BBC per il testo del brano ritenuto potenzialmente offensivo per chi era realmente affetto da balbuzie. Derek Johnson del \"New Musical Express\" scrisse: \u00ab\"una tempesta, un beat shakerato con i piatti della batteria distrutti, una chitarra rancorosa e un riverbero di note di basso e battiti di mano sono solo la base sulla quale si leva la potenza della canzone\"\u00bb. Diventata un classico con il passare degli anni, nel 1995 il giornalista Chris Charlesworth scrisse: \u00ab\"Se anche gli Who avessero fatto un'unica canzone, My Generation, e niente altro, sarebbero comunque passati alla storia\"\u00bb. Negli Stati Uniti d'America raggiunse la posizione n. 74."}
{"id": "1760284", "revid": "112922982", "url": "https://it.wikipedia.org/wiki?curid=1760284", "title": "La grande rapina di Nizza", "text": "La grande rapina di Nizza (\"The rats of Nice. Robbery under the streets of Nice\", pubblicato anche con altri titoli come \"The Heist of the Century\") \u00e8 un libro di Ken Follett e di \"Ren\u00e9 Louis Maurice\". Quest'ultimo \u00e8 in realt\u00e0 uno pseudonimo formato dall'unione dei nomi di battesimo dei tre giornalisti (\"Ren\u00e9, Louis, Maurice\") che collaborarono tra loro alla scrittura del manoscritto, avendo seguito i fatti all'epoca del loro svolgimento.\nFollett ha dichiarato che fu incaricato semplicemente di apportare alcune modifiche alla stesura finale del libro, di cui non riconosce la paternit\u00e0.\nInformazioni.\nIl libro \u00e8 una ricostruzione delle vicende connesse con la \"grande rapina di Nizza\", portata a termine ai danni della filiale nizzarda della banca \"Soci\u00e9t\u00e9 G\u00e9n\u00e9rale \"da una banda di malviventi capeggiati da \"Albert Spaggiari\".\nLa \"grande rapina\" fu definita tale per l'ammontare del maltolto (circa cento milioni di franchi dell'epoca) e per le modalit\u00e0, dal momento che i ladri penetrarono nel caveau della banca tramite una galleria scavata a partire da alcuni cunicoli fognari cittadini.\nLa prima pubblicazione \u00e8 datata 1978; successive edizioni, contenenti gli aggiornamenti delle indagini, sono state pubblicate negli anni 1987 e 1995."}
{"id": "1760286", "revid": "135224", "url": "https://it.wikipedia.org/wiki?curid=1760286", "title": "London Bridge", "text": "Il London Bridge \u00e8 uno dei principali ponti sul Tamigi situato a Londra che collega la City of London al borgo londinese di Southwark. Dal punto di vista nautico esso delimita anche l'area del Pool of London e si trova tra il Cannon Street Railway Bridge e il pi\u00f9 celebre Tower Bridge con cui sovente viene confuso.\nSebbene l'attuale ponte sia stato inaugurato soltanto nel 1973, nel corso dei secoli vi sono stati svariati ponti con questo nome e la loro ubicazione, come la loro storia, sono in assoluto le pi\u00f9 antiche di tutti i ponti della capitale britannica.\nSul lato sud del ponte si trovano la Southwark Cathedral, il grattacielo The Shard e la stazione della metropolitana \"London Bridge\". Sul lato nord ci sono il Monumento al grande incendio di Londra e la stazione della metropolitana \"Monument\".\nIl \"London Bridge\" originale di epoca medievale sorgeva poche decine di metri pi\u00f9 a valle e gli storici odierni lo distinguono chiamandolo \"Old London Bridge\"; esso fu uno dei ponti pi\u00f9 famosi del mondo e anche l'unico ponte sul Tamigi a valle di Kingston fino all'apertura del Putney Bridge nel 1729.\nStoria.\nEpoca antica.\nUn primo ponte fu realizzato in corrispondenza del sito attuale durante il periodo di occupazione romana dell'area, intorno al 46 d.C. Probabilmente la prima struttura fu un ponte di barche ad uso militare nelle cui vicinanze i conquistatori Romani fondarono un primo insediamento commerciale, la citt\u00e0 di Londinium, esso fu poi trasformato in un vero e proprio ponte intorno al 55 a.C. Sia il primo ponte che l'insediamento furono distrutti nel 60 d.C. durante la rivolta guidata dalla regina Budicca.\nTuttavia la vittoria fu di breve durata e ben presto i Romani sconfissero e scacciarono i ribelli ricostruendo una Londinium protetta da mura, parte delle quali sono ancora visibili nell'area circostante. La nuova citt\u00e0 e un nuovo ponte in legno furono costruiti intorno alla posizione attuale, fornendo accesso ai porti della riva sud del Tamigi attraverso vie romane che nel corso dei secoli successivi presero il nome di Stane Street (l'odierna A3) e Watling Street (l'odierna A2).\nIl periodo sassone.\nIl ponte cadde in rovina dopo l'abbandono della Britannia da parte dei Romani e, poich\u00e9 anche la stessa Londinium fu abbandonata, non c'era pi\u00f9 necessit\u00e0 di un ponte in quella posizione.\nDurante il periodo in cui si stabilirono i Sassoni il fiume stesso divenne il confine politico tra i regni ostili di Mercia e Wessex. Con le invasioni vichinghe dei danesi e con la riconquista da parte dei sovrani del Wessex la vecchia citt\u00e0 romana venne nuovamente occupata da parte di Alfredo il Grande, molto probabilmente sorse di nuovo l'esigenza di un ponte controllato dai Sassoni che attraversasse il luogo. Tuttavia non ci sono riscontri archeologici circa l'esistenza di un ponte prima del regno di Etelredo II e dei suoi tentativi di fermare le invasioni delle truppe di Sweyn I di Danimarca negli anni 990.\nNel 1014, secondo una tradizione scaldica molto successiva, il ponte fu incendiato dal principe norvegese Olaf II che stava aiutando il re Etelredo in un riuscito tentativo di dividere le truppe danesi che detenevano la citt\u00e0 di Londra, riuscendo a riconquistare Londra per conto del re sassone. La prima testimonianza scritta dell'epoca circa l'esistenza di un nuovo ponte sassone risale infatti al 1016, quando fu attraversato dalle navi di re Canuto I per riconquistare il trono di Edmondo II.\nIl periodo normanno.\nIn seguito un nuovo ponte in legno venne ricostruito dai normanni ma fu nuovamente distrutto nel 1091 da una tempesta di elevata intensit\u00e0 nota come il tornado di Londra del 1091. Il ripristino o la sostituzione del ponte avvenne per opera di Guglielmo II, attraverso i lavori forzati dei prigionieri di guerra, insieme ai contestuali lavori per la nuova Cattedrale di Saint Paul e per la Torre di Londra ma nel 1136 il ponte venne nuovamente distrutto da un incendio.\nIl London Bridge medievale.\nA seguito della distruzione del 1136 la ricostruzione del ponte avvenne durante il regno di Stefano d'Inghilterra, presumibilmente lungo gli stessi confini istituiti da Guglielmo II. Con l'ascesa al trono di Enrico II d'Inghilterra ci fu un tentativo di regolarizzare la manutenzione del nuovo ponte attraverso l'istituzione di una corporazione monastica nazionale che la supportasse, di fatto attraverso la vendita delle indulgenze; tuttavia esistono prove dell'esistenza anche di altre corporazioni locali non autorizzate, aventi il medesimo scopo.\nNel 1163 Peter De Colechurch fu nominato ufficialmente \"Guardiano della Confraternita per il Ponte\", riunendo in questa carica tutti i provvedimenti precedentemente adottati. Nel 1173 egli propose di sostituire l'esistente ponte in legno con uno pi\u00f9 grande e solido realizzato in pietra, la realizzazione del nuovo ponte fu quasi certamente collegata alla necessit\u00e0 di far fronte alla crescente diffusione del culto di Thomas Becket e al relativo flusso di pellegrini diretti a Canterbury. La costruzione del nuovo London Bridge cominci\u00f2 sotto la direzione di De Colechurch nel 1176 e fu completato nel 1209, durante il regno di Giovanni d'Inghilterra; il sovrano autorizz\u00f2 anche la costruzione di abitazioni in modo da ottenere degli ulteriori introiti per la necessaria manutenzione e al centro del ponte fu anche costruita una cappella dedicata a Thomas Becket, divenuto nel frattempo santo patrono della citt\u00e0. La cappella di San Tommaso divenne pi\u00f9 imponente delle chiese della citt\u00e0 alta e aveva anche un ingresso a livello dell'acqua per i pescatori e per i traghettatori che transitavano sul fiume. Raffigurazioni dell'epoca mostrano edifici alti addirittura fino a sei piani, inoltre, insieme alle abitazioni, sorsero svariate botteghe. Dalla documentazione del tempo si ha notizia di circa duecento attivit\u00e0 commerciali aventi sede lungo il ponte, nessuna di esse per\u00f2 vendeva birra o alimenti, poich\u00e9 la loro conservazione richiedeva cantine che sul ponte non potevano esserci. I commercianti, in maggioranza mercanti di stoffe, droghieri, fabbri, artigiani e conciatori vivevano sopra le loro botteghe e vendevano le merci al piano terra. Le finestre fungevano da vetrine e sopra ciascun negozio era appesa un'insegna che aveva la forma della mercanzia venduta in modo tale da essere riconosciuta anche dagli analfabeti. Alcuni degli ultimi piani degli edifici erano collegati agli edifici dal lato opposto tramite passarelle, conferendo a tratti al ponte l'aspetto di una galleria.\nLa decisione di re Giovanni di concedere la costruzione di numerosi edifici sul ponte rallent\u00f2 tuttavia il traffico attraverso di esso. Le abitazioni e le botteghe occupavano spazio e attiravano folla ma, se un carro si rompeva o qualche animale si imbizzarriva, si poteva impiegare fino a un'ora per attraversare il ponte. Per questo i pedoni spesso utilizzavano anche le dozzine di traghetti fluviali che trasportavano velocemente i londinesi da riva a riva. Sebbene il ponte fosse largo circa otto metri gli edifici costruiti sopra occupavano circa due metri su ciascun lato della strada e alcuni sporgevano anche di un paio di metri sul fiume. La parte di carreggiata riservata al passaggio del traffico era quindi ridotta ad appena quattro metri circa, cosicch\u00e9 cavalli, carri e pedoni dividevano tra loro uno spazio di appena due metri per ciascuno dei due sensi di marcia. C'erano poi pochissimi punti liberi da case e botteghe dove le persone potevano isolarsi dal traffico e godere una veduta del fiume.\nIl ponte medievale aveva diciannove piccole arcate e, all'estremit\u00e0 sud un varco provvisto di un ponte levatoio ed un avamposto di controllo. Data la loro ridotta ampiezza, le arcate costituivano un parziale sbarramento al Tamigi, limitando il flusso dell'acqua e quindi rendendo il fiume maggiormente suscettibile a congelamento durante l'inverno a causa del rallentamento delle correnti. Il flusso del fiume fu ulteriormente ostacolato dall'aggiunta di ruote idrauliche installate sotto le due arcate nord per azionare pompe e per il funzionamento di macine. Ci\u00f2 produceva violente rapide tra i pilastri del fiume, in quanto il divario tra i livelli dell'acqua su ogni lato poteva arrivare addirittura a due metri. Solo i coraggiosi o i temerari provavano a manovrare le imbarcazioni tra i pilastri e molti annegarono nel tentativo di farlo facendo nascere il proverbio \u00abI saggi passano sopra il ponte, i pazzi passano sotto\u00bb.\nNel corso dei secoli il London Bridge divenne famoso per essere il ponte abitato pi\u00f9 lungo d'Europa ed era indubbiamente uno dei simboli della Londra del tempo.\nAnche se era sotto la giurisdizione della chiesa di St. Magnus della citt\u00e0 di Londra e della chiesa di St. Olave di Southwark, la comunit\u00e0 del ponte costituiva quasi una citt\u00e0 a s\u00e9 ed era il fulcro della vita sociale della citt\u00e0, con anche lo svogimento di processioni, tornei di giostra, cortei nuziali e mercati; tuttavia nel 1284, dopo annose dispute legali, la citt\u00e0 di Londra ne guadagn\u00f2 il controllo esclusivo e istitu\u00ec il \"City Bridge Trust\", un fondo per mantenere il ponte attraverso le vecchie rendite e le nuove donazioni.\nLa moltitudine di edifici costruiti sul London Bridge garantivano un sicuro introito tuttavia aumentarono il rischio di incendi, tant'\u00e8 che nel 1212 due di questi divamparono contemporaneamente su entrambe le estremit\u00e0 del ponte intrappolando nel mezzo la gente e provocando circa tremila vittime.\nAltri episodi funesti si verificarono a danno del ponte, come alcuni crolli di arcate e abitazioni date alle fiamme durante la Rivolta dei contadini del 1381 e durante la ribellione di Jack Cade del 1450, nel corso della quale venne combattuta una violenta battaglia sul ponte.\nI varchi di accesso venivano chiusi con pesanti portoni all'ora del coprifuoco pertanto il ponte era considerato un posto sicuro per vivere e per i commerci. Vi era il varco nord, ovvero \"New Stone Gate\" e il varco sud, ovvero \"Stone Gateway\"; essa divenne il sito di una delle vedute pi\u00f9 temute e celebri della Londra medievale: l'esibizione delle teste decapitate dei traditori, impalate su picche e immerse nel catrame per proteggerle dagli agenti atmosferici. La testa di William Wallace fu la prima a essere esposta sul cancello nel 1305, dando inizio a una cruenta tradizione che sarebbe continuata per oltre tre secoli a venire. Tra le tante teste infilzate esposte ci furono quelle di Jack Cade, Tommaso Moro, il vescovo John Fisher e Thomas Cromwell.\nL'Old London Bridge tra Cinquecento e Settecento.\nDurante il Cinquecento il ponte divenne famoso poich\u00e9 era il pi\u00f9 antico della citt\u00e0 e quindi si guadagn\u00f2 l'appellativo di \"Old London Bridge\". Nel 1577 il cancello nord, ovvero \"New Stone Gate\", fu sostituito dalla \"Nonesuch House\", invece nel 1660, in seguito alla Restaurazione di Re Carlo II, cess\u00f2 la truculenta consuetudine di esporre le teste mozzate dei condannati a morte.\nUn altro grande incendio scoppi\u00f2 nel 1633, distruggendo la porzione settentrionale del ponte isolandolo dalla citt\u00e0 ma venne realizzato un collegamento tramite una passerella provvisoria; tuttavia ci\u00f2 lo protesse dal successivo Grande incendio di Londra del 1666 che divamp\u00f2 proprio dalla vicina Pudding Lane per poi distruggere quasi tutta l'area a nord del Tamigi.\nNel 1722 il traffico era diventato cos\u00ec intenso che il sindaco decret\u00f2 che \u00abtutti i veicoli che da Southwark entravano in citt\u00e0 tenessero il lato ovest del ponte e tutti i veicoli che uscivano dalla citt\u00e0 tenessero il lato est\u00bb. Questa ordinanza \u00e8 stata identificata come la possibile origine della regola inglese di guidare tenendo la sinistra.\nTra il 1758 e il 1762 il vecchio ponte venne ristrutturato demolendo tutti i vecchi edifici e due arcate centrali, che furono sostituite da un'arcata pi\u00f9 ampia per migliorare la navigazione sul fiume.\nIl nuovo London Bridge.\nAlla fine del XVIII secolo fu evidente che il vecchio London Bridge, che aveva all'epoca oltre seicento anni, doveva essere sostituito poich\u00e9 era stretto e inadeguato per il traffico stradale e fluviale. Nel 1799 si svolse una gara per progetti per il nuovo ponte, aggiudicata dall'ingegnere Thomas Terlford che propose un ponte ad arcata unica in ferro di quasi duecento metri. Tuttavia questo progetto non fu mai attuato per incertezze sulla fattibilit\u00e0 e per le dimensioni del terreno a riva necessario per la costruzione. Il ponte venne alla fine sostituito con una struttura in pietra a cinque arcate, progettata dall'ingegnere John Rennie \"padre\". Il nuovo ponte fu costruito circa trenta metri a monte del sito originale, con un costo di 12.000.000 sterline e fu completato da John Rennie \"figlio\" tra il 1824 e il 1831. Il vecchio ponte continu\u00f2 a essere utilizzato fino al completamento del nuovo e, dopo l'apertura di quest'ultimo nel 1831, venne definitivamente demolito.\nIl nuovo London Bridge era lungo 283 metri e largo sedici e fu costruito con granito grigio di Haytor. Presentava una superficie a bugnato molto regolare e la sua lunghezza era scandita da cinque arcate ad arco ribassato rientranti rispetto ai quattro pilastri aggettanti verso l'esterno. Da ambo i lati era sormontato da una balaustra che definiva il perimetro esterno dell'impalcato che ospitava due marciapiedi e due carreggiate stradali per ciascun senso di marcia. \nL'inaugurazione ufficiale avvenne il 1\u00ba agosto 1831 e al banchetto cerimoniale parteciparono anche re Guglielmo IV e la regina Adelaide.\nTra il 1902 e il 1904 il ponte fu ampliato fino a venti metri di larghezza nel tentativo di decongestionare il cronico traffico di Londra, tuttavia questi lavori di ampliamento appesantirono eccessivamente la struttura tanto da far cedere le fondamenta di circa tre centimentri ogni dieci anni. Nel 1924 la parte est del ponte era effettivamente di dieci centimetri pi\u00f9 bassa di quella ovest e, malgrado non vi fossero imminenti rischi di crolli, nei decenni successivi si giunse alla conclusione che la malferma struttura andava sostituita con una pi\u00f9 adeguata.\nLa vendita del London Bridge e la sua ricostruzione in Arizona.\nIl 18 aprile 1968, il London Bridge fu venduto all'imprenditore statunitense Robert P. McCulloch, della McCulloch Oil, per 2.460.000 dollari. Una diffusa leggenda metropolitana racconta che egli credeva erroneamente di acquistare il pi\u00f9 grande Tower Bridge, sebbene McCulloch abbia smentito il fatto. Durante lo smantellamento del ponte, ogni blocco di pietra fu numerato per facilitarne il riassemblaggio e alcune tracce di questa numerazione sono visibili ancora oggi. Il ponte venne riassemblato a Lake Havasu City in Arizona e venne inaugurato, per la sua seconda volta, il 10 ottobre 1971 alla presenza del Lord sindaco di Londra Sir Peter Studd e del Governatore dell'Arizona Jack Williams. Esso si estende ancora oggi sopra un canale artificiale che porta da Lake Havasu a Thomson Bay e costituisce il fulcro di un parco tematico in stile inglese completo di un centro commerciale in finto stile Tudor che, insieme al ponte, sono diventati la seconda maggior attrazione turistica dell'Arizona dopo il Grand Canyon.\nL'attuale London Bridge.\nL'attuale London Bridge \u00e8 stato progettato dalla societ\u00e0 di ingegneria \"Mott, Hay and Anderson\". I lavori di costruzione durarono dal 1967 al 1972 e fu inaugurato dalla regina Elisabetta II il 17 marzo 1973.\nIl ponte precedente rimase in funzione mentre da ambo i lati si costruirono le prime due sezioni parallele del nuovo ponte; una volta completate il traffico venne quindi trasferito sulle due nuove sezioni laterali e il vecchio ponte fu smantellato per consentire il completamento del ponte con la terza sezione centrale. Il costo complessivo per la sua costruzione di circa 4 milioni di sterline \u00e8 stato finanziato interamente dall'ente di beneficenza \"City Bridge Trust\".\nNel 1984 la nave da guerra inglese HMS Jupiter entr\u00f2 in collisione con il London Bridge, procurando danni significativi tanto al ponte quanto alla nave.\nLe immagini dell'attuale London Bridge appaiono sovente in film, notiziari e documentari per mostrare la moltitudine di pendolari che si recano al lavoro a Londra dalla \"London Bridge Station\". Un esempio abbastanza recente \u00e8 Hugh Grant che attraversa il ponte da nord a sud la mattina durante l'ora di punta nel film del 2002 About a boy.\nDescrizione.\nL'odierno London Bridge \u00e8 stato costruito per essere funzionale e resistente, pertanto \u00e8 sobrio, slanciato ma decisamente meno decorato rispetto agli altri ponti stradali sul Tamigi; l'unico vezzo decorativo \u00e8 costituito dall'impianto di illuminazione, ricavato da cannoni di epoca napoleonica. La struttura \u00e8 composta da tre ampie arcate con travi inscatolate in cemento armato precompresso, per una lunghezza complessiva di 262 metri e un'altezza dall'acqua di 16 metri; il ponte \u00e8 stato costruito esattamente nella stessa posizione di quello precedente assemblando le tre sezioni parallele per una larghezza complessiva di 32 metri.\nL'impalcato ospita ampi marciapiedi sui due lati e al centro una carreggiata per ciascun senso di marcia costituita da due corsie per il traffico automobilistico pi\u00f9 una per gli autobus che funge anche da pista ciclabile."}
{"id": "1760287", "revid": "39900", "url": "https://it.wikipedia.org/wiki?curid=1760287", "title": "Trine Bakke Rognmo", "text": ""}
{"id": "1760290", "revid": "767487", "url": "https://it.wikipedia.org/wiki?curid=1760290", "title": "Provincia di Gourma", "text": "La provincia di Gourma \u00e8 una delle 45 province del Burkina Faso, situata nella Regione dell'Est. Il capoluogo \u00e8 Fada N'gourma.\nStruttura della provincia.\nLa provincia di Gourma comprende 6 dipartimenti, di cui 1 citt\u00e0 e 5 comuni:"}
{"id": "1760292", "revid": "86343", "url": "https://it.wikipedia.org/wiki?curid=1760292", "title": "Gourma", "text": ""}
{"id": "1760294", "revid": "80339", "url": "https://it.wikipedia.org/wiki?curid=1760294", "title": "Ren\u00e9 Louis Maurice", "text": ""}
{"id": "1760296", "revid": "34971", "url": "https://it.wikipedia.org/wiki?curid=1760296", "title": "GetRight", "text": "GetRight \u00e8 un gestore di download sviluppato dalla Headlight Software e rilasciato con licenza shareware. La sua prima versione (1.0) fu pubblicata nel febbraio 1997.\nLe sue caratteristiche includono: sospensione e riavvio dei download, download da server multipli per ridurre il tempo di scaricamento (attraverso il download segmentato), schedulazione dell'avvio e dello stop dei download e spegnimento automatico del computer e/o del modem al termine dei download. Il programma \u00e8 supportato dai principali browser, come Internet Explorer, Mozilla Firefox, Opera e Netscape.\nL'ultima versione di GetRight presenta nuove funzionalit\u00e0, tra cui il supporto per BitTorrent, Metalink e PodCast, assieme all'algoritmo di verifica MD5 e la checksum SHA-1; quest'ultima consente agli utenti di controllare che il file da loro scaricato sia una copia esatta del file originale caricato sul server e che non si siano verificati errori durante il trasferimento."}
{"id": "1760298", "revid": "767487", "url": "https://it.wikipedia.org/wiki?curid=1760298", "title": "Palazzo Adorni Braccesi", "text": "Palazzo Adorni-Braccesi si trova a Firenze in via de' Rondinelli 1, separato dalla stretta via del Trebbio da palazzo Antinori.\nIl palazzo risale al Quattrocento e presenta sulla cantonata lo stemma dei conti Adorni. Nel XIX secolo gli Adorni Braccesi lo fecero rimaneggiare notevolemente.\nLa facciata \u00e8 caratterizzata da quattro ordini. Al pian terreno presenta un solido bugnato di tipo rustico (sporgente), al di sopra di uno zoccolo liscio, con tre portali a tutto sesto, incorniciati da grosse bozze di pietra disposte \"a diamante\". Oltre la cornice marcapiano si trova la prima fila di finestre con architrave. Il secondo piano ha un fregio dipinto a graffito tra il marcapiano e il marcadavanzale, con cinque finestre analoghe a quelle del primo piano. L'ultimo piano ha un fregio alla base pi\u00f9 semplice, aperture prive di cornice e un fregio superiore con palmette ed elementi vegetali. Corona il tutto un cornicione sottogronda, con mensole scolpite. Ai lati gli spigoli sono evidenziati dal bugnato liscio leggermente sporgente. "}
{"id": "1760301", "revid": "36426", "url": "https://it.wikipedia.org/wiki?curid=1760301", "title": "Palazzo Adorni-Braccesi", "text": ""}
{"id": "1760302", "revid": "135224", "url": "https://it.wikipedia.org/wiki?curid=1760302", "title": "1943", "text": "Premi Nobel.\nIn quest'anno sono stati conferiti i seguenti Premi Nobel:"}
{"id": "1760303", "revid": "121501188", "url": "https://it.wikipedia.org/wiki?curid=1760303", "title": "London Bridge (disambigua)", "text": "Il London Bridge \u00e8 un ponte sopra il fiume Tamigi a Londra in Inghilterra. London Bridge pu\u00f2 anche riferirsi a:"}
{"id": "1760304", "revid": "72396", "url": "https://it.wikipedia.org/wiki?curid=1760304", "title": "Free download manager", "text": ""}
{"id": "1760307", "revid": "1522738", "url": "https://it.wikipedia.org/wiki?curid=1760307", "title": "Balthamel", "text": ""}
{"id": "1760308", "revid": "1573940", "url": "https://it.wikipedia.org/wiki?curid=1760308", "title": "Palazzo Franceschi", "text": "Palazzo Franceschi si trova a Firenze, in via de' Rondinelli 3, accanto a palazzo Adorni-Braccesi.\nStoria.\nFu costruito nel Cinquecento ad eccezione dell'ultimo piano, rialzato nel XIX secolo. Il palazzo ha una facciata piuttosto convenzionale, con finestre ad arco con cornici in pietra serena \"a goccia\" e cornici marcapiano. Unica nota originale sono i fregi a bassorilievo sotto i marcapiano, di fattura nitida e fresca."}
{"id": "1760326", "revid": "106704150", "url": "https://it.wikipedia.org/wiki?curid=1760326", "title": "Colonia Principi di Piemonte", "text": "La Colonia Principi di Piemonte \u00e8 una struttura residenziale situata sul litorale pisano, nella frazione di Calambrone (Pisa), nel viale del Tirreno 74.\nOriginariamente era una colonia estiva, ma, dopo un lungo periodo di abbandono, il complesso \u00e8 stato restaurato e adibito a residence e appartamenti.\nStoria.\nLa ex colonia marina \"Principi Umberto e Maria Jos\u00e8 di Piemonte\", destinata a colonia temporanea per i figli del personale dell'Aeronautica Militare, fu realizzata dalla Cassa di Risparmio di Pistoia e Pescia in occasione del centenario della fondazione della Cassa stessa.\nLa deliberazione del podest\u00e0 per la costruzione del complesso \u00e8 datata 9 marzo 1932 e i lavori, affidati all'Impresa Monfardini di Pistoia, furono compiuti tra il giugno 1932 e il maggio 1933.\nNel 1936 venne data in locazione alla Federazione Fasci di combattimento di Pistoia e nel 1941 pass\u00f2 alla Giovent\u00f9 italiana del littorio.\nDopo la guerra, durante la quale era stata abbandonata, la colonia riprese la sua attivit\u00e0 e nel 1960 rientr\u00f2 in possesso alla Cassa di Risparmio di Pistoia e Pescia, fino a quando, nel 1974, cess\u00f2 ogni attivit\u00e0 e fu abbandonata.\nNei primi anni del Duemila \u00e8 stata restaurata.\nDescrizione.\nContiguo alla ex Colonia Regina Elena, il complesso si estende su una superficie coperta di 3.196 metri quadrati, al centro di un appezzamento di circa 28.000 metri quadrati chiuso verso il viale Tirreno da una cancellata stretta tra due casette originariamente destinate a portineria.\nSi compone di due padiglioni disposti parallelamente al mare collegati tra loro ortogonalmente da un porticato chiuso da vetrate, attraverso il quale passa l'asse di simmetria del complesso.\nLa forma planimetrica risultante, quella di un aeroplano rivolto verso il mare, sta a simboleggiare, secondo un processo progettuale tipico dell'epoca, la destinazione originaria di villaggio estivo per i figli del personale dell'Aeronautica Militare.\nIl padiglione principale, sul lato mare, \u00e8 rialzato su un basamento e si eleva su tre piani fuori terra. Si articola in un nucleo centrale leggermente avanzato, dove si diparte lo scalone a doppia rampa alloggiato sul fondo in un vano semicilindrico, con due ali destinati a dormitori, chiusi da pi\u00f9 basse testate semicircolari dove trovano posto i servizi igienici e le scale secondarie.\nI fronti sono coronati da una cornice aggettante in muratura e caratterizzati da lunghe file di finestre, rettangolari al pian terreno e al primo piano e ad arco al secondo piano, che, prima del restauro, erano tutte ancora dotate degli eleganti infissi originali in legno, eliminati perch\u00e9 totalmente degradati.\nIl fronte verso il mare \u00e8 interamente perimetrato da un porticato sostenuto da pilastri a sezione quadrata, che costituisce la lunga terrazza di affaccio delle porte-finestre del primo piano. In corrispondenza del corpo centrale il loggiato si allarga in un ampio pronao a semicerchio sostenuto da sette colonne che, ribadendo gli intenti simbolici, si identificherebbero con i pilastri del Regime.\nIl settore centrale, ripartito da tre aperture rettangolari, reca inoltre incisa sulla spessa fascia marcapiano la scritta \"Colonia Principi di Piemonte\" ed \u00e8 decorato da due stemmi inseriti tra le finestre del secondo piano.\nL'asse di collegamento con il padiglione retrostante \u00e8 costituito da un porticato coperto a tetto e chiuso da ampie vetrate rettangolari, disposto al centro delle due costruzioni come fusoliera dell'aeroplano.\nDi carattere pi\u00f9 dimesso, il fabbricato verso la strada si eleva di un solo piano fuori terra ed era originariamente destinato alle cucine, alla dispensa e al refettorio. \u00c8 costituito da un corpo allungato con testate semicircolari e ripete sul lato verso la strada, in asse con il settore centrale, il motivo dell'avancorpo semicilindrico gi\u00e0 caratterizzante il fronte posteriore del fabbricato principale.\nStudi recenti hanno messo in luce l'intento simbolico della raffigurazione planimetrica, a forma di aeroplano e il nitido rigore geometrico della costruzione.\nLa colonia mantiene ancora un carattere di spiccata eleganza \"di matrice neoclassica\" che nel panorama generale, di linguaggio razionalista, delle colonie disposte lungo il viale del Tirreno, ne fa un esempio unico e pregevole."}
{"id": "1760328", "revid": "125491703", "url": "https://it.wikipedia.org/wiki?curid=1760328", "title": "Carino Pietro da Balsamo", "text": "Biografia.\nPietro da Balsamo, noto anche col nome di Carino, viene descritto come un astuto campagnolo, rozzo e avido, assoldato nel 1252 per venticinque milanesi da Giacomo Leclusa col compito di uccidere Pietro da Verona, nominato Inquisitore di Lombardia da papa Gregorio IX, nel 1232.\nSceltosi come complice un tale Albertino, si port\u00f2 con lui a Como, facendosi ricevere dai frati del convento in cui lo stesso Pietro da Verona era priore. Scoperto che questi la mattina del 6 aprile sarebbe partito alla volta di Milano, dispose di conseguenza l'agguato, che si sarebbe consumato nei boschi nei pressi di Seveso. Pietro da Verona, che era partito insieme a tre conversi, raggiunse Meda verso mezzogiorno: due di loro rimasero a rifocillarsi presso una famiglia amica, mentre Pietro, in compagnia di fra Domenico, dopo aver fatto visita al monastero di San Vittore ripresero il cammino verso Milano precedendo di poco i due compagni. Addentratisi nel bosco, scatt\u00f2 l'agguato, tuttavia Albertino, preso da terrore, fugg\u00ec incontro agli altri due frati che procedevano in ritardo, riferendo quanto stava accadendo. Carino si trov\u00f2 pertanto da solo a compiere l'omicidio e si accan\u00ec dapprima contro Pietro, sfondandogli il cranio con un colpo di falcastro, dopodich\u00e9 pugnal\u00f2 fra' Domenico che fuggiva gridando aiuto. Quest'ultimo sarebbe poi anch'egli deceduto, sei giorni pi\u00f9 tardi, a Meda, dov'era stato trasportato.\nDisarmato e arrestato, Carino venne condotto a Milano, in cui il popolo era insorto contro la setta degli eretici, responsabili dell'accaduto. Lo stesso podest\u00e0 di Milano Oldrado da Tresseno fu coinvolto in prima persona nei tragici eventi, tanto che nel giro di una decina di giorni sarebbe stato complice della fuga dal carcere di Carino, che si sottrasse cos\u00ec al processo; accusato direttamente fu destituito come podest\u00e0. Carino invece part\u00ec per Roma, con l'intento di chiedere l'assoluzione per la propria colpa. Tuttavia si ammal\u00f2 gravemente una volta giunto a Forl\u00ec: venne pertanto ricoverato nell'Ospizio di San Sebastiano, dove confess\u00f2 l'accaduto al priore dei frati domenicani, chiedendo l'assoluzione. Questi, constatato il pentimento, gli strapp\u00f2 la promessa che, se fosse riuscito a guarire, si sarebbe redento e si sarebbe ordinato converso. Una volta guarito Carino entr\u00f2 cos\u00ec nel convento di San Giacomo, in cui avrebbe trascorso i successivi quarant'anni della sua vita, fino alla morte, in umilt\u00e0 e penitenza, condividendo il proprio percorso con il beato Giacomo Salomoni, asceta, mistico e detto \"padre dei poveri\".\nIl sincero pentimento di Pietro Carino e la sua cos\u00ec radicale trasformazione nel proprio intimo fecero s\u00ec che alla sua morte egli diventasse oggetto di venerazione, venendo in seguito nel 1822 riconosciuto come beato.\nCulto.\nDato che non se ne conosce con certezza il giorno della morte, avvenuta a Forl\u00ec nel 1293, la memoria liturgica \u00e8 oggi celebrata il giorno 28 aprile, data della traslazione del capo di Carino e di altre reliquie dal Duomo di Forl\u00ec a Cinisello Balsamo, nel santuario di San Martino in Balsamo, per interessamento dell'allora parroco locale, don Emilio Griffini.\nIl corpo di Carino continu\u00f2 ad essere custodito nella Cattedrale di Forl\u00ec fino al 4 novembre 1964, quando - su interessamento di don Piero Carcano, parroco di Balsamo, fu ricomposto in un simulacro e rivestito dell'abito dei Domenicani, insieme al capo e alle restanti reliquie (conservate dal 1934 nel santuario di San Martino); il tutto fu conservato dentro un'urna di metallo e vetri e collocata sotto l'altare della cripta della nuova chiesa parrocchiale di San Martino in Balsamo. Alla fine degli anni Novanta \u00e8 stata traslata nella parete di sinistra, al centro della navata. Fece inoltre ammodernare il sistema di riscaldamento. Il 28 gennaio 2013 inizi\u00f2 la ricognizione canonica ad opera di monsignor Giordano Ronchi, custode delle sacre reliquie della Curia di Milano, in cui si \u00e8 effettuato il consolidamento e la catalogazione delle reliquie del beato Carino da Balsamo. Il suo simulacro, contenente per intero il suo corpo, fu restaurato e solennemente esposto dal 20 maggio al 3 giugno dello stesso anno nell'area dell'altare. Nel 2014 \u00e8 stato ricollocato nella sua precedente sede.\nIl falcastro, arma adoperata da Carino da Balsamo per il delitto, \u00e8 tuttora conservato presso la cripta del santuario di San Pietro Martire a Seveso."}
{"id": "1760331", "revid": "110157", "url": "https://it.wikipedia.org/wiki?curid=1760331", "title": "Maxaranguape", "text": "Maxaranguape \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Nordeste."}
{"id": "1760333", "revid": "1543377", "url": "https://it.wikipedia.org/wiki?curid=1760333", "title": "Provincia di Komandjoari", "text": "La provincia di Komandjoari (o Komondjari) \u00e8 una delle 45 province del Burkina Faso, situata nella Regione dell'Est. Il capoluogo \u00e8 Gay\u00e9ri.\nStruttura della provincia.\nLa provincia di Komandjoari comprende 3 dipartimenti, di cui 1 citt\u00e0 e 2 comuni:"}
{"id": "1760334", "revid": "1262220", "url": "https://it.wikipedia.org/wiki?curid=1760334", "title": "In Suprema Petri Apostoli Sede", "text": "In Suprema Petri Apostoli Sede \u00e8 una enciclica di Papa Pio IX, pubblicata il 6 gennaio 1848, e dedicata al tema dell'unione con le Chiese Ortodosse.\nNell'enciclica il papa annuncia prima di tutto ai cattolici uniati l'invio di un visitatore apostolico. E, rivolgendosi a tutti i cristiani d'Oriente, li invita a ritornare nella comunione con la sede di Roma, l'unica \u00abvera chiesa\u00bb. Questa lettera suscit\u00f2 un ampio dissenso fra i cristiani delle chiese orientali non in comunione con Roma, che considerarono la lettera una chiara provocazione: nel maggio del 1848 i quattro patriarchi ortodossi di Costantinopoli, Antiochia, Gerusalemme ed Alessandria, pi\u00f9 una trentina di vescovi orientali, riuniti in un sinodo straordinario stigmatizzarono l'enciclica, ribadirono le accuse di eresia della chiesa di Roma per l'introduzione di innovazioni teologiche (il Filioque), ed in modo polemico invitarono Pio IX a fare il primo passo rinunciando a tutti i suoi privilegi."}
{"id": "1760336", "revid": "86343", "url": "https://it.wikipedia.org/wiki?curid=1760336", "title": "Komandjoari", "text": ""}
{"id": "1760337", "revid": "110157", "url": "https://it.wikipedia.org/wiki?curid=1760337", "title": "Pedra Grande", "text": "Pedra Grande \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Nordeste."}
{"id": "1760338", "revid": "86343", "url": "https://it.wikipedia.org/wiki?curid=1760338", "title": "Komondjari", "text": ""}
{"id": "1760339", "revid": "86343", "url": "https://it.wikipedia.org/wiki?curid=1760339", "title": "Provincia di Komondjari", "text": ""}
{"id": "1760340", "revid": "2090909", "url": "https://it.wikipedia.org/wiki?curid=1760340", "title": "Pureza", "text": "Pureza \u00e8 un comune del Brasile, nello Stato del Rio Grande do Norte, parte della mesoregione del Leste Potiguar e della microregione del Litoral Nordeste."}
{"id": "1760343", "revid": "287204", "url": "https://it.wikipedia.org/wiki?curid=1760343", "title": "Rio do Fogo", "text": "Rio do Fogo \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Nordeste."}
{"id": "1760347", "revid": "110157", "url": "https://it.wikipedia.org/wiki?curid=1760347", "title": "S\u00e3o Miguel do Gostoso", "text": "S\u00e3o Miguel do Gostoso \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Nordeste. Da originario borgo di pescatori, la cittadina, che si affaccia in una ampia spiaggia di sabbia dorata, nel corso degli ultimi anni, ha sviluppato una spiccata vocazione turistica, diventando una delle mete mondiali pi\u00f9 importanti per la pratica del windsurf e del kitesurf . Ci\u00f2 a causa delle favorevolissime condizioni climatiche caratterizzate dalla presenza di un aliseo che spira costantemente per almeno sei mesi l'anno da agosto fino a marzo."}
{"id": "1760351", "revid": "287204", "url": "https://it.wikipedia.org/wiki?curid=1760351", "title": "Taipu", "text": "Taipu \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Nordeste."}
{"id": "1760352", "revid": "1573940", "url": "https://it.wikipedia.org/wiki?curid=1760352", "title": "Download Accelerator Plus", "text": "Download Accelerator Plus (o in breve DAP) \u00e8 un download manager di tipo proprietario, sviluppato dalla SpeedBit e operante solo su Microsoft Windows.\nIl programma \u00e8 disponibile in due versioni: la \"Free\" (gratuita) e la \"Premium\" (a pagamento). Tra le caratteristiche presenti in DAP, le pi\u00f9 rilevanti sono lo schedulamento dei download, la disconnessione da Internet e/o lo spegnimento automatico del computer al termine del download e la scansione automatica di eventuali virus contenuti nei file scaricati tramite integrazione con il software antivirus installato, sebbene non funzioni correttamente con alcuni di essi. DAP si integra anche con i principali browser come Internet Explorer, Mozilla Firefox ed Opera. Quando viene completato un download, il programma mostra un piccolo messaggio nell'area di notifica con i comandi \"Open/Play\" per aprire/avviare il file scaricato.\nDAP possiede anche un gestore di password per i siti Web. Nella versione a pagamento \"Premium\" (che, a differenzia della \"Free\", non mostra alcun banner nell'interfaccia) sono incluse alcune funzionalit\u00e0 aggiuntive, come il riavvio perenne e la memoria virtuale per i download. DAP 8.5 possiede un file di controllo per la sicurezza, fornito da ZoneAlarm, che avvisa l'utente in caso di scaricamento di file potenzialmente dannosi."}
{"id": "1760353", "revid": "110157", "url": "https://it.wikipedia.org/wiki?curid=1760353", "title": "Touros", "text": "Touros \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Nordeste."}
{"id": "1760356", "revid": "1543377", "url": "https://it.wikipedia.org/wiki?curid=1760356", "title": "Provincia di Kompienga", "text": "La provincia di Kompienga \u00e8 una delle 45 province del Burkina Faso, situata nella Regione dell'Est. Il capoluogo \u00e8 Pama.\nStruttura della provincia.\nLa provincia di Kompienga comprende 3 dipartimenti, di cui 1 citt\u00e0 e 2 comuni:"}
{"id": "1760357", "revid": "110157", "url": "https://it.wikipedia.org/wiki?curid=1760357", "title": "Ar\u00eas", "text": "Ar\u00eas \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1760359", "revid": "110157", "url": "https://it.wikipedia.org/wiki?curid=1760359", "title": "Ba\u00eda Formosa", "text": "Ba\u00eda Formosa \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1760360", "revid": "110157", "url": "https://it.wikipedia.org/wiki?curid=1760360", "title": "Canguaretama", "text": "Canguaretama \u00e8 un comune del Brasile nello Stato del Rio Grande do Norte, parte della mesoregione del Leste Potiguar e della microregione del Litoral Sul."}
{"id": "1760365", "revid": "83531", "url": "https://it.wikipedia.org/wiki?curid=1760365", "title": "Matehuala", "text": "Matehuala \u00e8 la quarta citt\u00e0 pi\u00f9 popolosa dello Stato messicano di San Luis Potos\u00ed. Si trova ad un'altitudine di circa 1.500\u00a0m s.l.m. Matehuala \u00e8 sede del comune omonima, situata nella parte settentrionale dello Stato, al confine con lo Stato di Nuevo Le\u00f3n ed \u00e8 anche sede vescovile.\nLa citt\u00e0 di Matehuala contava nel censimento del 2005 70.150 abitanti, mentre la popolazione dell'intero comune contava a 82.726 abitanti. Il comune ha una superficie di 1.286,66\u00a0km\u00b2."}
{"id": "1760367", "revid": "1305772", "url": "https://it.wikipedia.org/wiki?curid=1760367", "title": "Licenziamento discriminatorio", "text": "Il licenziamento discriminatorio, nel diritto del lavoro italiano, \u00e8 un atto di risoluzione del rapporto di lavoro, quando esso sia dovuto alla attivit\u00e0 e alle idee del dipendente espresse dentro o al di fuori dell'ambiente di lavoro.\nCaratteri generali.\nIl datore pu\u00f2 motivare esplicitamente il licenziamento con una di queste cause o adottare altre giustificazioni pi\u00f9 legittime. Nella giurisprudenza del lavoro, sono numerosi i casi di licenziamenti discriminatori mascherarti con motivi economici.\nIl divieto di discriminazione non \u00e8 formalmente previsto dall'art. 18 dello statuto dei lavoratori, ma \u00e8 un diritto previsto dalla Costituzione della Repubblica Italiana e tutelato dal codice civile italiano.\nDisciplina normativa.\n\u00c8 disciplinato, nell'ambito del licenziamento individuale, dall'art. 4 della legge 15 luglio 1966, n. 604 e dall'art. 3 della legge 11 maggio 1990, n.108.\nSecondo l'art. 15 dello \"Statuto dei Lavoratori\" \u00e8 nullo qualsiasi atto o patto diretto a \"licenziare un lavoratore [\u2026] a causa della sua affiliazione o attivit\u00e0 sindacale ovvero della sua partecipazione ad uno sciopero\", nonch\u00e9 la nullit\u00e0 dei licenziamenti attuati \"a fini discriminazione politica, religiosa, razziale, di lingua e di sesso\".\nNullit\u00e0.\nLa legge prevede la nullit\u00e0 del licenziamento qualunque sia la motivazione adottata e la dimensione dell'azienda, e vale anche per i dirigenti. Al lavoratore si applica la tutela reale, per cui l'interessato pu\u00f2 scegliere fra il risarcimento del danno o la reintegra nel posto di lavoro. Nelle aziende che hanno meno di 15 dipendenti, il licenziamento discriminatorio rappresenta l'unico caso in cui il datore di lavoro \u00e8 comunque obbligato alla reintegra del dipendente.\nViceversa, le categorie di lavoratori assunti a tempo indeterminato, per i quali \u00e8 ipotizzabile una forma di licenziamento discriminatorio, sono quelli che beneficiano di una stabilit\u00e0 del posto di lavoro, nelle aziende che hanno meno di 15 dipendenti. Se il licenziamento non fosse nullo, in modo indipendente dalla causa adottata, il datore potrebbe reintegrare il dipendente e, a distanza di tempo, licenziarlo legittimamente con un motivo non riconducibile a fenomeni discriminatori."}
{"id": "1760372", "revid": "599013", "url": "https://it.wikipedia.org/wiki?curid=1760372", "title": "Vila Flor", "text": ""}
{"id": "1760374", "revid": "1543377", "url": "https://it.wikipedia.org/wiki?curid=1760374", "title": "Kompienga", "text": "Kompienga \u00e8 un dipartimento del Burkina Faso classificato come comune, situato nella Provincia omonima, facente parte della Regione dell'Est.\nIl dipartimento si compone del capoluogo e di altri 16 villaggi: Bossoari, Bounou, Diabiga, Diamanga, Fanwargou, Kpankpaga, Kpinkankanti, Nabamboula, Nakiantanga, Ogagou, Pimpebougou, Pognoa-Sankoado, Pognoa-Tikonti, Tambibangou, Toukoudouga, Toutourgou."}
{"id": "1760375", "revid": "73843", "url": "https://it.wikipedia.org/wiki?curid=1760375", "title": "Classe Ta\u0161kent", "text": "Le unit\u00e0 della classe Ta\u0161kent (progetto 20-I secondo la classificazione russa) erano cacciatorpediniere conduttori di flottiglia progettati per la Marina Sovietica appena prima della seconda guerra mondiale. Il programma venne cancellato a causa dell'invasione tedesca, con appena un'unit\u00e0 entrata in servizio.\nSviluppo e tecnica.\nLa classe Tashkent venne ordinata nell'ambito del secondo piano quinquennale, ed avrebbe dovuto comprendere dieci navi. La prima unit\u00e0 venne ordinata all'italiana OTO di Livorno, ed altre quattro furono impostate presso il cantiere navale di Nikolayev. L'inizio della guerra port\u00f2 alla cancellazione del piano.\nDal punto di vista tecnico, si trattava di navi decisamente pi\u00f9 grosse della precedente classe Leningrad (di costruzione interamente nazionale).\nL'armamento comprendeva sei cannoni da 130mm in tre torri binate, mentre la protezione antiaerea era assicurata da sei cannoni da 45mm. I nove tubi lanciasiluri erano sistemati in tre gruppi da tre.\nLe navi.\nIn tutto, venne intrapresa la costruzione di ben cinque unit\u00e0, tutte con nomi di citt\u00e0. La capoclasse \"Tashkent\" venne costruita a Livorno dall'OTO, mentre le altre vennero impostate a Nikolayev. I progettisti della Regia Marina hanno sviluppato la progettazione degli incrociatori della classe \"Capitani Romani\" partendo del progetto del Ta\u0161kent.\nLe altre due unit\u00e0, \"Perekop\" ed \"Ochakov\", erano in costruzione a Nikolayev e non fu possibile vararle. Gli scafi vennero distrutti dai tedeschi."}
{"id": "1760377", "revid": "287204", "url": "https://it.wikipedia.org/wiki?curid=1760377", "title": "Colonia femminile dei Fasci Italiani all'Estero", "text": "La Colonia marina femminile dei Fasci Italiani all'Estero \u00e8 un complesso architettonico degli anni trenta del XX secolo, che si trova a Calambrone (Pisa), sul viale del Tirreno 86.\nSorta come colonia estiva e successivamente abbandonata, nei primi anni del Duemila \u00e8 stata restaurata e trasformata in un complesso residenziale: oggi la struttura \u00e8 nota col nome di Villaggio Solidago.\nStoria.\nIl grande complesso, destinato a colonia marina permanente e temporanea per le figlie degli italiani all'estero, fu eretto dalla \"Fondazione Nazionale Figli del Littorio\" per volont\u00e0 del Segretario generale dei Fasci italiani all'Estero Piero Parini su progetto, datato 1933, degli architetti Giulio Pediconi e Mario Paniconi.\nLa deliberazione del Podest\u00e0 per la costruzione porta la data del 28 dicembre 1933 e i lavori, affidati all'Impresa Buoncristiani e Severini di Pisa, si svolsero tra il 1934 e il 1935.\nI calcoli delle strutture in cemento armato furono eseguiti dall'ingegner Fascetti; direttore tecnico fu l'ingegner Igino Zanda.\nIl progetto iniziale era per 400 bambine, ma successivamente fu deliberato di aumentare la capienza a 1.100 ospiti. I lavori di ampliamento ebbero inizio nel marzo 1935 e, per rispettare i tempi di consegna del complesso, che si voleva inaugurare il successivo 1\u00ba luglio, furono impiegati nel cantiere fino a 700 operai.\nL'inaugurazione ufficiale avvenne il 6 luglio 1935, ma diversi lavori di completamento proseguirono fino al 1937, con un costo complessivo dell'opera di 3.900.000 Lire.\nL'attivit\u00e0 della colonia, temporaneamente sospesa durante gli anni del conflitto mondiale, venne ripresa subito dopo la guerra fino al 1965, quando la parte dei servizi a monte venne data in affitto per dieci anni al governo USA per essere destinata ad ospedale, subendo varie trasformazioni interne e integrazioni.\nIn seguito pass\u00f2 alla Regione Toscana e quindi in uso al Comune di Pisa; oggi \u00e8 stata restaurata.\nDescrizione.\nAnnoverata tra le pi\u00f9 significative esemplificazioni del tipo di colonia \"a pianta aperta\", l'architettura della colonia venne riconosciuta all'epoca come \"prettamente mediterranea\" e come una \"delle pi\u00f9 riuscite realizzazioni dell'architettura moderna italiana in questo tema\", e apprezzata soprattutto per l'organizzazione degli spazi e per i dettagli tecnici.\nNonostante la sua importanza architettonica, la cura e il valore delle finiture e degli arredi, il complesso \u00e8 stato abbandonato per diversi anni, tanto che, prima del restauro, versava in una grave condizione di degrado, con strutture pericolanti e la quasi totalit\u00e0 dei fabbricati inaccessibili.\nIl complesso della colonia sorge all'estremit\u00e0 sud dell'area del Calambrone, contiguo alla Colonia Rosa Maltoni Mussolini, ed \u00e8 posto a cavallo della via litoranea dalla quale \u00e8 separato da una recinzione continua e da una esigua fascia a verde.\nCopre pi\u00f9 di 8.000 metri quadrati su circa 45.000 metri quadrati di terreno, per un volume totale di 56.900 metri cubi.\nLa colonia \u00e8 costituita da diversi padiglioni autonomi, collegati da passaggi coperti e da porticati. L'impianto planimetrico \u00e8 a pettine, chiuso sul lato nord dal lungo padiglione \"Lupa\" dei dormitori estivi, a due piani fuori terra, interamente porticato con sovrastante terrazza sulla quale si affacciavano otto camerate (quattro per 100 letti e quattro per 125 letti) illuminate da ampie finestrature rettangolari con infissi metallici a vasistas.\nAlla testata sul lato della strada litoranea si aggancia al padiglione il basso corpo delle abitazioni delle suore con la cappella, caratterizzata da un impianto semicircolare e dalla presenza di una pensilina sul davanti.\nIl fronte della cappella, colorato con intonaco di Terranova blu chiaro, era aperto da un ampio fornice rettangolare sovrastato da una scritta in bronzo dorato, al di sopra della quale era ritagliato un occhio circolare; gli altri fronti erano tinteggiati in bianco argenteo, mentre all'interno, illuminato da una lucifera a nastro, si trovavano affreschi del pittore Della Torre su fondo giallo dorato; sul pavimento in nero di Como spiccava l'altare in mosaico d'oro con mensa in marmo chiampo rosso.\nTramite il porticato continuo, il padiglione \"Lupa\" era collegato al padiglione centrale destinato ai servizi amministrativi, alla direzione, agli spazi comuni e dove erano posizionati i collegamenti verticali.\nSul lato verso la strada il padiglione centrale, a due piani fuori terra, presenta un avancorpo che ospitava i servizi, con il fronte caratterizzato da due grandi aperture centrali per l'illuminazione del corridoio trasversale interno, mentre verso il mare si estende con due padiglioni parallelepipedi gi\u00e0 adibiti a dormitori.\nAccanto al padiglione centrale, su lato verso la strada, si apriva l'ingresso principale, preceduto dal piazzale d'accesso, dominato un tempo dal pennone per l'alzabandiera.\nIl piazzale era arricchito dalla statua in bronzo della Giovane Italiana, opera dello scultore Publio Morbiducci, posta accanto alla lapide in marmo, ancora esistente, fissata a ricordo della solenne inaugurazione alla presenza del re Vittorio Emanuele III e della principessa Maria.\nIl padiglione d'ingresso si presenta interamente porticato, originariamente aperto al centro del piano terreno come cannocchiale verso il mare.\nSul fronte verso l'interno, il passaggio d'ingresso era coperto da una pensilina in cemento armato sostenuta da pilastri e mensole. A sinistra del passaggio si innalza la cosiddetta Torre di Comando, con testata circolare, che ospitava originariamente le camere per la direzione.\nLa torre, elevata su tre piani e collegata al corpo sulla strada da passaggi aerei coperti, costituisce l'elemento caratterizzante del complesso dominando, come un'autentica torretta di guardia di matrice militare, l'enorme spazio a corte verso il mare.\nSulla destra della torre si dispone il lungo padiglione del refettorio, la cui matrice fortemente razionalista si rivela nella accentuata orizzontalit\u00e0 del volume e nella soluzione della parete interamente vetrata, riparata da una doppia applicazione di tende.\nIl grande refettorio, che denunciava apertamente all'interno la struttura in cemento armato, presentava pareti e soffitto in un luminoso color giallo-avana, un lungo tubo fluorescente in vetro di Murano come corpo illuminante e il pavimento in ceramica Ferrari celeste. La parete di fondo era decorata con affreschi del pittore Della Torre, con scene rappresentanti la vita in colonia. I tavoli, con una ingegnosa soluzione, erano disposti in modo da formare una greca mentre le vivande scorrevano su un nastro mobile, cos\u00ec che il pasto di 500 ospiti poteva avvenire in meno di 30 minuti.\nAl pari del refettorio, tutti gli ambienti visibili nelle foto d'epoca appaiono particolarmente curati nelle finiture e negli arredi: i corridoi erano pavimentati in marmette disposte a strisce gialle e nere, intonacati in grigio perla e protetti da una zoccolatura in linoleum celeste; improntati a criteri di estrema modernit\u00e0 e funzionalit\u00e0 erano sia i servizi igienici che la cucina (servita da uno speciale impianto di aspirazione capace di rinnovare dodici volte l'ora l'aria dell'ambiente) caratterizzata da soffitto e pareti color celeste, rivestimenti a met\u00e0 altezza in piastrelle di ceramica di Sassuolo rose esagonali e pavimento in Ponzano magra.\nSul retro del refettorio, verso la strada, si agganciano due padiglioni disposti ad L per la cucina e il magazzino viveri, unici settori che, precedentemente al restauro, erano utilizzati come abitazioni per extracomunitari e come deposito da parte del Teatro Verdi di Pisa; il corpo staccato dell'ex-palestra, che chiude a sud il grande spazio interno, invece era utilizzato come abitazione temporanea per sfrattati."}
{"id": "1760380", "revid": "154893", "url": "https://it.wikipedia.org/wiki?curid=1760380", "title": "Delrin", "text": ""}
{"id": "1760382", "revid": "110157", "url": "https://it.wikipedia.org/wiki?curid=1760382", "title": "Provincia di Tapoa", "text": "La provincia di Tapoa \u00e8 una delle 45 province del Burkina Faso, situata nella Regione dell'Est. Il capoluogo \u00e8 Diapaga.\nStruttura della provincia.\nLa provincia di Tapoa comprende 8 dipartimenti, di cui 1 citt\u00e0 e 7 comuni:"}
{"id": "1760383", "revid": "154893", "url": "https://it.wikipedia.org/wiki?curid=1760383", "title": "Kematal", "text": ""}
{"id": "1760384", "revid": "86343", "url": "https://it.wikipedia.org/wiki?curid=1760384", "title": "Tapoa", "text": ""}
{"id": "1760385", "revid": "154893", "url": "https://it.wikipedia.org/wiki?curid=1760385", "title": "Ertacetal", "text": ""}
{"id": "1760390", "revid": "1573940", "url": "https://it.wikipedia.org/wiki?curid=1760390", "title": "Palazzo Portigiani", "text": "Palazzo Portigiani, o Da Cepparello Pasquali, si trova in via de' Rondinelli 4 a Firenze.\nFu costruito dai Portigiani nel XVI secolo, e di questa famiglia resta lo stemma al centro della facciata, con una torre inquartata tra due scacchiere, che nella versione a colori sono rosse e d'argento.\nNel 1685 Cosimo di Girolamo Pasquali, proprietario dell'attiguo palazzo Pasquali, acquist\u00f2 la propriet\u00e0 da Giovanni Vincenzo Portigiani con l'intento di ampliare la propria residenza.\nIn quel periodo venne affrescato un salone per celebrare il matrimonio tra Cosimo di Girolamo Pasquali e Camilla Bourbon del Monte. Oggi appartiene alla Cassa di Risparmio di San Miniato.\nBibliografia.\nLa propriet\u00e0 nel 2018 \u00e8 passata a Credit Agricole Cariparma spa, a seguito incorporazione della Cassa di risparmio di San Miniato"}
{"id": "1760393", "revid": "1305772", "url": "https://it.wikipedia.org/wiki?curid=1760393", "title": "Palazzo Da Cepparello", "text": ""}
{"id": "1760394", "revid": "36426", "url": "https://it.wikipedia.org/wiki?curid=1760394", "title": "Palazzo da Cepparello", "text": ""}
{"id": "1760396", "revid": "124123", "url": "https://it.wikipedia.org/wiki?curid=1760396", "title": "Domenico Paganelli", "text": "Biografia.\nNato a Faenza nel 1545, da Vincenzo Paganelli e Caterina Calderoni, \u00e8 entrato a far parte dell'ordine domenicano, assumendo il nome di Domenico, nel 1562, e dopo un anno di noviziato si rec\u00f2 all'Universit\u00e0 di Bologna per studiare filosofia e teologia ma anche matematica e architettura. Tra il 1567 e il 1582 ha insegnato teologia in diverse citt\u00e0 italiane, tra cui Pavia e la stessa Bologna venendo nominato priore in alcune universit\u00e0.\nDopo esser tornato a Faenza nel 1583 viene nominato dal consiglio comunale per realizzare un acquedotto, che sarebbe partito da Errano secondo il progetto del Paganelli. I lavori si interruppero velocemente e il frate part\u00ec per Roma, fermandosi anche a Loreto, dove sembra che abbia lavorato al restauro di un altro acquedotto.\nArrivato nel 1585 a Roma, svolse diverse commissioni per varie famiglie nobili, ed in questo periodo partecip\u00f2 ai lavori di costruzione del Palazzo Valentini, oggi sede della citt\u00e0 metropolitana di Roma Capitale (ex provincia di Roma), su commissione del cardinale Michele Bonelli. Dopo l'acquisto delle case circostanti Paganelli ebbe carta bianca per progettare l'impianto con la sua tipica e attuale forma trapezoidale.\nNel 1591 \u00e8 riportato il completamento del convento della basilica di Santa Sabina, per conto del cardinale Girolamo Bernerio.\nDiversi anni dopo, nel 1604, sembra che abbia lavorato alla risistemazione del giardino di villa Belpoggio (o Sciarra) per conto di un certo Marcello Vestri."}
{"id": "1760402", "revid": "599013", "url": "https://it.wikipedia.org/wiki?curid=1760402", "title": "Alberto Tonut", "text": "Alto 200\ncentimetri, giocava come ala grande, pi\u00f9 raramente come ala piccola.\nCarriera.\nProdotto del vivaio del club della sua citt\u00e0 natale, Trieste, esordisce in prima squadra nel campionato 1979/80, in serie A2. Con la Pallacanestro Trieste vive due promozioni in A1 (1979-80 e 1981-82), risultando protagonista soprattutto della seconda. Nel 1984 viene ceduto a Livorno. Nei sette anni successivi, Tonut diventa un giocatore-simbolo per la Libertas Livorno, con la quale raggiunge la finale-scudetto della stagione 1988-89, persa contro Milano. Nel 1991 si trasferisce nuovamente, accasandosi con la Pallacanestro Cant\u00f9, dove trascorre tre stagioni con ottime medie personali. Retrocessa Cant\u00f9 in A2, Tonut ritorna a Trieste dopo la fine dell'era Stefanel e ivi rimane per tre anni, con statistiche altalenanti. Passato a Gorizia, contribuisce nella stagione 1997/98 alla promozione della squadra in A1, nella quale l'anno dopo disputa il suo ultimo campionato di massima serie. Scende di categoria per giocare alcune stagioni in C a Caorle, quindi approda a Monfalcone, nella Falconstar. Appese le scarpe al chiodo, allena la squadra giovanile della stessa societ\u00e0.\nNel corso della sua lunghissima carriera (20 anni di professionismo, di cui 16 in A1 e 4 in A2), Tonut ha segnato quasi settemila punti. Molto preciso al tiro (55,4% da due, 42,3% da tre), univa ad un fisico possente una dinamicit\u00e0 poco comune per la sua altezza.\nCon la maglia della Nazionale ha collezionato 89 presenze, segnando 509 punti, ed ha vinto: \nCuriosit\u00e0.\nIl figlio Stefano, nato nel 1993, dal campionato 2011-12 \u00e8 aggregato alla prima squadra della Pallacanestro Trieste 2004, iscritta al campionato di Legadue, nel ruolo di play/guardia. Egli ha poi debuttato in Serie A nel 2015-16 con i colori della Reyer Venezia, con la quale ha vinto i tricolori il 20 giugno 2017 e il 22 giugno 2019"}
{"id": "1760406", "revid": "1442080", "url": "https://it.wikipedia.org/wiki?curid=1760406", "title": "Zecche scozzesi", "text": "Le zecche scozzesi hanno avuto sede in diverse citt\u00e0 sin dal XII secolo.\nStoria.\nAnche se la datazione delle singole monete non \u00e8 esatta, la prassi per cui sui primi penny al rovescio c'era sia l'indicazione della citt\u00e0 che del responsabile mentre al dritto c'era il nome del sovrano \u00e8 possibile comunque avere indicazioni abbastanza precise sull'attivit\u00e0 delle varie zecche.\nLa zecca pi\u00f9 rilevante \u00e8 stata quella di Edimburgo che ha cominciato a lavorare sotto Davide I ed \u00e8 stata l'ultima zecca a chiudere, nel XIX secolo. Vi sono state coniate monete sotto quasi tutti i re ad eccezione di Malcom IV e di Alessandro II.\nCarlisle \u00e8 stata probabilmente la prima zecca in cui sono state coniate monete scozzesi nel 1136. Secondo Bateson David inizi\u00f2 a coniare le monete quando, avendo conquistato la citt\u00e0 ed il suo castello, ebbe la possibilit\u00e0 di controllare la zecche che vi si trovava e vi fece coniare le sue monete. Vi sono state coniate, per la Scozia, esclusivamente le monete di Davide I e del figlio, il principe Enrico. La citt\u00e0 ritorn\u00f2 in mano agli inglesi e non ci furono ulteriori monetazioni per la Scozia. \nLe zecche di Bamborough e Corbridge si trovano nel Northumberland ed hanno coniato solo per il principe Enrico. Non vi sono state coniate in seguito altre monete per la Scozia perch\u00e9 tornarono sotto il controllo inglese.\nIl periodo in cui fu massimo il numero di zecche attive \u00e8 quello del regno di Alessandro III, di cui sono note ben 16 zecche.\nSotto Giacomo IV l'unica zecca rimasta attiva era quella di Edimburgo. In seguito solo per un breve periodo fu attiva anche la zecca di Stirling, dove furono battute alcuni \"bawbee\" di Maria.\nGiacomo VI ha coniato solo a Edimburgo"}
{"id": "1760408", "revid": "123830949", "url": "https://it.wikipedia.org/wiki?curid=1760408", "title": "Pescia Romana", "text": "Pescia Romana \u00e8 una frazione del comune di Montalto di Castro, in provincia di Viterbo, nella regione Lazio.\nLa frazione dista dal capoluogo ed \u00e8 posta all'estremo nord del territorio comunale, al confine con Pescia Fiorentina, frazione del comune di Capalbio, provincia di Grosseto e la regione Toscana.\nIl centro abitato.\nL'abitato \u00e8 costituito da due nuclei principali: Il \"Borgo Nuovo\" ed il \"Borgo Vecchio\" , oltrech\u00e9 di una miriade di case coloniche sparse nella campagna circostante; dei due borghi, quello pi\u00f9 antico, si svilupp\u00f2, presumibilmente dopo l'anno 1700, intorno ad una piccola chiesa edificata dai gesuiti ed intitolata al loro fondatore, Sant'Ignazio di Loyola.\nIl nucleo pi\u00f9 recente, a ridosso della strada statale Aurelia, fu inaugurato nel 1961 e costituisce uno fra gli esempi pi\u00f9 belli ed armoniosi di comunit\u00e0 rurale, sorta in seguito alla riforma agraria attuata a partire dai primi anni cinquanta, tramite l'Ente Maremma.\nNucleo centrale del Borgo Nuovo \u00e8 la chiesa di San Giuseppe Operaio, a pianta esagonale, con cupola anch'essa esagonale sul cui soffitto si trovano affreschi di pregio, cos\u00ec come l'altare centrale e la fontana all'esterno dell'edificio.\nLa zona ha conosciuto uno sviluppo a partire dagli anni cinquanta, grazie anche alla riforma agraria messa in atto in quegli anni che distribu\u00ec terre in precedenza parti di latifondi a famiglie italiane, prevalentemente originarie dell'Alto Lazio.\nOggi Pescia Romana \u00e8 un centro agricolo che produce cereali, frutta e verdura destinati ad una commercializzazione su larga scala nonch\u00e9, data la sua prossimit\u00e0 al Mar Tirreno, un luogo di villeggiatura dotato di strutture turistiche tuttora in espansione.\nSono molti i turisti che frequentano Pescia Romana, attratti dalla bellezza della campagna e dalla possibilit\u00e0 di effettuare escursioni di carattere naturalistico e artistico culturale nei dintorni del paese: Monte Argentario, Capalbio, Sovana, Saturnia, Oasi WWF di Burano, Giardino dei Tarocchi di Garavicchio, Vulci (Parco archeologico, Museo etrusco e Oasi WWF), Montalto di Castro, Tarquinia e Tuscania.\nLa spiaggia \u00e8 lunga 8\u00a0km., tutta allo stato naturale, ed ha alle sue spalle un tombolo assolutamente intatto.\nNel suo territorio si trova inoltre la Centrale termoelettrica Alessandro Volta dell'Enel.\nStoria.\nLa storia di Pescia si \u00e8 sviluppata in modo sostanzialmente diverso rispetto a quella del capoluogo. Infatti, mentre Montalto di Castro, intorno all'anno 1300 diviene propriet\u00e0 della famiglia Orsini, entrando, in seguito, a far parte del Ducato di Castro, Pescia Romana rimane nell'ambito della Camera Apostolica.\nIntorno all'anno 1820, la \"Tenuta di Pescia\" viene concessa alla famiglia Boncompagni-Ludovisi, Principi di Piombino, che ne rimase proprietaria fino alla riforma agraria.\nPer decenni il territorio di Pescia Romana fu caratterizzato dalla presenza di acquitrini e di estese zone paludose. La scarsa popolazione dovette subire le conseguenze della presenza della malaria.\nGeografia fisica.\nClima.\nIl clima di Pescia Romana \u00e8 di tipo mediterraneo, caratterizzato da inverni miti ed estati calde e secche. Il soleggiamento \u00e8 uno dei pi\u00f9 alti del territorio italiano."}
{"id": "1760409", "revid": "1573940", "url": "https://it.wikipedia.org/wiki?curid=1760409", "title": "Palazzo Ginori (via de' Rondinelli)", "text": "Palazzo Ginori si trova in via de' Rondinelli 7 a Firenze.\nSul sito si trovavano alcune case dei Carnesecchi, passate poi ai Venturi (dei quali si vede lo stemma in facciata) e infine vennero acquistate dai Ginori per realizzare un nuovo palazzo, nel XIX secolo.\nNel palazzo abit\u00f2 Carlo Collodi, autore del celebre romanzo \"Pinocchio\", come ricorda una targa sulla facciata. Egli era ospite del fratello che amministrava per conto dei Ginori la manifattura di porcellana Ginori. Al piano terra si trova tutt'oggi infatti un negozio della celebre produzione di Doccia."}
{"id": "1760413", "revid": "767487", "url": "https://it.wikipedia.org/wiki?curid=1760413", "title": "American Gothic (film)", "text": "American Gothic \u00e8 un film del 1988 diretto da John Hough.\nPellicola horror con protagonisti Rod Steiger e Yvonne De Carlo.\nTrama.\nTre coppie di turisti partite per trascorrere un rilassante \"week-end\" sono costrette a far atterrare forzatamente il proprio aereo su un'isoletta apparentemente disabitata al largo di Seattle. Qui fanno subito la conoscenza di una famiglia di contadini che si offre per ospitarli.\nIl loro breve soggiorno, per\u00f2, diventa in poco tempo una sorta di incubo poich\u00e9 vengono a scoprire che i due vecchi contadini, nemici giurati di qualsiasi prodotto della modernit\u00e0, hanno tre figli (Fannie, Woody e Teddy) che, pur essendo di una certa et\u00e0, sono rimasti con l'intelletto a un livello infantile.\nLa presunta mancanza di regole morali che il vecchio patriarca riconosce ai visitatori basta a far scatenare l'ira della piccola comunit\u00e0 agreste contro la minaccia di Satana.\nI tre ragazzi idioti, cos\u00ec, scelgono di impegnarsi al massimo per eliminare il \"male\" dalla loro isola. Alla fine della carneficina, l'unica sopravvissuta sar\u00e0 Cynthia, appena dimessa da un ospedale psichiatrico.\nCuriosit\u00e0.\n\"American Gothic\" \u00e8 un film ispirato al dipinto di Grant Wood che riporta lo stesso titolo. Il quadro raffigura due cupi agricoltori statunitensi (padre e figlia), dove l'uomo viene ritratto con un forcone in mano; il motivo grafico \u00e8 stato ripreso per il manifesto del film."}
{"id": "1760423", "revid": "29244", "url": "https://it.wikipedia.org/wiki?curid=1760423", "title": "Tapes decussatus", "text": ""}
{"id": "1760424", "revid": "29244", "url": "https://it.wikipedia.org/wiki?curid=1760424", "title": "Tapes decussata", "text": ""}
{"id": "1760425", "revid": "486946", "url": "https://it.wikipedia.org/wiki?curid=1760425", "title": "Tapes japonica", "text": ""}
{"id": "1760426", "revid": "486946", "url": "https://it.wikipedia.org/wiki?curid=1760426", "title": "Tapes philippinarum", "text": ""}
{"id": "1760428", "revid": "110157", "url": "https://it.wikipedia.org/wiki?curid=1760428", "title": "Microregione di Campo Maior", "text": "Campo Maior \u00e8 una microregione del Piau\u00ed in Brasile, appartenente alla mesoregione di Centro-Norte Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 19 comuni:"}
{"id": "1760429", "revid": "110157", "url": "https://it.wikipedia.org/wiki?curid=1760429", "title": "Microregione di M\u00e9dio Parna\u00edba Piauiense", "text": "M\u00e9dio Parna\u00edba Piauiense \u00e8 una microregione del Piau\u00ed in Brasile, appartenente alla mesoregione di Centro-Norte Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 17 comuni:"}
{"id": "1760432", "revid": "729019", "url": "https://it.wikipedia.org/wiki?curid=1760432", "title": "Microregione di Teresina", "text": "Teresina \u00e8 una microregione del Piau\u00ed in Brasile, appartenente alla mesoregione di Centro-Norte Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 13 comuni:"}
{"id": "1760436", "revid": "110157", "url": "https://it.wikipedia.org/wiki?curid=1760436", "title": "Microregione di Valen\u00e7a do Piau\u00ed", "text": "Valen\u00e7a do Piau\u00ed \u00e8 una microregione del Piau\u00ed in Brasile, appartenente alla mesoregione di Centro-Norte Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 14 comuni:"}
{"id": "1760438", "revid": "1652635", "url": "https://it.wikipedia.org/wiki?curid=1760438", "title": "Microregione di Baixo Parna\u00edba Piauiense", "text": "Baixo Parna\u00edba Piauiense \u00e8 una microregione del Piau\u00ed in Brasile, appartenente alla mesoregione di Norte Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 18 comuni:"}
{"id": "1760442", "revid": "110157", "url": "https://it.wikipedia.org/wiki?curid=1760442", "title": "Microregione di Litoral Piauiense", "text": "Litoral Piauiense \u00e8 una microregione del Piau\u00ed in Brasile, appartenente alla mesoregione di Norte Piauiense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 14 comuni:"}
{"id": "1760445", "revid": "2021629", "url": "https://it.wikipedia.org/wiki?curid=1760445", "title": "Francesco Maidalchini", "text": "Figlio di Andrea Maidalchini e Pacifica Feliziani, nonch\u00e9 nipote di Olimpia Maidalchini, grazie all'influenza di quest'ultima riusc\u00ec a vantare una notevole carriera ecclesiastica che in breve tempo lo condusse al cardinalato. Fu zio del cardinale Fulvio Astalli.\nBiografia.\nNonostante il nepotismo fosse stato abolito ufficialmente dopo le riforme del primo Cinquecento di papa Giulio II, la figura del pontefice all'epoca aveva ancora una certa tendenza a favorire personalit\u00e0 specifiche della curia pontificia, e di questo influsso godette proprio il Maidalchini che era nipote della cognata di papa Innocenzo X e che pot\u00e9 accedere alla carica di cardinal nipote dopo la rinuncia di Camillo Francesco Maria Pamphili che rigett\u00f2 la porpora per sposare Olimpia Aldobrandini e fino alla nomina del cardinale Sigismondo Chigi, effettuata da Clemente IX, \u00e8 stato il porporato italiano pi\u00f9 giovane.\nPrima ancora di ricevere la dignit\u00e0 cardinalizia, era stato nominato Abate commendatario di San Martino e San Gaudenzio di Rimini e di San Pancrazio fuori le mura di Roma. Ricevette il titolo di Canonico della Basilica di San Pietro a Roma.\nLa sua presenza nella corte pontificia, non fu comunque gradita ai pi\u00f9 e lo scrittore Gregorio Leti cos\u00ec lo descriveva:\nNonostante questa sua reputazione ed il fatto che il pontefice non lo ritenesse un elemento valido, egli era comunque un membro della famiglia papale all'interno del collegio cardinalizio e, dal canto suo, la sua posizione gli garant\u00ec una serie di onorificenze consistenti, venendo proclamato cardinale nel concistoro del 7 ottobre 1647, ricevendo in un primo momento la diaconia di Sant'Adriano al Foro (16 dicembre 1647) ed optando in seguito per il titolo di San Pancrazio, che gli venne concesso \"pro illa vice\" in diaconia il 5 maggio 1653. Successivamente pass\u00f2 alla diaconia di Santa Maria in Portico Campitelli dal 23 marzo 1654, partecipando con questo titolo al conclave del 1655 che elesse pontefice Alessandro VII.\nPrivo di conoscenze politiche adeguate al suo ruolo, il Maidalchini venne formato dai cardinali Giovanni Giacomo Panciroli e Domenico Cecchini, ma continu\u00f2 a conservare una posizione politica sostanzialmente debole: da un lato infatti sua zia lo manteneva sotto la propria stretta tutela per evitare che questi prendesse troppo potere od influenza rispetto a lei, imponendogli addirittura di risiedere con lei a Palazzo Pamphili a Piazza Navona piuttosto che nei palazzi pontifici. D'altro canto i nipoti diretti del papa avevano nei confronti di Francesco una netta opposizione ritenendolo un cardinal nipote \"adottivo\" e non vollero avere rapporti con lui.\nL'11 ottobre 1666 ottenne la diaconia di Santa Maria in Via Lata divenendo successivamente cardinale protodiacono, avendo il privilegio di incoronare personalmente i successivi tre papi saliti al soglio pontificio. Partecip\u00f2 al conclave del 1667 che elesse papa Clemente IX, tornando nuovamente in Cappella Sistina per il conclave del 1669-1670, che elesse papa Clemente X. Partecip\u00f2 infine al conclave del 1676 che elesse papa Innocenzo XI ed a quello del 1689 che elesse papa Alessandro VIII.\nVenne ordinato sacerdote solo nel 1689, quando prese i voti, optando per il titolo di Santa Maria in Via dal 19 ottobre 1689. Partecip\u00f2 con questo titolo al conclave del 1691 che elesse papa Innocenzo XII, scegliendo infine il titolo di Santa Prassede (23 luglio 1691).\nFu lui che, nella celebrazione della notte di Natale del 1649, apr\u00ec ufficialmente la Porta santa della basilica romana di Santa Maria Maggiore, inaugurando il Giubileo del 1650.\nNon ebbe mai la consacrazione a vescovo.\nMor\u00ec a Nettuno il 13 giugno 1700, verso mezzogiorno, venendo trasferito a Roma il giorno successivo. Qui ebbe luogo il funerale il 15 giugno di quello stesso anno e la sua salma venne sepolta nella Basilica di Sant'Eustachio di Roma.\nAttitudini politiche.\nNella rivalit\u00e0 politica tra Francia e Spagna, il Maidalchini inizialmente si alline\u00f2 a favore della Spagna. Ad ogni modo, i capi della fazione spagnola a Roma gli tributarono sempre poca considerazione e rispetto e pertanto egli cambi\u00f2 schieramento. Nel conclave del 1655 egli continu\u00f2 a sostenere i membri del partito spagnolo, ma successivamente fu uno dei pi\u00f9 strenui sostenitori del Regno di Francia nel Collegio dei Cardinali."}
{"id": "1760446", "revid": "1149807", "url": "https://it.wikipedia.org/wiki?curid=1760446", "title": "St. Luminous Mission High School", "text": " \u00e8 un anime di 13 episodi prodotto nel 1998 dalla Triangle Staff. La serie \u00e8 stata trasmessa in Italia a partire dal 2005 su vari canali privati.\nTrama.\nQuando il proprio nonno muore, Kaihei eredita il posto di direttore della \"Saint Luminous Mission High School\", una eccentrica scuola privata femminile, che enfatizza particolarmente le libert\u00e0 personali dei propri studenti. Ma quando Kaihei arriva nell'istituto scopre che una studentessa \u00e8 misteriosamente scomparsa. Mentre Kaihei investiga sull'accaduto, altre ragazze continuano a sparire nel nulla, mentre la sua posizione viene messa in discussione da genitori ed insegnanti.\nAccoglienza.\nNonostante l'anime sia stato trasmesso soltanto in alcune reti private o regionali e non abbia pertanto avuto grande notoriet\u00e0, dal pubblico che lo ha seguito si \u00e8 registrato un generale apprezzamento dovuto in particolare al messaggio sotteso alla trama che ha consentito agli spettatori di tralasciare alcuni errori di sceneggiatura (ellissi ingiustificate, ossia cambiamenti inspiegati ed improvvisi di situazioni e fatti), di disegno ed alcune velate allusioni \"sessuali\" che ben non si adattano al pubblico per il quale \u00e8 indirizzato (motivo per il quale non \u00e8 stata inizialmente concessa l'autorizzazione a trasmetterlo). Tuttavia complessivamente si pu\u00f2 considerare un anime riuscito discretamente, in particolar modo grazie al senso e significato della storia."}
{"id": "1760454", "revid": "767487", "url": "https://it.wikipedia.org/wiki?curid=1760454", "title": "Stasera niente di nuovo (film)", "text": "Stasera niente di nuovo \u00e8 un film del 1942 diretto da Mario Mattoli.\nTrama.\nUna giovane ragazza di vita, Maria, una sera viene presa in una retata della polizia e viene portata al commissariato, dove incontra un giornalista di cronaca cittadina, Cesare Manti, che riconosce in lei la persona che, tempo prima a Istanbul, gli aveva salvato la vita, per poi scomparire senza che il cronista avesse avuto notizie sulla sua identit\u00e0.\nIl giornalista cerca di aiutare Maria a cambiar vita, ma senza alcun successo.\nLa ragazza riprende a frequentare la strada, sino a quando, colpita da una grave malattia, cerca Cesare, rivelandogli di aver fatto credere ai genitori di essere sposata.\nIl giornalista, commosso, sposa la ragazza e la porta a casa, poi chiama i genitori di lei, quando Maria \u00e8 ormai in fin di vita.\nProduzione.\nIl film venne girato presso gli stabilimenti del S.A.F.A. Palatino a Roma.\nDistribuzione.\nIl film fu distribuito nelle sale cinematografiche italiane a partire dal 23 dicembre del 1942.\nNote.\nSi tratta del quarto ed ultimo film della serie \"I film che parlano al vostro cuore\", tutti diretti da Mario Mattoli.\nLa canzone cantata da Alida Valli nel film, \"Ma l'amore no\" (di Galdieri - D'Anzi), venne incisa alcuni mesi dopo l'uscita del film da Lina Termini (ed in seguito anche da altri celebri cantanti italiani di quel periodo), divenendo ben presto uno dei leitmotiv musicali italiani degli anni quaranta.\nLa critica.\nRecensione del Corriere della Sera, 25 dicembre 1942: \"Alla fine della proiezione il pubblico ha applaudito. Era parecchio che ci\u00f2 non accadeva. Noi eravamo tra gli applauditori e ci siamo accorti di avere le ciglia inumidite... Sono poveri ma non patiscono la fame, sono amari ma senza cinismo e possono commettere anche delle furberie, pur restando sempre capaci di un gesto umano di solidariet\u00e0.\"\nOpere correlate.\nNel 1955 lo stesso regista gir\u00f2 un rifacimento del film intitolato \"L'ultimo amante\", con protagonisti May Britt ed Amedeo Nazzari.\nCollegamenti esterni.\nFilm e remake dello stesso regista"}
{"id": "1760461", "revid": "52945", "url": "https://it.wikipedia.org/wiki?curid=1760461", "title": "AMPAS", "text": ""}
{"id": "1760463", "revid": "110157", "url": "https://it.wikipedia.org/wiki?curid=1760463", "title": "Buenaventura (Colombia)", "text": "Buenaventura \u00e8 un comune della Colombia facente parte del dipartimento di Valle del Cauca.\nL'abitato venne fondato da Juan de Ladrilleros su ordine di Pascual de Andagoya nel 1540.\nSi trova a un centinaio di chilometri a nordovest del capoluogo Cali. Gran parte del suo abitato \u00e8 sito sull'isola di Cascajal, nella baia di Buenaventura, che \u00e8 unita alla terraferma da un viadotto lungo 180\u00a0m.\n\u00c8 il principale porto colombiano sul Pacifico."}
{"id": "1760479", "revid": "1305772", "url": "https://it.wikipedia.org/wiki?curid=1760479", "title": "Amur (disambigua)", "text": ""}
{"id": "1760481", "revid": "79968", "url": "https://it.wikipedia.org/wiki?curid=1760481", "title": "Workfare", "text": "Il workfare \u00e8 un modello alternativo al classico stato sociale (di natura puramente assistenziale) che consiste piuttosto in politiche di \"welfare\" attivo finalizzate ad evitare gli effetti disincentivanti sull'offerta di lavoro che il \"welfare\" classico ha di solito prodotto, collegando il trattamento previdenziale allo svolgimento di un'attivit\u00e0 di lavoro.\nIl termine deriva dall'unione di \"work\" e \"welfare\". Si tratta di progetti soprattutto americani (gli USA infatti si stanno allontanando gradualmente dai programmi di assistenza sociale, prestando invece la propria attenzione al decentramento delle competenze ed al legame con il mondo del lavoro) \"che condizionano gli aiuti sociali all'obbligo di lavorare per coloro che ne beneficiano\" (Barbier).\nEsempio pratico in Italia che incarna questo spirito sono i L.S.U. (Lavori socialmente utili d.lgs. n\u00b0468/1997)."}
{"id": "1760482", "revid": "1194709", "url": "https://it.wikipedia.org/wiki?curid=1760482", "title": "Boutique", "text": "Boutique \u00e8 un tipo di attivit\u00e0 commerciale, principalmente destinata alla vendita dell'abbigliamento.\nIl termine \"boutique\" \u00e8 un sostantivo, che in lingua francese significa bottega. Nel tempo \u00e8 diventato sinonimo di negozio dove si vendono abiti di lusso o comunque costosi. \nIl fenomeno che prima era concentrato in poche citt\u00e0 e in zone particolari (a Roma in via Condotti, a Milano in via della Spiga, a Parigi in Fauburg Saint Honor\u00e8) si \u00e8 progressivamente diffuso anche negli altri paesi e continenti) Oggi nelle boutique vengono proposti abiti firmati dagli stilisti italiani ed esteri. Su internet esistono pure le \"boutique virtuali\". Alcune boutique si stanno dotando di camerini virtuali dove i clienti possono provare anche i capi che per taglia, colore ecc non sono fisicamente disponibili in negozio. Il suo uso permette di diminuire l'invenduto e di accontentare le clienti con un assortimento pi\u00f9 vasto di vestiti o di accessori . La formula permette di utilizzare anche strumenti virtuali utilizzabili anche nell'e-commerce \nLa tendenza del commercio e l'affermarsi del pr\u00eat-\u00e0-porter di un numero ristretto di grandi produttori ha portato all'affermazione delle boutique monomarca dove \u00e8 presente la produzione di una sola casa di moda. Persino la grande distribuzione ne ha ricalcato la formula e per la clientela del settore pi\u00f9 alto destina settori appartati che simulano vere e proprie boutique monomarca.\nStoria del lemma.\nIl termine \"boutique\" deriva dal francese il quale inizialmente indicava \"bottega\" di qualunque attivit\u00e0 commerciale o artigianale. In epoca successiva il significato si specializz\u00f2 indicando solo la rivendita di generi di abbigliamento: \"Robes et manteaux\" (vesti e soprabiti); in seguito inizi\u00f2 a identificare le attivit\u00e0 di vendita nel settore per poi essere usato anche nel \"commercio di generi di lusso\" anche per i settori pi\u00f9 lontani come \"boutique della carne\" o \"del prosciutto\". Nell'ambito degli alberghi i Boutique hotel sono esercizi di piccole dimensioni, ma in grado di fornire servizi personalizzati. Il terminie \u00e8 anche utilizzato come termine alternativo per descrivere le \u00e9lite femminili dell'Est Europa, in particolar modo quella romena (romanique boutique)"}
{"id": "1760485", "revid": "149587", "url": "https://it.wikipedia.org/wiki?curid=1760485", "title": "Chiesa della Nativit\u00e0 di Magadan", "text": ""}
{"id": "1760489", "revid": "287204", "url": "https://it.wikipedia.org/wiki?curid=1760489", "title": "Pedro Villacampa y Periel", "text": "Biografia.\nPedro Villacampa y Periel, meglio noto come Pedro Villacampa y Maza de Lizana, nacque il 19 maggio 1776 a Laguarta, un villaggio del Comune di Sabi\u00f1\u00e1nigo in provincia di Huesca, nell'avito palazzo di famiglia, che data dal secolo XVI ed \u00e8 tuttora esistente. Il pi\u00f9 antico personaggio noto della casata Villacampa di Laguarta \u00e8 Sancho Garces di Villacampa che fu Maggiordomo di re Ramiro I di Aragona.\nPedro Villacampa era figlio di Domingo Villacampa Guill\u00e9n e di Francisca Periel di Irun.\nUno dei suoi fratelli, Jos\u00e8, era il padre di Manuel Villacampa del Castillo, anch'egli liberale e repubblicano, noto per il fallito sollevamento militare del 1886 per ripristinare la Prima Repubblica spagnola.\nMilitare di professione, Pedro Villacampa y Periel, divenne Capitano Generale del Reale esercito e Governatore di Madrid nel 1814. Si distinse durante la Guerra d'indipendenza spagnola (1808-1814) dal giogo napoleonico per la strenua difesa della citt\u00e0 di Saragozza contro i francesi nel 1808 guadagnandosi nello stesso anno il grado di tenente colonnello.\nCon l'avvento al trono di Ferdinando VII di Spagna cadde in disgrazia per le sue idee liberali e fu esiliato a Tunisi.\nCon Isabella II di Spagna la sua stella torn\u00f2 a brillare e gli furono restituiti onori e carriera. Fu eletto senatore per la provincia di Huesca.\nMor\u00ec a Madrid il 27 dicembre 1854."}
{"id": "1760495", "revid": "828781", "url": "https://it.wikipedia.org/wiki?curid=1760495", "title": "Gianni De Berardinis", "text": "Biografia.\nInizia la sua carriera nel 1975 a Radio Luna per cui conduce il programma \"Country rock and western music\". Passa successivamente al microfono di Rai Radio per intervistare e promuovere gli artisti della RCA Italiana. Vince il concorso animatori di Radio Monte Carlo e diviene conduttore dell'emittente monegasca dove trasmette musica ed informazione in onde medie per circa 3 anni, conducendo \"Il gioco del milione\", \"Rockland\" e il \"Concorso di Algida per voci nuove\".\nViene reclutato da RaiUno per condurre lo show televisivo Discoring edizione 1981-1982, con Jocelyn Hattab ed Elisabetta Bartolomei.\nAltri impegni televisivi sono:\nPer Odeon Tv \"Radioattiva\" 1998 autore / conduttore (diretto da Marco Scalfi)\nHa composto canzoni e musica con Shel Shapiro, Kaball\u00e0, Claudio Guidetti, Massimo Bubola, Ronnie Jones, Patrizia Di Malta, Stefano Pulga, The Band of Jocks.\nNel corso della sua attivit\u00e0 realizza interviste esclusive con David Bowie, David Gilmour, Robert Plant, B.B. King, Manhattan Transfer, Frank Sinatra, Neil Young, Rem \u00c8 Direttore artistico e conduttore del \"Pigro Omaggio ad Ivan Graziani\", e di \"L'Isola in Collina\" di Luigi Tenco a Ricaldone. Presenta \"Acusticamente\" alla Stazione Leopolda\" di Firenze, e il Festival \"Recanati Forever\" per 5 edizioni in Piazza Leopardi.\nProduttore discografico (Petra lavica e Le Vie dei Canti di Kaball\u00e0) \u00e8 project manager Joe Barbieri, Fiuman\u00f2 Domenico Violi, Adolfo De Cecco.\nPer Radio 24 conduce dal 2000 al 2000 \"Uomini di parola\", un programma di approfondimento sulla canzone d'autore italiana ed internazionale, dove vengono anche trasmessi live unplugged di vari artisti.\nIl 30 giugno 2017 viene pubblicato \"Princeless\", il suo primo album da artista musicale, comprendente quattro brani originali e canzoni di artisti come The Cure, Jefferson Airplane, Neil Young e Blind Faith."}
{"id": "1760500", "revid": "2110845", "url": "https://it.wikipedia.org/wiki?curid=1760500", "title": "Albert Spaggiari", "text": "Biografia.\nNasce nel villaggio di Laragne, in Provenza, nel dipartimento delle Alte Alpi; rimane orfano di padre all'et\u00e0 di due anni e mezzo, dopo di che la madre si trasferisce nella cittadina di Hy\u00e8res e si risposa con un uomo con il quale Spaggiari avr\u00e0 cattivi rapporti.\nNel 1950 si arruola volontario nell'esercito francese che combatteva in Indocina; ritorna in patria quattro anni dopo, in stato di arresto, accusato di furto in un bordello di Saigon. Rilasciato nel 1957 in seguito ad un'amnistia, ritorna da sua madre a Hy\u00e8res iniziando a condurre una normale vita borghese.\nConosce in questo periodo un'infermiera chiamata \"Marcelle Audi\", che diventer\u00e0 sua moglie; insieme si trasferiscono in Senegal, dove tuttavia non trovano fortuna finendo per ritornare in Francia nel 1960, trovando residenza a Nizza. In quest'epoca di intensi fermenti socio-politici (soprattutto per quanto riguarda le colonie francesi, che richiedono con insistenza l'indipendenza da Parigi), Spaggiari entra nell'Organisation Arm\u00e9e Secr\u00e8te, movimento politico di estrema destra che al tempo si schierava contro l'indipendenza dell'Algeria.\nNel novembre 1961 tenta di assassinare l'allora presidente Charles De Gaulle, colpevole agli occhi degli estremisti di destra di aver \"abbandonato\" l'Algeria francese piegandosi alle richieste di indipendenza degli algerini lasciando cos\u00ec \"soli\" circa 750.000 coloni francesi (i cosiddetti \"pieds noirs\"). Un anno dopo viene nuovamente arrestato in seguito ad una perquisizione della polizia in un appartamento di Villefranche-sur-Mer, in Costa Azzurra, nel quale vengono rinvenute armi e un'attrezzatura per stampare dei volantini per l'O.A.S.. Rilasciato nel 1966, ritorna a Nizza e apre un piccolo negozio di fotografia, professione per la quale dimostrer\u00e0 un certo talento. In questo periodo continua ad intrattenere rapporti con l'estremismo di destra francese: aderisce ad una organizzazione chiamata \"Fraternit\u00e0 Armata SS\", compie diversi viaggi a Monaco di Baviera, considerata allora il centro del neonazismo europeo e, nel 1968, soggiorna a Praga durante il periodo della primavera di Praga.\nNegli anni successivi si guadagna da vivere con la sua attivit\u00e0 di fotografo e, aiutato anche dalle conoscenze politiche (sembra che l'O.A.S. fosse un'organizzazione ben rappresentata nelle alte sfere politico-amministrative nizzarde dell'epoca), arriva a contatto con l'alta societ\u00e0 cittadina di allora, cominciando a vivere alla grande. Si stabilisce nel 1973 a \"B\u00e9zaudun-les-Alpes\", localit\u00e0 rurale a breve distanza da Nizza. Sfiorato l'arresto nuovamente nel 1974 a causa di certe sue frequentazioni, prende in affitto nel settembre dello stesso anno una cassetta di sicurezza nella filiale nizzarda della importante banca francese \"Soci\u00e9t\u00e9 G\u00e9n\u00e9rale\", situata nella centralissima \"avenue Jean M\u00e9decin\". Inizia a prendere forma nella sua mente il piano di una rapina, con l'utilizzo di una serie di gallerie della rete fognaria di Nizza, sfruttate per aprirsi un tunnel di 8 metri di lunghezza per arrivare in prossimit\u00e0 della parete posteriore del \"caveau\" della banca, dove sono situate le cassette di sicurezza.\nI lunghissimi lavori (oltre a martelli pneumatici, martelli ed altro materiale, viene portato un filo elettrico di circa 400 metri che, collegato all'impianto elettrico del parcheggio sotterraneo poco distante dalla banca, permette alla banda di avere un impianto d'illuminazione e ventilazione lungo tutto il tunnel) raggiungono l'obiettivo il giorno 16 luglio 1976, dopo due mesi di lavori svolti nell'indifferenza generale delle forze di polizia; la razzia alle cassette di sicurezza si protrae per tutto il fine settimana, terminando solo la mattina presto di luned\u00ec 19 luglio. Il bottino supera i cento milioni di franchi dell'epoca, cifra che fa definire questo colpo come \"la grande rapina di Nizza\" (o anche come \"la rapina del secolo\"). Viene arrestato per la rapina il mercoled\u00ec 27 ottobre 1976; i suoi interrogatori si protraggono, infruttuosi, fino al 10 maggio dell'anno successivo quando riesce ad evadere in maniera rocambolesca, saltando dalla finestra dell'ufficio del giudice presso il quale era stato portato per l'interrogatorio settimanale, dopo aver fatto uscire i poliziotti di scorta dalla stanza del giudice con la scusa di spiegare in privato al giudice come aveva fatto a fare la rapina.\nLa sua vita negli anni successivi \u00e8 avvolta dal mistero; dopo l'evasione, si trasferisce dapprima in Italia, raggiungendo successivamente il Paraguay, accolto dal dittatore di estrema destra Alfredo Stroessner. In questo periodo vive alla grande, provocando in continuazione le polizie di tutto il mondo. Ricompare, in maniera teatrale, nel giugno del 1989, quando chiama la madre dall'Italia (o, secondo altri, dall'Austria), per confidarle di essere gravemente malato di un cancro alla gola; il giorno 10 giugno, all'alba, alcuni suoi amici lasciano il suo cadavere nella casa dell'anziana madre a Hy\u00e8res. Viene inumato nel cimitero del borgo natale di Laragne."}
{"id": "1760502", "revid": "4255", "url": "https://it.wikipedia.org/wiki?curid=1760502", "title": "Piana di Paestum", "text": ""}
{"id": "1760506", "revid": "1305772", "url": "https://it.wikipedia.org/wiki?curid=1760506", "title": "Sredi\u0161\u010de ob Dravi", "text": "Sredi\u0161\u010de ob Dravi (in tedesco \"MarktPolsterau\") \u00e8 un comune della Slovenia creato il 1\u00ba marzo 2006 con parte l'estrema parte orientale del territorio del comune di Ormo\u017e, nei pressi del confine con la Croazia."}
{"id": "1760508", "revid": "287204", "url": "https://it.wikipedia.org/wiki?curid=1760508", "title": "Sredisce ob Dravi", "text": ""}
{"id": "1760514", "revid": "289247", "url": "https://it.wikipedia.org/wiki?curid=1760514", "title": "Vita di San Columba", "text": ""}
{"id": "1760518", "revid": "119761854", "url": "https://it.wikipedia.org/wiki?curid=1760518", "title": "Circonvallazione", "text": "Circonvallazione \u00e8 il nome che comunemente si d\u00e0 ad un sistema viario che organizza la circolazione dei veicoli attorno al nucleo abitativo di una citt\u00e0.\nOrigine del sistema viario a \"circonvallazione\".\nCon lo sviluppo del traffico veicolare commerciale e individuale (merci e persone), dalla met\u00e0 del XIX secolo in poi, si evidenzi\u00f2 la necessit\u00e0 di decongestionare il traffico di attraversamento dei luoghi urbanizzati.\nSpesso, in Italia, le circonvallazioni sono state realizzate a ridosso della cinta muraria delle citt\u00e0 medievali o sul sito dove sorgevano le antiche mura.\nAd esempio, nel 1864 Giuseppe Poggi ricevette l'incarico di progettare il riassetto urbanistico di Firenze: nella zona Nord, si abbatterono le mura e fu realizzato (dal 1870) un nuovo tracciato viario che ora corrisponde ai viali di Circonvallazione.\nQuasi sicuramente la fonte d'ispirazione furono i Boulevard di Parigi che il Barone Haussmann andava realizzando.\nSimile origine ebbe - a Milano - la circonvallazione insistente sulla cerchia dei bastioni, le vecchie mura spagnole.\nFunzione di una \"circonvallazione\".\nLo scopo principale di tale organizzazione viaria \u00e8 di agevolare i flussi veicolari impedendo l'attraversamento del centro cittadino come spesso era necessario fare a causa dell'organizzazione tardo romana delle citt\u00e0 o nel caso di centri abitati posti sulla direttrice delle strade consolari o statali."}
{"id": "1760527", "revid": "502850", "url": "https://it.wikipedia.org/wiki?curid=1760527", "title": "La regina della neve", "text": ""}
{"id": "1760537", "revid": "254059", "url": "https://it.wikipedia.org/wiki?curid=1760537", "title": "Fergus mac Echdach", "text": "Biografia.\nSuccesse a \u00c1ed Find, forse suo fratello, dato che sarebbe stato figlio di Eochaid mac Echdach. Non si crede invece a quelle fonti tarde secondo cui sarebbe stato figlio di \u00c1ed. Mor\u00ec nel 781 secondo gli \"Annali dell'Ulster\". Il re che dopo di lui compare nelle fonti e che sarebbe dunque stato suo successore \u00e8 Donncoirce."}
{"id": "1760542", "revid": "610351", "url": "https://it.wikipedia.org/wiki?curid=1760542", "title": "Coppa Libertadores 1992", "text": "L'edizione 1992 della Coppa Libertadores vide la vittoria del San Paolo.\nFase a gironi.\nGruppo 1 Argentina, Cile.\n18.02 Colo Colo Santiago - Coquimbo Unido 1:0\n21.02 Colo Colo Santiago - Universidad Cat\u00f3lica Santiago 1:1\n26.02 Newell's Old Boys Rosario - San Lorenzo de Almagro Buenos Aires 0:6\n26.02 Coquimbo Unido - Universidad Cat\u00f3lica Santiago 3:2\n03.03 San Lorenzo de Almagro Buenos Aires - Colo Colo Santiago 1:0\n03.03 Newell's Old Boys Rosario - Coquimbo Unido 3:0\n06.03 San Lorenzo de Almagro Buenos Aires - Coquimbo Unido 3:0\n06.03 Newell's Old Boys Rosario - Colo Colo Santiago 3:1\n09.03 Universidad Cat\u00f3lica Santiago - Newell's Old Boys Rosario 1:1\n13.03 Universidad Cat\u00f3lica Santiago - San Lorenzo de Almagro Buenos Aires 4:0\n17.03 Coquimbo Unido - Colo Colo Santiago 1:1\n20.03 Universidad Cat\u00f3lica Santiago - Colo Colo Santiago 0:0\n25.03 Universidad Cat\u00f3lica Santiago - Coquimbo Unido 5:1\n25.03 San Lorenzo de Almagro Buenos Aires - Newell's Old Boys Rosario 0:1\n31.03 Coquimbo Unido - Newell's Old Boys Rosario 1:2\n31.03 Colo Colo Santiago - San Lorenzo de Almagro Buenos Aires 1:0\n03.04 Coquimbo Unido - San Lorenzo de Almagro Buenos Aires 0:1\n03.04 Colo Colo Santiago - Newell's Old Boys Rosario 1:1\n07.04 San Lorenzo de Almagro Buenos Aires - Universidad Cat\u00f3lica Santiago 2:2\n10.04 Newell's Old Boys Rosario - Universidad Cat\u00f3lica Santiago 0:0\nGruppo 2 Bolivia, Brasile.\n06.03 Crici\u00fama - S\u00e3o Paulo 3:0\n08.03 Bol\u00edvar La Paz - San Jos\u00e9 Oruro 2:1\n17.03 San Jos\u00e9 Oruro - S\u00e3o Paulo 0:3\n20.03 Bol\u00edvar La Paz - S\u00e3o Paulo 1:1\n24.03 San Jos\u00e9 Oruro - Crici\u00fama 1:2\n27.03 Bol\u00edvar La Paz - Crici\u00fama 1:1\n01.04 S\u00e3o Paulo - Crici\u00fama 4:0\n02.04 San Jos\u00e9 Oruro - Bol\u00edvar La Paz 2:4\n07.04 S\u00e3o Paulo - San Jos\u00e9 Oruro 1:1\n10.04 Crici\u00fama - San Jos\u00e9 Oruro 5:0\n14.04 S\u00e3o Paulo - Bol\u00edvar La Paz 2:0\n18.04 Crici\u00fama - Bol\u00edvar La Paz 2:1\nGruppo 3 Ecuador, Venezuela.\n23.02 Mar\u00edtimo Caracas - ULA M\u00e9rida 1:2\n23.02 Barcelona Guayaquil - Valdez Milagro 0:0\n11.03 ULA M\u00e9rida - Valdez Milagro 0:2\n15.03 Mar\u00edtimo Caracas - Valdez Milagro 1:0\n18.03 Mar\u00edtimo Caracas - Barcelona Guayaquil 1:1\n22.03 ULA M\u00e9rida - Barcelona Guayaquil 0:1\n29.03 Valdez Milagro - Barcelona Guayaquil 0:1\n29.03 ULA M\u00e9rida - Mar\u00edtimo Caracas 0:0\n01.04 Valdez Milagro - Mar\u00edtimo Caracas 2:1\n03.04 Barcelona Guayaquil - Mar\u00edtimo Caracas 3:1\n07.04 Valdez Milagro - ULA M\u00e9rida 1:1\n10.04 Barcelona Guayaquil - ULA M\u00e9rida 5:1\n22.04 Mar\u00edtimo Caracas - ULA M\u00e9rida 1:0\nGruppo 4 Colombia, Per\u00f9.\n26.02 Sport Boys Callao - Sporting Cristal Lima 1:1\n26.02 America Cali - Atl\u00e9tico Nacional Medell\u00edn 2:0\n10.03 America Cali - Sport Boys Callao 2:0\n13.03 Atl\u00e9tico Nacional Medell\u00edn - Sport Boys Callao 2:2\n17.03 America Cali - Sporting Cristal Lima 1:0\n20.03 Atl\u00e9tico Nacional Medell\u00edn - Sporting Cristal Lima 1:0\n25.03 Atl\u00e9tico Nacional Medell\u00edn - America Cali 3:0\n25.03 Sporting Cristal Lima - Sport Boys Callao 2:0\n31.03 Sport Boys Callao - America Cali 1:2\n03.04 Sporting Cristal Lima - America Cali 3:1\n07.04 Sport Boys Callao - Atl\u00e9tico Nacional Medell\u00edn 0:6\n10.04 Sporting Cristal Lima - Atl\u00e9tico Nacional Medell\u00edn 0:3\nGruppo 5 Paraguay, Uruguay.\n04.03 Defensor Sporting Montevideo - Nacional Montevideo 0:1\n04.03 Sol de Am\u00e9rica Asunci\u00f3n - Cerro Porte\u00f1o Asunci\u00f3n 0:2\n10.03 Defensor Sporting Montevideo - Cerro Porte\u00f1o Asunci\u00f3n 2:3\n13.03 Nacional Montevideo - Cerro Porte\u00f1o Asunci\u00f3n 0:0\n17.03 Nacional Montevideo - Sol de Am\u00e9rica Asunci\u00f3n 2:2\n20.03 Defensor Sporting Montevideo - Sol de Am\u00e9rica Asunci\u00f3n 1:2\n25.03 Cerro Porte\u00f1o Asunci\u00f3n - Sol de Am\u00e9rica Asunci\u00f3n 2:0\n25.03 Nacional Montevideo - Defensor Sporting Montevideo 2:3\n31.03 Sol de Am\u00e9rica Asunci\u00f3n - Nacional Montevideo 1:3\n01.04 Cerro Porte\u00f1o Asunci\u00f3n - Defensor Sporting Montevideo 1:1\n08.04 Cerro Porte\u00f1o Asunci\u00f3n - Nacional Montevideo 1:1\n09.04 Sol de Am\u00e9rica Asunci\u00f3n - Defensor Sporting Montevideo 0:0"}
{"id": "1760544", "revid": "712828", "url": "https://it.wikipedia.org/wiki?curid=1760544", "title": "Pinnath Gelin", "text": ""}
{"id": "1760551", "revid": "2075278", "url": "https://it.wikipedia.org/wiki?curid=1760551", "title": "Red Bull", "text": "Red Bull \u00e8 una bevanda energetica prodotta dalla compagnia austriaca omonima \"Red Bull\" di Salisburgo.\nStoria.\nDietrich Mateschitz, fondatore dell'azienda e ideatore della bevanda, traendo ispirazione da alcuni prodotti gi\u00e0 molto popolari in Asia, come la \"Krating Daeng\", decide di creare una bevanda simile per il mercato europeo e fonda la Red Bull GmbH nel 1984. Tre anni pi\u00f9 tardi comincia la commercializzazione in Austria. Alla fine del 2018, Red Bull impiega 12.239 dipendenti in 171 Paesi con un fatturato di 5,541 miliardi di Euro.\nProdotto.\nRed Bull \u00e8 una bevanda energetica analcolica di colore ambrato brillante, con taurina e caffeina, \u00e8 gassata ed ha un gusto leggermente dolce fruttato tendente all\u2019acerola. A livello globale, viene commercializzato in diverse varianti: \"Energy Drink\" (classica), \"Sugarfree\" (senza zucchero), \"Zero Calories\" (zero calorie) ed Edition (varianti di gusto). Le Edition vendute in Italia sono: Yellow Sugarfree (senza zucchero, ai frutti tropicali), Red (ai frutti rossi e agrumi), White (in alcuni mercati Summer, al cocco e a\u00e7a\u00ed), Lime (alla limetta). A queste si aggiungono, nel mondo, Yellow (in alcuni mercati Tropical, ai frutti tropicali), Blue (al mirtillo nero), Green (al kiwi), Purple (in alcuni mercati A\u00e7a\u00ed, all'a\u00e7a\u00ed), Summer (\"Beach Breeze\"), A\u00e7a\u00ed Sugarfree, Tropical Sugarfree, Ruby (al pompelmo rosa), White Sugarfree, Orange (all'arancia), Orange Sugarfree, Purple Sugarfree, Lime Sugarfree, Pear Sugarfree (alla pera), Peach (alla pesca). In tempi recenti alla bevanda energetica a marchio Red Bull \u00e8 stata affiancata una linea di soft drink, Organics by Red Bull:: Simply Cola, Bitter Lemon, Ginger Ale, Tonic Water. In alcuni mercati come l'Austria, viene commercializzata anche una scatoletta rotonda chiamata Flying Bulls contenente dei cioccolatini al 72% di cacao e ribes neri; con vitamina B2, zinco e caffeina.\nEffetti.\nIl produttore presenta Red Bull Energy Drink come una bevanda funzionale da consumare in diverse occasioni come, ad esempio, al lavoro, praticando sport, studiando all'universit\u00e0, durante una sessione ai videogame o quando si esce.\nL'eventuale abbinamento di bibite energetiche come Red Bull con alcolici e in particolare superalcolici pu\u00f2 dare una falsa sensazione di sobriet\u00e0 molto pericolosa, ad esempio, per chi si mette alla guida.\nCommercializzazione.\nImmagine di prodotto.\nRed Bull deve parte del suo successo anche all'innovativo stile del design della lattina in alluminio; Red Bull viene infatti servito nelle sleek cans, lattine pi\u00f9 slanciate ideate appositamente per Red Bull e in seguito adottate da tutte le marche di energy drink. Per quanto riguarda il disegno della lattina, questo \u00e8 piuttosto semplice ma ormai legato al prodotto: \u00e8 formato da quattro parallelogrammi affiancati e sovrapposti, di colore blu e argento, e il logo, formato da due tori rossi contro un sole.\nPubblicit\u00e0.\nOltre ai canali tradizionali come la tv, la radio e il cinema, vengono utilizzati anche sport e sponsorizzazioni di eventi musicali. Red Bull negli anni ha legato il suo marchio al mondo sportivo, cominciando da sport estremi, come windsurfing, base jumping e snowboard, per poi allargarsi progressivamente verso sport pi\u00f9 tradizionali come il calcio (FC Red Bull Salzburg, RB Leipzig, New York Red Bulls, Red Bull Bragantino, Red Bull Brasil, Fussballclub Liefering), l'Hockey (EHC Red Bull M\u00fcnchen, Eishockeyclub Red Bull Salzburg) e la Formula 1 (dove possiede anche due scuderie, Red Bull Racing e Scuderia AlphaTauri). L'azienda \u00e8 inoltre nota per la creazione di eventi pi\u00f9 divertenti ed autoironici come la \"\"Red Bull Soap Box Race\" e il \"Red Bull Flugtag\"\", in cui amatori si sfidano su macchinette o aeroplanini senza motore, costruiti con i mezzi pi\u00f9 disparati e le forme pi\u00f9 divertenti dagli sfidanti stessi.\nPer quanto riguarda la pubblicit\u00e0 televisiva, Red Bull \u00e8 stato promosso attraverso una serie di scenette ironiche ideate dall'azienda pubblicitaria Kastner; la struttura degli spot, rimasta invariata fin dalle origini, vede raccontare attraverso scenette disegnate con stile fumettistico delle brevi storielle autoironiche e divertenti, in cui spesso i protagonisti si liberano da piccole e fastidiose situazioni quotidiane grazie all'energy drink che \"ti mette le aaali\". Un ulteriore mezzo di diffusione della bevanda \u00e8 la fama guadagnata presso il pubblico giovane attraverso le \"Sampling girls\", ragazze che girano per le citt\u00e0 su automobili \"personalizzate\" con lo stile Red Bull, che distribuiscono gratuitamente lattine fresche della bevanda.\nControversie.\nIn alcuni stati europei la commercializzazione era stata vietata per via di timori combinati dal legame di caffeina con glucuronolattone e taurina; alcuni esperimenti sui topi hanno riscontrato alterazioni al loro sistema renale, con fenomeni di iperattivit\u00e0 e di tossicit\u00e0 neurologica. La bevanda \u00e8 stata poi liberalizzata per imposizione dell'Unione europea, nell'ottica di libera commercializzazione dei prodotti fra gli stati membri.\nL'EFSA ha pubblicato un parere scientifico in base al quale si evidenzia come i fenomeni avversi acuti e mortali manifestatisi tra i consumatori di bevande energetiche sono dovuti all'elevato tasso di assorbimento di caffeina e non dalla miscela di questa con taurina e glucuronolattone. Circola anche una leggenda su Red Bull; racconta che la taurina viene estratta direttamente dai testicoli dei tori o dallo sperma bovino. La leggenda prende spunto da un fatto vero, poich\u00e9 effettivamente tale sostanza \u00e8 stata scoperta nella bile del toro, da cui il nome, ma come viene riferito dal sito ufficiale \"la taurina contenuta in \"Red Bull Energy Drink\" \u00e8 una sostanza interamente sintetica prodotta da compagnie farmaceutiche, e non \u00e8 di derivazione animale n\u00e9 contiene componenti animali\".\nCuriosit\u00e0.\nNel 2008 la Slow Cow Drink Inc. del Canada ha messo in commercio la Slow Cow (\"mucca lenta\"), una bibita alternativa e oppositiva al concetto di bevanda energetica, quindi una bevanda per aiutare le persone a rallentare e rilassarsi. Nome, logo e packaging sono una parodia della bevanda energetica Red Bull."}
{"id": "1760552", "revid": "287204", "url": "https://it.wikipedia.org/wiki?curid=1760552", "title": "Uomo di Grauballe", "text": "L'Uomo di Grauballe \u00e8 la mummia di palude attualmente meglio conservata al mondo.\nIl corpo fu ritrovato il 26 aprile 1952, in una palude vicino al villaggio di Grauballe nello Jutland centrale, in Danimarca, da un cercatore di torba. Vicino al corpo non furono ritrovati n\u00e9 gioielli n\u00e9 vestiti.\nLa mummia \u00e8 molto ben conservata, con unghie e capelli molto evidenti. Anche le dita sono in buone condizioni, tanto da poterne ottenere le impronte digitali. Barba, capelli e pelle sono ottimamente conservati, ma i colori sono stati alterati dal tempo e dall'immersione prolungata nella palude.\nLa morte dell'Uomo di Grauballe \u00e8 riconducibile al taglio della gola, anche se il cadavere presenta fratture al cranio ed alla gamba. Il perch\u00e9 della sua uccisione non \u00e8 noto. Come per altre mummie di palude, si pensa che sia stato sacrificato o che sia stato vittima di una esecuzione a causa di qualche reato compiuto.\nLa datazione col carbonio 14 ha stabilito che la morte risale al 290 a.C. circa. Moderni test hanno messo in evidenza molti particolari sull'Uomo di Grauballe, come ad esempio il suo ultimo pasto o il fatto che, quando era in vita, si stesse ammalando di gotta. Pare comunque si trattasse di un uomo di circa 30 anni in buona salute fisica.\nL'Uomo di Grauballe \u00e8 attualmente esposto al Moesg\u00e5rd Museum di \u00c5rhus, in Danimarca.\nNel 1975, il poeta nordirlandese S\u00e9amus Heaney ha scritto una composizione su di lui."}
{"id": "1760557", "revid": "254059", "url": "https://it.wikipedia.org/wiki?curid=1760557", "title": "Donncoirce", "text": "Biografia.\nDi lui come sovrano parlano gli \"Annali dell'Ulster\", ma non nei \"Sincronisi\" di Flann Mainistrech e neppure nei \"Duan Albanach\". \u00c8 comunque l'ultimo sovrano di D\u00e1l Riata al quale gli annali irlandesi danno questo titolo. Secondo Dauvit Broun, il suo regno inizi\u00f2 con la morte di Fergus mac Echdach nel 781 o nel 782. "}
{"id": "1760558", "revid": "49022", "url": "https://it.wikipedia.org/wiki?curid=1760558", "title": "Fergus II di Dalriada", "text": ""}
{"id": "1760559", "revid": "6923", "url": "https://it.wikipedia.org/wiki?curid=1760559", "title": "De viris illustribus (Nepote)", "text": "Il De viris illustribus \u00e8 un'opera biografica di Cornelio Nepote, scritta nella seconda met\u00e0 del I secolo a.C.\nStruttura.\nIl \"De viris illustribus\" \u00e8 una raccolta di biografie in sedici libri, ripartiti in sezioni. In base, infatti, ai frammenti citati in autori posteriori, si riesce a delineare la struttura dell'opera:\nDunque, i libri erano divisi per categorie (uomini di stato, comandanti, filosofi ecc.) e raccolti in coppie: in uno erano presentati i personaggi di origine romana, nel secondo quelli stranieri.\nCi \u00e8 pervenuto integralmente solo il libro dedicato ai condottieri stranieri (\"De excellentibus ducibus exterarum gentium\"), con le vite di Milziade, Temistocle, Aristide, Pausania, Cimone, Lisandro, Alcibiade, Trasibulo, Conone, Dione, Ificrate, Cabria, Timoteo, Datame, Epaminonda, Pelopida, Agesilao, Eumene di Cardia, Focione, Timoleonte, I Re (successori di Alessandro Magno), Amilcare Barca, Annibale. Inoltre ci sono pervenute anche le vite di due storici romani, Catone e Attico.\nLa trattazione delle vite segue un procedere schematico: parte con la nascita del personaggio, la famiglia, l'infanzia, l'educazione per concludere con i vizi, le virt\u00f9 e le imprese.\nFonti e metodo.\nL'opera dipende molto dagli storici greci e da fonti spesso consultate troppo superficialmente dall'autore, cos\u00ec che sono presenti diversi errori: lo stesso Nepote cita spesso le sue fonti direttamente, come il \"Simposio\" di Platone o l\"'Agesilao\" di Senofonte, oltre alla menzione di Tucidide, Teopompo, Timeo, Dinone e Polibio. \nA Cornelio Nepote, tuttavia, va il merito di aver saputo costruire, pur non avendo ricreato il contesto storico in cui essi vissero, una serie di personaggi-protagonisti che esprimono le diverse finalit\u00e0 morali dell'autore, che scrisse quasi sempre le sue opere per fini morali.\nLo scopo primario dell'opera era quello di delineare, dunque, tra vizi e virt\u00f9, un esempio di vita partendo da una serie di personaggi sentiti ancora come esponenti di un grande passato, che l'autore seppe ricostruire a distanza di tempo, quando ormai le rivalit\u00e0 fra modo greco e romano erano attenuate e influenzavano pertanto di meno il lavoro del biografo.. \nL'autore volle comparare i grandi stranieri, per lo pi\u00f9 greci, e i grandi Romani ed indagare le qualit\u00e0 individuali di questi. La sua \u00e8 una storiografia moralistica che vuol fare emergere con intento paideutico le principali virt\u00f9 morali, ossia \"virtus, sapientia, pietas, abstinentia\".\nIl suo, tuttavia, non \u00e8 un moralismo pesante e smaccato: Cornelio Nepote lascia, infatti, al lettore giudicare dagli eventi, con uno stimolo di riflessione sulla qualit\u00e0 morale delle persone che, secondo l'autore, incide significativamente sulla vita degli uomini.\nCornelio Nepote mostra, inoltre, nella \"Praefatio\" del \"De excellentibus ducibus exterarum gentium\" un atteggiamento di rispetto verso le culture non romane. Egli, infatti, sostiene che ogni cultura deve essere valutata sulla base di parametri interni alla stessa, non facendo riferimento a parametri esclusivamente assoluti. Infatti cos\u00ec scrive:\nCi\u00f2 testimonia un rispetto davvero raro per l'antichit\u00e0, che nasce dalla convinzione che il singolo uomo non \u00e8 portatore di un giudizio finale sul mondo. Quello, per\u00f2, a cui l'autore mira \u00e8 proprio mettere in evidenza le affinit\u00e0 delle diverse culture, ed in particolare la comunanza fra i grandi delle virt\u00f9 morali.\nStile.\nLa scrittura di Nepote mostra grande linearit\u00e0 strutturale e sintattica (tutto corrisponde ad uno schema). Ci\u00f2 \u00e8 dovuto sia al carattere paideutico dell'opera, che quindi si rivolgeva non solo a chi ricercava notizie ma anche ad un uditorio non molto istruito, sia per l'espressa volont\u00e0 di non ingenerare stanchezza nei lettori. I registri rimangono comunque molto vari: c'\u00e8 un uso di tutte le strutture grammaticale e di molti registri di linguaggio; vi \u00e8 poi un particolare gusto per alcune espressioni poco usate come il comparativo di minoranza."}
{"id": "1760560", "revid": "123123849", "url": "https://it.wikipedia.org/wiki?curid=1760560", "title": "Metodi e strumenti di tortura", "text": "I metodi e gli strumenti di torture servivano in passato, e tuttora sono utilizzati in alcuni stati, principalmente per ricavare informazioni da persone catturate da una fazione nemica oppure imprigionate; essi si basano sul controverso assunto in base al quale il dolore fisico, oppure il terrore psicologico, dovrebbero indurre la persona sottoposta alla tortura a confessare i crimini commessi o le informazioni di cui dispone.\nIn particolare in epoca contemporanea, in ambito BDSM, \u00e8 invalso l'uso di adottare metodi di tortura, estrapolati dal loro originario contesto inquisitorio ed eseguiti in modo da non causare conseguenze fisiche permanenti. In questo secondo caso, la tortura ha il fine di provocare piacere sessuale, in particolare nelle persone masochiste e sadiche.\nQuadro d'insieme.\nEstremamente crudeli e sadici, i pi\u00f9 famosi erano la frusta, i tratti di corda, il contatto con i tizzoni ardenti, la goccia cinese (gocce d'acqua che cadono ripetutamente sulla fronte della vittima, e, secondo leggende popolar-letterarie, fino a portare alla perforazione del cranio o comunque a un forte disagio psicofisico) e l'allungamento (eseguito grazie ad apposite macchine)."}
{"id": "1760562", "revid": "767487", "url": "https://it.wikipedia.org/wiki?curid=1760562", "title": "Stefano Pulga", "text": "Biografia.\nAll'et\u00e0 di nove anni comincia gli studi classici di pianoforte. Dal 1971, dopo essersi trasferito a Milano, per circa due anni suona nelle balere, nei night club e nei piano bar. Nel 1973 collabora per qualche mese con i Dik Dik. Successivamente, dopo essere approdato alla Numero Uno, entra a far parte della neonata formazione dei Flora Fauna Cemento, gruppo che vedr\u00e0 la collaborazione di cantanti quali Gianna Nannini e Ivan Graziani. Nel 1975 Pulga registra per la F.M.A. il suo primo singolo, prodotto da Mauro Paoluzzi. A fine anno insieme a Stefano Cerri, Luciano Ninzatti, Maurizio Preti e Mauro Spina, costituisce un gruppo, i Crisalide.\nI quattro suonano insieme nel tour di Loredana Bert\u00e8 mentre l'anno dopo la stessa formazione \u00e8 in tour con Fausto Leali. Dopo la registrazione del singolo \"Affetto\" di Eugenio Finardi, Pulga esce dal gruppo e si dedica esclusivamente al lavoro di turnista e in studio di registrazione, collaborando ai dischi di molti cantanti di quel periodo come Loredana Bert\u00e8, Mario Lavezzi, Anna Oxa, Fiorella Mannoia, Alberto Radius, Fausto Leali, Mina, Riccardo Cocciante, Roberto Vecchioni, Gianna Nannini e Marcella Bella.\nNel 1979 realizza un primo album da solista, \"Suspicion\", di cui scrive le musiche e cura gli arrangiamenti; i testi sono firmati da Ivano Fossati e la produzione \u00e8 di Mario Lavezzi.\nAlla fine del 1980 fonda i Kano, un progetto musicale dance per cui arrangia e realizza il singolo \"I'm Ready,\" facente parte dell'album \"Kano\". Nello stesso anno suona nell'album \"Fabio Concato,\" che contiene canzoni come \"Fiore di maggio\" e \"Guido piano\".\nNel 1981 partecipa alla realizzazione del progetto Pink Project. Il gruppo rivisita in chiave dance alcuni successi, come \"Mammagamma\" e \"Sirius\" di Alan Parsons e \"Another Brick in the Wall\" dei Pink Floyd. In parallelo, produce per il cantante statunitense Jimmy Ross l'album \"First True Love Affair,\" da cui viene estratto l'omonimo singolo. Produce inoltre il secondo album di Kano \"New York Cake\".\nNel 1982 sospende l'attivit\u00e0 di turnista per concentrarsi sul suo secondo album, \"Indio\", sempre prodotto da Mario Lavezzi che, come il precedente, contiene un misto di musica strumentale e di brani cantati. Dello stesso anno \u00e8 la produzione del terzo album dei Kano, \"Another Life;\" compone inoltre la canzone \"Un altro uomo un'altra donna\" per l'album \"Problemi\" di Marcella Bella. Nel 1983 esce il singolo di Pulga \"Desideri pensieri/Love Taker\", mentre a fine anno viene pubblicato il secondo album dei Pink Project, \"Split\".\nDurante le sessioni di registrazione delle voci di questo album, effettuate negli Stati Uniti, Pulga lavora insieme a musicisti di fama internazionale come Gordon Grody e Afrika Bambaataa.\nAlla fine del 1983 realizza e arrangia l'album del cantante francese Gilbert Montagn\u00e8 da cui viene estratto il singolo \"On va s'aimer\". Pubblica anche, con la Baby Records, il terzo album da solista, \"If\", che include il singolo \"Take Me Higher\". A Londra viene girato il videoclip del secondo singolo estratto da \"If\", \"Alone Again\".\nNel 1985 collabora con Edoardo Bennato nel disco \"Kaiwanna\" e lavora agli arrangiamenti di un altro album di Gilbert Montagn\u00e9. Nel 1987 co-produce l'album \"OK Italia\", ancora di Edoardo Bennato.\nNel 1988 Pulga apre il proprio studio di registrazione lo Step Recording Studio. Nel 1989 pubblica l'album \"New Beat Less\", contenente un insieme di successi del passato rivisitati in chiave house-new beat.\nNel 1991 realizza l'album d'esordio del giovane cantautore Marcello Pieri \"Vengo a piedi con te\". L'anno seguente, sempre per Marcello Pieri, realizza il secondo album \"Un cocomero in discesa\" da cui viene estratto il singolo \"Femmina\".\nNel 1992 realizza per la WEA l'album di una esordiente napoletana, Nin\u00e8. Marcello Pieri e Nin\u00e8 debuttano al Festival di Sanremo del 1993, e Pulga li accompagna nella veste di direttore d'orchestra. \nNello stesso anno realizza il disco del cantante californiano Christopher Sluka \"Lost in This World\" nonch\u00e9 alcuni arrangiamenti per un altro autore, Stefano Conca. Nel 1994 realizza la colonna sonora di un film a cartoni animati di Guido Manuli sulla vita di Giuseppe Garibaldi. Nello stesso anno compone e registra le canzoni del proprio quarto album da solista, \"Viale dei passi perduti\". Di seguito inizia la realizzazione dell'album di Valeria Visconti \"Dimmi di s\u00ec\" prodotto da Carlo Marrale per la Fonit Cetra.\nStefano Pulga \u00e8 di nuovo a Sanremo, nel febbraio del 1995, per la direzione d'orchestra per la Visconti. Nello stesso anno realizza le musiche per le campagne pubblicitarie di Banca Toscana e Big Babol (Perfetti) e il singolo \"Stella di Roma\" di Maurizio Lauzi presentato a Sanremo Giovani. Nel 1996 realizza l'album di Luca Laurenti \"Nudo nel mondo\" e l'album dell'artista messicana Fey. Realizza per la stessa produzione dal 1996 al 1999 i lavori di altri artisti latini: Bertha Patricia Manterola Carri\u00f3n, Kairo, Iran Castillo, Diana Wolf.\nDal 1997 al 1999 realizza anche le campagne pubblicitarie di Chloralit, Brooklyn, Pryngeps, Sony, Luxottica, Toyota e Voiello. Nel frattempo, nel maggio 1998, Pulga inaugura il nuovo studio di registrazione, costruito su un progetto di Marco Berardinelli. Nel 1999 compone la musica, registra e mixa il singolo \"Vivere a colori\" di Fiorello.\nDal 2001 lavora alla colonna sonora e alla sonorizzazione di una serie di 39 episodi d'animazione realizzati da Fusako Yusaki per il mercato giapponese. Nel 2003 mixa l'album doppio dal vivo di Riccardo Fogli \"Storie di tutti i giorni - Ventiquattro brani dal vivo\" e realizza le musiche per le campagne pubblicitarie di Cameo e Perugina. Nel 2006 realizza nel proprio studio gli arrangiamenti dell'album \"Melody Maker\" di Carlo Marrale.\nNel 2006-2007 insieme a Mauro Spina cura gli arrangiamenti di \"Peter Pan, il musical\" e sempre nel 2007 realizza il suo quinto album da solista \"Il cielo e la sposa\".\nCollabora nel 2010 con la United 1861 alla realizzazione delle musiche per gli spot di Procter &amp; Gamble e Golden Point e nel 2014 realizza per la Ogilvy la musica per la campagna sociale del CIAI. Nel 2015 produce l'album \"Le strade popolari\" del cantautore Michelangelo Giordano. Nel 2016-2017, sempre per Ogilvy, produce le musiche per le campagne pubblicitarie di Fruttolo e Merck 100 Years e per Paramount Channel la musica per il lancio della programmazione \"Indiana Jones\". \u00c8 del 2017 anche la produzione dell'album \"Ali\" di Monica Shannon la quale, oltre alle proprie composizioni, interpreta un inedito dello stesso Pulga. Sempre nello stesso anno fonda con la moglie Benedetta la societ\u00e0 2bgood che, oltre a proseguire nelle produzioni ed arrangiamenti, si occupa della associazione della musica al benessere. Il primo lavoro che Pulga realizza nel 2018 \u00e8 la colonna sonora per il progetto Stop and Go Massage.\nAd aprile del 2018 inizia la produzione di un nuovo album per la cantante Arizona Parker. Il lavoro si sviluppa nell'arco di 12 mesi e viene concluso nel giugno 2019 col titolo di \"Confused Songwriter\"."}
{"id": "1760572", "revid": "203752", "url": "https://it.wikipedia.org/wiki?curid=1760572", "title": "Re degli edredoni", "text": ""}
{"id": "1760573", "revid": "15958359", "url": "https://it.wikipedia.org/wiki?curid=1760573", "title": "Metodi di tortura", "text": ""}
{"id": "1760577", "revid": "15958367", "url": "https://it.wikipedia.org/wiki?curid=1760577", "title": "Strumenti e metodi di tortura", "text": ""}
{"id": "1760582", "revid": "767487", "url": "https://it.wikipedia.org/wiki?curid=1760582", "title": "Garou", "text": "Biografia.\nNativo del Qu\u00e9bec, ha studiato all'universit\u00e0 cattolica \"Seminaire de Sherbrooke\". Conquista la fama in Francia, con la sua voce roca e graffiante, per l'interpretazione del personaggio di Quasimodo nella versione originale francese dello spettacolo \"Notre-Dame de Paris\" di Riccardo Cocciante e Luc Plamondon, per poi intraprendere la carriera di solista. Si cimenta dal vivo in molti duetti, in particolare con la sua connazionale C\u00e9line Dion con cui interpreta live \"I'm your angel\", \"Tomber\"..fino ad incidere in studio il brano \"Sous le vent\", che la Dion inserisce nel suo greatest hits \"On ne change pas\".\nNel 2000 esce il suo primo album da solista 'Seul'; esso \u00e8 interamente in francese ed \u00e8 composto da 14 canzoni. In questo cd \u00e8 presente il duetto con C\u00e9line Dion 'Sous le Vent'. \nIn quest'album vi \u00e8 la canzone 'Demande au Soleil' che \u00e8 stata dedicata da Garou ad una sua amica violentata ed uccisa.\nAlla fine del tour nel 2001 Garou pubblica il suo primo cd live, registrazione del concerto tenutosi a Bercy.\nNel 2008 esce il suo primo album inglese \"Piece of my soul\".\nNel cd \u00e8 presente la canzone \"First day of my life\", che ai pi\u00f9 potrebbe apparire come una cover della hit di Melanie C, invece \u00e8 stata registrata in studio da Garou nel 2005.\nLa Sony, non potendola includere in nessun suo album, alla fine ha deciso di farla portare al successo dalla cantante canadese.\nInoltre, \u00e8 presente una traccia dal titolo \"Nothing Else Matters\", ma non \u00e8 la cover della famosa canzone dei Metallica.\nIl 4 dicembre 2009, esce \"\"Gentleman cambrioleur\" contenente sia canzoni in francese sia in inglese. Fino al 2009, ha pubblicato un totale di ben 67 canzoni.\nIl 29 novembre 2010 esce in Europa (e una decina di giorni dopo nel resto del mondo) il suo sesto album (di cui \u00e8 anche supervisore di produzione) che si intitola \"Version int\u00e9grale\"\". L'album dovrebbe contenere canzoni di vario genere, ma tutte in lingua francese. Per quest'ultimo disco Garou, che oltre a cantare suona degli strumenti musicali durante i suoi pezzi sempre da lui scritti, ha collaborato con molti artisti importanti nel mondo canoro francese e non solo, come Jacques Veneruso, Davide Esposito, Pascal Obispo, Mike Ibrahim, Pierre Jaconelli, Calogero, Florent Pagny, Benjamin Biolay e Johnny Hallyday.\nIl 22 ottobre 2010 \u00e8 stato inviato in anteprima alle radio il primo singolo di tale album: \"J'avais besoin d'\u00eatre l\u00e0\".\nIl 24 settembre 2012 viene pubblicato il suo settimo album: \"Rhythm and Blues\". L'album, registrato a Londra, \u00e8 composto da un totale di 12 canzoni (6 delle quali in inglese e le restanti 6 in francese).\nNel novembre del 2013 esce il suo ottavo album interamente in francese: \"Au milieu de ma vie\". L'album contiene 11 canzoni fra le quali un duetto con la cantante francofona Charlotte Cardin. L'ultima traccia dell'album \u00e8 una canzone dedicata a sua figlia Emelie.\nDal 2018 \u00e8 presentatore della selezione nazionale francese per l'Eurovision Song Contest\nCuriosit\u00e0.\nPer celebrare l'uscita del suo nuovo album, \u00e8 stato realizzato un \u201ckit doccia\u201d, costituita da un gel doccia, un deodorante e acqua di colonia. Questo kit sar\u00e0 commercializzato da Lexel.\nGarou ha detto in una recente intervista che prevede di lanciare presto un nuovo musical che ha a che fare con Broadway.\nHa organizzato un concorso dal titolo \"Chi \u00e8 il pi\u00f9 grande fan di Garou in Quebec?\u201d dove solo i suoi fan di sesso femminile hanno potuto partecipare per provare a vincere l'accesso al backstage delle registrazioni degli album e delle canzoni di Garou e un suo album autografato.\nLa sua famiglia paterna era originaria di Rouen, in Normandia (Francia).\nVita privata.\nHa una figlia di nome Emelie, nata nel luglio 2001."}
{"id": "1760586", "revid": "1711941", "url": "https://it.wikipedia.org/wiki?curid=1760586", "title": "Anfalas", "text": ""}
{"id": "1760592", "revid": "76963", "url": "https://it.wikipedia.org/wiki?curid=1760592", "title": "Susan Hoecke", "text": "In Italia \u00e8 conosciuta per la sua partecipazione come attrice nella soap opera tedesca \"Tempesta d'amore\".\nBiografia.\nSusan ha partecipato ai concorsi di bellezza \"Miss Germania\" e \"Miss Mondo\". Tra i ruoli da lei interpretati come attrice figura quello di \"Viktoria Tarrasch\", nella soap opera \"Sturm der liebe\", trasmessa in Italia da Mediaset con il titolo di \"Tempesta d'amore\", dove il suo personaggio \u00e8 entrato nel cast nel 2007 (episodio 329) ed uscito nel maggio del 2009.\nIl 31 maggio 2008, a Nola (NA), insieme a Martin Gruber (\"Felix Tarrasch\"), riceve, per l'interpretazione in \"Tempesta d'amore\", un riconoscimento speciale nell'ambito del \"Premio Napoli Cultural Classic\", consegnato da Lorenzo Patan\u00e8, che anch'esso riceve il premio. Il giorno successivo si svolge il primo raduno dei fans italiani di questa soap amatissima in vari paesi del mondo.\nNel 2009 gira, tra l'altro, il film televisivo \"Utta Danella - Was ich an die liebe\", nel cui cast \u00e8 presente Martin Gruber.\nDoppiatrici italiane.\nNelle versioni in italiano dei suoi film, Susan Hoecke \u00e8 stata doppiata da:"}
{"id": "1760600", "revid": "287204", "url": "https://it.wikipedia.org/wiki?curid=1760600", "title": "Timothy Sweeney", "text": ""}
{"id": "1760602", "revid": "63756", "url": "https://it.wikipedia.org/wiki?curid=1760602", "title": "Pedro Villacampa y Maza de Lizana", "text": ""}
{"id": "1760603", "revid": "486946", "url": "https://it.wikipedia.org/wiki?curid=1760603", "title": "Gilda degli assassini", "text": ""}
{"id": "1760604", "revid": "594414", "url": "https://it.wikipedia.org/wiki?curid=1760604", "title": "Kas a-barh", "text": "La Kas a-barh \u00e8 una danza bretone originaria della zona di Vannes. Il nome significa \"andare verso l'interno\".\nDescrizione.\nSi tratta di una evoluzione dell'an-dro che viene ballata a coppie. \nCome molte danze si \u00e8 evoluta da danze antiche in cerchio che verso il XIX e XX secolo sono divenute, seguendo l'evolversi delle societ\u00e0 civili, danze in catena aperta e poi danze di coppia.\nLe coppie sono in corteggio o in cerchio e si tengono incrociando i mignoli.\nLa danza, che procede in senso orario con le dame all'interno, si svolge in 8 tempi:"}
{"id": "1760605", "revid": "149587", "url": "https://it.wikipedia.org/wiki?curid=1760605", "title": "Le Gurne dell'Alcantara", "text": ""}
{"id": "1760616", "revid": "76963", "url": "https://it.wikipedia.org/wiki?curid=1760616", "title": "Tempest Storm", "text": "\u00c8 ricordata per i suoi spogliarelli e per essere stata una delle pi\u00f9 affermate \"pin-up\" assieme a Betty Grable, Bettie Page e a Gypsy Rose Lee. Con Lili St. Cyr e Blaze Starr \u00e8 considerata una delle principali figure di \"burlesque performer\".\nBiografia.\nNativa della cittadina di Eastman, vittima di abusi durante l'infanzia, era poco pi\u00f9 che adolescente quando si allontan\u00f2 da casa. A vent'anni era gi\u00e0 stata sposata e divorziata due volte. Approdata a Hollywood, trov\u00f2 impiego come \"ragazza del coro\".\nIl volto incorniciato da una massa di capelli rossi, dotata di una prorompente avvenenza fisica abbinata ad un non comune senso della scena, inizi\u00f2 la carriera all'interno del repertorio \"burlesque\", debuttando al \"El Rey Theater\" di Oakland.\nAcquis\u00ec il nome d'arte di Tempest Storm (traducibile con \"Bufera tempestosa\") intorno al 1950. Divenne il suo nome ufficiale nel 1957.\nCarriera.\nTempest \u00e8 stata costante protagonista di molte stagioni teatrali del \"burlesque\" in varie localit\u00e0 USA, prevalentemente fra la California e il Nevada, come ad esempio Reno e Las Vegas, citt\u00e0 nella quale si \u00e8 ritirata a vivere una volta lasciato il palcoscenico.\nDivenuta una fra le \"pin-up\" maggiormente richieste, fu immortalata in numerosi periodici e film sul genere di spettacolo da lei praticato: fra gli altri, \"The French Peep Show\" di Russ Meyer (1950), \"Paris After Midnight\" (1951), \"Striptease Girl\" (1952), e \"Teaserama\" di Irving Klaw (1955), in cui figurava anche Bettie Page (come lei ripresa da Klaw in immagini di tenore \"fetish\"), e \"Buxom Beautease\" (1956).\nIntorno alla fine degli anni cinquanta, i seni (\"moneymakers\", \"macchine per far soldi\", come vennero definiti dalla stampa popolare) della Banks furono assicurati presso i Lloyd di Londra per la cifra di un milione di dollari.\nDivenuta una \"star\", sia pure \"di genere\", prosegu\u00ec nei successivi anni sessanta la carriera interpretando se stessa in ruoli di carattere in diversi altri film.\nApprezzata per la simpatia e il senso dell'humour, le sono state attribuite durante gli anni diverse relazioni sentimentali, fra cui quelle con il presidente John F. Kennedy, con il cantante Elvis Presley e con gli attori Sammy Davis Jr. e Vic Damone.\nThe Lady Is a Vamp.\nAssieme allo scrittore Bill Boyd, Storm ha scritto nel 1987 il libro autobiografico \"Tempest Storm: The Lady Is a Vamp\" (ISBN 0-934601-25-9).\nDopo che il suo nome \u00e8 stato inserito nella \"Exotic World Burlesque Museum Hall of Fame\" di Helendale (California), si \u00e8 ritirata ufficialmente dalle scene nel 1995 all'et\u00e0 di sessantasette anni, pur continuando occasionalmente a comparire sui palcoscenici in circostanze speciali."}
{"id": "1760617", "revid": "122673414", "url": "https://it.wikipedia.org/wiki?curid=1760617", "title": "Radio Disney", "text": "Radio Disney era un gruppo di stazioni radiofoniche con sede a Dallas, Texas, negli Stati Uniti, i cui contenuti (musicali) era destinati a bambini e giovani adolescenti. Era tratta di una filiale della Walt Disney Company.\nStoria.\nRadio Disney \u00e8 stata lanciata il 18 novembre 1996 (in coincidenza con il compleanno di Topolino) alle 4:58 di mattina con il brano \"Gonna Make You Sweat (Everybody Dance Now)\".\nQuando Radio Disney ha iniziato le prime trasmissioni, i bambini sotto 12 sono stati gli unici in grado di vincere un premio. Alla fine del 2000, per\u00f2, l'et\u00e0 massima per vincere un premio \u00e8 stato aumentata a 14. Nel 2002, ha avuto luogo il primo Radio Disney Music Awards. I Radio Disney Music Awards sono una cerimonia della musica e di premiazione per i ragazzi che ha avuto,ed ancora oggi, luogo ogni anno.\nAlla fine del 2020 Gary Marsh, presidente di Diseny Branded Television ha annunciato che ad inizio 2021 la radio chiuder\u00e0 in via definitiva. Nel 2020 conta 36 dipendenti.\nDisponibilit\u00e0.\nLa rete utilizza principalmente sono le stazioni AM ed \u00e8 disponibile anche su XM Satellite Radio e Sirius Satellite Radio sia negli Stati Uniti che nel Canada,sul canale 115. Radio Disney \u00e8 disponibile anche via satellite su DirecTV (canale 867). Radio Disney \u00e8 possibile anche ascoltarla su KDIS (stazione radio) nel sud della California e Los Angeles sulla frequenza 1110 kHz AM. Inoltre Radio Disney \u00e8 possibile anche ascoltarla in formato streaming su RadioDisney.com ed \u00e8 disponibile anche su iTunes in tutto il mondo.\nSlogan.\nQuesti sono stati i principali slogan dalla prima trasmissione fino a questa d'oggi\nArtisti Principali di Radio Disney.\nI principali artisti possibili da ascoltare su Radio Disney, sia in modalit\u00e0 AM sia in modalit\u00e0 streaming, sono Miley Cyrus/Hannah Montana, High School Musical, Corbin Bleu, Vanessa Hudgens, Ashley Tisdale, Keke Palmer, Jonas Brothers, Brenda Song, Aly &amp; AJ, Hilary Duff, Kayla, Emily Osment, Everlife, B5, Jesse McCartney, Lucas Grabeel, The Cheetah Girls, Mitchel Musso, Raven-Symon\u00e9, Demi Lovato, Selena Gomez e gli R5.\nAlbum.\nNel 1999, Radio Disney ha pubblicato il loro primo CD, Radio Disney Kid Jams, contenente le canzoni top di Radio Disney's playlist. Nel corso del tempo, Radio Disney pubblicato pi\u00f9 volumi del Radio Disney Kis Jams. Inoltre Radio Disney ha pubblicato anche due Holiday Jams CD, un Ultimate Jams dove sono selezionati 6 brani dalle altre compilation, Jingle Jam (Serie 2004 e 2005), e per ultimo Party Jams in onere del decimo compleanno di Radio Disney in cui \u00e8 stato anche realizzato un concerto in giro per l'America\nCD Radio Disney Disponibili"}
{"id": "1760621", "revid": "285333", "url": "https://it.wikipedia.org/wiki?curid=1760621", "title": "Bud Luckey", "text": "\u00c8 conosciuto per il suo lavoro alla Pixar, come \"designer\" dei personaggi per \"Toy Story - Il mondo dei giocattoli\", \"L'agnello rimbalzello\", \"Toy Story 2 - Woody e Buzz alla riscossa\", \"A Bug's Life - Megaminimondo\", \"Monsters &amp; Co.\", e \"Alla ricerca di Nemo\".\nBiografia.\nLuckey frequent\u00f2 la \"California Institute of the Arts\" dal 1957 al 1960, per poi lavorare alla Disney, sotto la guida dell'animatore Art Babbitt. Dopo questo periodo lavor\u00f2 come animatore nella serie \"Alvin Show\" nel 1961.\nNegli anni settanta, Luckey incominci\u00f2 poi a scrivere e dirigere ci\u00f2 per cui divenne famoso: diversi cortometraggi animati per lo show televisivo \"Sesame Street\". Tra i vari corti \"\"The Ladybug's Picnic\", \"Infinity\", e \"Lovely Eleven Morning\"\".\nDopo aver fondato uno studio d'animazione, il \"The Luckey-Zamora Picture Moving Company\", si un\u00ec, nel 1992 agli studi Pixar, per la quale lavor\u00f2 come artista degli story board, animatore e designer al \"Toy Story\". Luckey \u00e8, inoltre, il creatore del design del personaggio di Woody, che inizialmente avrebbe dovuto essere una marionetta.\n\u00c8 morto il 24 febbraio 2018, a 83 anni, dopo una lunga malattia. La Pixar Animation Studios, lo stesso anno, ha dedicato alla sua memoria il film d'animazione \"Gli Incredibili 2\"."}
{"id": "1760627", "revid": "287204", "url": "https://it.wikipedia.org/wiki?curid=1760627", "title": "Pinetum", "text": "Il Pinetum di Moncioni (denominazione ufficiale: Area naturale protetta di interesse locale Arboreto Monumentale di Moncioni: Il Pinetum) \u00e8 una area naturale protetta ubicata nel comune di Montevarchi nel giardino di una villa privata (Villa Gaeta). \u00c8 una delle pi\u00f9 importanti collezioni ottocentesche di conifere. \nStoria.\nIl parco nasce da un'intuizione ecologica dell'Avv. Giuseppe Gaeta, proprietario della villa, che nella sua monografia \"Conifere\" del 1893 spiega: \u00ab\"Appassionatissimo per le piante, ma privo di studi botanici e forestali (essendo di gran lunga diversi quelli preparatori od attinenti alla mia professione), privo anche di pratica, incominciai circa 40 anni or sono a far piantare alcune conifere di specie non comuni intorno alla mia villa del Poggiolo. Adatta mi parve quella localit\u00e0 a simili piante essendo esposta nella maggior parte a settentrione e ad una altezza da 509 a 564 metri sul livello del mare, cio\u00e8 al limite superiore della zona della vite e dell'olivo ed in piena regione del castagno. Anche la natura del terreno siliceo-micaceo, sciolto e leggero, sembravami dovesse favorire lo sviluppo della maggior parte delle piante resinose e ci\u00f2 mi veniva confermato nel vedervi, pi\u00f9 qui e pi\u00f9 l\u00e0, talune piante di Abeto, di Cipresso e di Pino in uno stato di vegetazione abbastanza florido e soddisfacente...\"\u00bb\nIl Parco \u00e8 citato nelle lezioni universitarie di selvicoltura ed \u00e8 visitato da botanici a scopi didattici e scientifici.\nAlla fine degli anni 60 il Pinetum versava in uno stato di totale degrado e abbandono: alcune specie indigene erano diventate invadenti e mettevano a rischio la sopravvivenza degli alberi pi\u00f9 rari, la viabilit\u00e0 interna era praticamente sparita, delle 169 specie impiantate da Giuseppe Gaeta ne erano rimaste solo 35.\nDa allora si sono susseguiti numerosi interventi di recupero che hanno restituito solo in parte l'antico splendore.\nFlora.\nGiuseppe Gaeta dal 1853 costitu\u00ec un ripopolamento di conifere esotiche e indigene (sequoie, pecci, cedri, pini, tsughe, tassi), affiancandole alla vegetazione appenninica preesistente, creando un connubio unico al mondo; nel suo trattato monografico \"Conifere\" , oltre a elencare tutte le piante messe a dimora nel parco sperimentale, specifica anche lo stato vegetativo, le condizioni e la zona di origine.\nIl Pinetum di Moncioni costituisce il primo impianto italiano di abete americano o douglasia (\"Pseudotsuga menziesii\") risalente al 1853, specie che diverr\u00e0 poi fondamentale per la silvicultura italiana."}
{"id": "1760629", "revid": "2730", "url": "https://it.wikipedia.org/wiki?curid=1760629", "title": "Nevada", "text": "Il Nevada (in inglese: , ) \u00e8 uno Stato federato situato negli Stati Uniti occidentali. Viene collocato tradizionalmente nella regione del sudovest e talvolta in quella delle Montagne Rocciose degli Stati Uniti d'America. Lo Stato \u00e8 il 7\u00b0 pi\u00f9 ampio, il 35\u00b0 pi\u00f9 popoloso, e il 9\u00b0 meno densamente popolato dei 50 stati degli Stati Uniti. Quasi tre quarti delle persone del Nevada vivono nella Contea di Clark, che contiene l'area metropolitana di Las Vegas-Paradise in cui si trovano le tre pi\u00f9 grandi citt\u00e0 dello Stato fuse insieme. La capitale del Nevada \u00e8 Carson City. Lo Stato \u00e8 ufficialmente conosciuto come \"The Silver State\" (\"Lo Stato d'argento\") e il motto \u00e8 \"All for our Country\" (\"Tutto per il nostro Paese\").\nIl Nevada \u00e8 in gran parte desertico e semiarido, trovandosi quasi interamente all'interno del Gran Bacino. Le aree a sud di esso si trovano all'interno del deserto del Mojave, mentre il Lago Tahoe e la Sierra Nevada si trovano sul confine occidentale. Circa l'86% del territorio dello Stato \u00e8 gestito da varie giurisdizioni del governo federale degli Stati Uniti, sia civili che militari.\nGli abitanti di questo Stato si chiamano \"nevadani\" (\"Nevadans\"). Prima del contatto con gli europei, il territorio che oggi comprende lo Stato era abitato dai nativi americani delle trib\u00f9 dei Paiute, Shoshone, e Washoe. Lo Stato faceva parte del Vicereame della Nuova Spagna, diventato in seguito Messico nel 1821 (anno dell'indipendenza messicana). Gli Stati Uniti ottennero il territorio nel 1848 dopo la vittoria nella Guerra messicano-americana e l'area fu poi incorporata come parte del Territorio dello Utah nel 1850. La scoperta del filone d'argento di Comstock nel 1859 port\u00f2 ad un boom demografico che determin\u00f2 la creazione del Territorio del Nevada, separato dalla parte occidentale del Territorio dello Utah nel 1861. Il 31 ottobre 1864 il Nevada divenne il 36\u00ba Stato dell'unione.\nIl Nevada \u00e8 noto per le sue leggi libertarie. Con una popolazione di poco pi\u00f9 di 40.000 persone, il Nevada era di gran lunga lo Stato meno popolato nel 1900. Tuttavia, la legalizzazione del gioco d'azzardo ed i veloci procedimenti di matrimonio e divorzio nel XX secolo trasformarono il Nevada in un'importante destinazione turistica. Lo Stato \u00e8 l'unico in cui la prostituzione \u00e8 legale in 12 contee, escluse quelle di Clark e di Washoe, comprendenti rispettivamente Las Vegas e Reno, nonch\u00e9 a Carson City. L'industria del turismo rimane la pi\u00f9 grande fonte di occupazione e guadagno del Nevada, con il settore minerario che continua ad essere un settore particolarmente rilevante nell'economia locale, facendo del Nevada il quarto pi\u00f9 grande produttore di oro al mondo.\nStoria.\nPrima del 1861.\nFrancisco Garc\u00e9s fu il primo europeo a vedere l'area, determinando quindi l'annessione del Nevada come parte dell'impero spagnolo nel territorio nord-occidentale della Nuova Spagna. Amministrativamente, la zona del Nevada faceva parte della Comanderia Generale delle Province Interne nel Vicereame della Nuova Spagna. Il Nevada divent\u00f2 parte della provincia dell'Alta California nel 1804, quando la California spagnola si divise. Con la Guerra d'indipendenza del Messico vinta nel 1821, la provincia dell'Alta California divenne un territorio del Messico e non uno Stato a causa della piccola popolazione. Jedediah Smith entr\u00f2 nella valle di Las Vegas nel 1827, e Peter Skene Ogden viaggi\u00f2 lungo il fiume Humboldt nel 1828. A seguito della Guerra messicano-statunitense e il Trattato di Guadalupe Hidalgo, il Messico perse definitivamente l'Alta California nel 1848. Le nuove aree acquisite dagli Stati Uniti continuarono ad essere amministrate come territori. Come parte della Cessione messicana (1848) e la successiva Corsa all'oro californiana che us\u00f2 l'Emigrant Trail che passava attraverso il Nevada, l'area dello Stato fu parte prima del Territorio dello Utah, poi divenne Territorio del Nevada (2 marzo 1861, dal nome della Sierra Nevada).\nSeparazione dal Territorio dello Utah.\nIl 2 marzo 1861, il Territorio del Nevada si separ\u00f2 dal Territorio dello Utah e adott\u00f2 il suo nome attuale, abbreviazione derivata da Sierra Nevada (spagnolo per \"catena montuosa innevata\").\nIl Nevada contava meno di 40.000 abitanti quando assunse lo status di Stato, molto meno rispetto alla popolazione iniziale di qualsiasi altro Stato (anche se ci\u00f2 non rappresentava un ostacolo giuridico alla statualit\u00e0).\nFormazione dello stato (1864).\nOtto giorni prima delle elezioni presidenziali del 1864, il Nevada divenne il 37\u00ba stato a far parte dell'Unione. La statualit\u00e0 si \u00e8 avuta il 31 ottobre per favorire la rielezione di Abramo Lincoln l'8 novembre e garantire il predominio repubblicano post-guerra civile nel Congresso, grazie all'economia del nuovo Stato basata sull'attivit\u00e0 mineraria e per questo pi\u00f9 vicina agli Stati industrializzati. Tuttavia, si vide in seguito che Lincoln ed i repubblicani vinsero le elezioni facilmente, potendo anche fare a meno di rendere il Nevada uno Stato dell'Unione.\nIl Nevada \u00e8 uno dei soli due Stati che espansero significativamente i loro confini dopo l'ammissione all'Unione (l'altro \u00e8 il Missouri, che acquis\u00ec un ulteriore territorio nel 1837 grazie all'acquisto del Platte).\nNel 1866 una striscia larga 53 miglia (85,3\u00a0km) del territorio dello Utah fu annessa al Nevada, determinando lo spostamento verso est di quello che ancora oggi \u00e8 il confine tra i due.\nLo Stato ha raggiunto i suoi attuali confini meridionali il 18 gennaio 1867, quando assorb\u00ec parte della Pah-Ute County nel territorio dell'Arizona a ovest del fiume Colorado, in sostanza, tutta l'area del Nevada attuale a sud del 37\u00ba parallelo. Il trasferimento avvenne in seguito alla scoperta dell'oro nella zona e si pens\u00f2 che il Nevada sarebbe stato meglio in grado di gestire l'atteso boom della popolazione. Questa zona comprende la maggior parte di quello che ora \u00e8 la Contea di Clark.\nL'attivit\u00e0 mineraria del Nevada fu la pi\u00f9 rilevante per l'economia dello Stato per molti anni. Il settore minerario port\u00f2 all'industria della speculazione e a immense ricchezze. Tuttavia, sia le attivit\u00e0 minerarie che la popolazione diminuirono nel tardo XIX secolo. Ma il ricco ritrovamento di argento di Tonopah nel 1900, seguito da scoperte a Goldfield e Rhyolite, favorirono una nuova crescita della popolazione dello Stato.\nAvvento del gioco d'azzardo.\nIl gioco d'azzardo non regolamentato era comune nelle prime citt\u00e0 minerarie del Nevada, ma fu messo fuori legge nel 1909 come parte di una crociata contro il gioco d'azzardo a livello nazionale. A causa della possibile diminuzione della produzione mineraria e del declino del settore agricolo durante la Grande Depressione, il Nevada legalizz\u00f2 nuovamente il gioco d'azzardo il 19 marzo 1931, con l'approvazione da parte della legislatura. Il governatore Fred B. Balzar firm\u00f2 le leggi sul divorzio e sul gioco d'azzardo legalizzato pi\u00f9 liberali degli Stati Uniti. Le riforme furono approvate appena otto giorni dopo che il governo federale present\u00f2 il contratto di costruzione di 49 milioni di dollari dell'epoca per Boulder Dam (ora Hoover Dam).\nTest nucleari.\nIl Nevada Test Site, 65 miglia (105\u00a0km) a nord-ovest della citt\u00e0 di Las Vegas, fu fondato l'11 gennaio 1951, per la sperimentazione di armi nucleari. Il sito si compone di circa 3500\u00a0km\u00b2 (1500 miglia quadrate) di deserto e terreno montagnoso. I test nucleari al Nevada Test Site iniziarono con la bomba di 1 kilotone di TNT (4,2\u00a0TJ) sganciata sul Frenchmen Basin il 27 gennaio 1951. L'ultimo test atmosferico fu condotto il 17 luglio 1962 ed i test sotterranei di armi continuarono fino al 23 settembre 1992. L'area \u00e8 nota per avere la pi\u00f9 alta concentrazione di armi nucleari fatte esplodere negli Stati Uniti.\nOltre l'80% della superficie dello Stato \u00e8 di propriet\u00e0 del governo federale. La ragione principale \u00e8 che ai proprietari non furono concessi terreni dalle dimensioni sufficienti per essere praticabili nelle condizioni aride che prevalgono in tutto il deserto del Nevada.\nGeografia fisica.\nIl Nevada \u00e8 quasi interamente all'interno del Great Basin, ed \u00e8 frammentato da numerose catene montuose nord-sud. La maggior parte di questi intervalli montuosi hanno valli endoreiche tra di loro, che smentiscono l'immagine di una piatta distesa di terra suggeritaci dal termine Gran Bacino.\nGran parte del nord dello Stato \u00e8 all'interno del Gran Bacino, un deserto mite che sperimenta temperature calde nelle stagioni estive e fredde in inverno. Di tanto in tanto, l'umidit\u00e0 del Monsone messicano porta temporali estivi mentre le Tempeste del Pacifico possono ricoprire la zona con la neve. La temperatura massima registrata nello Stato \u00e8 stata di 52\u00a0\u00b0C (125\u00a0\u00b0F) a Laughlin, a un'altitudine di 184 m o 605 ft, il 29 giugno 1994. La temperatura pi\u00f9 fredda mai registrata \u00e8 stata -47\u00a0\u00b0C (-52\u00a0\u00b0F) a San Jacinto nel 1972, nella parte nord-orientale dello Stato.\nIl fiume Humboldt attraversa il Nevada da est a ovest nella sua parte settentrionale, terminando il suo corso nell'Humboldt Sink vicino a Lovelock. Diversi fiumi nascono dalla Sierra Nevada ad est, tra cui il fiume Walker, il Truckee e il Carson. Nella parte meridionale dello stato nasce invece il fiume Amargosa, che scorre in modo intermittente in superficie e che alimenta l'acquifero della Valle della Morte.\nLe catene montuose, alcune delle quali hanno picchi attorno i 4000 m (13000 ft), ospitano alte e lussureggianti foreste sopra pianure desertiche, creando isole di cielo per le specie endemiche. Le valli sono spesso situate a non meno di 900 m (3000 ft) di altitudine. La cima pi\u00f9 alta dello Stato \u00e8 il Boundary Peak con i suoi 4.005 metri.\nLa parte meridionale dello Stato, dove si trova la zona di Las Vegas, \u00e8 all'interno del deserto del Mojave. L'area riceve meno pioggia in inverno, ma \u00e8 pi\u00f9 vicina al Monsone messicano in estate. Il terreno \u00e8 situato pi\u00f9 in basso rispetto al resti dello Stato, per lo pi\u00f9 al di sotto dei 1200 m (4000 ft), creando le condizioni per le calde giornate estive e per le notti invernali fredde (dovute alla temperatura di inversione).\nIl Nevada e la California condividono il pi\u00f9 lungo confine diagonale (rispetto alle direzioni cardinali), lungo poco pi\u00f9 di 640\u00a0km (400 miglia). Questa linea inizia a Lake Tahoe quasi a 6,4\u00a0km (4 miglia) al largo, in direzione del confine, e continua fino al fiume Colorado, dove i confini del Nevada, California e Arizona convergono, 19\u00a0km (12 miglia) a sud-ovest del ponte Laughlin.\nLa pi\u00f9 grande catena montuosa nella parte meridionale dello Stato \u00e8 quella delle Spring Mountains, appena ad ovest di Las Vegas. Il punto pi\u00f9 basso dello Stato \u00e8 lungo il fiume Colorado, a sud di Laughlin.\nClima.\nIl Nevada \u00e8 lo Stato pi\u00f9 secco degli Stati Uniti. Si compone per lo pi\u00f9 di deserto e regioni climatiche semiaride, in cui le temperature estive diurne a volte possono salire fino a pi\u00f9 di 52\u00a0\u00b0C (125\u00a0\u00b0F) e le temperature invernali notturne possono raggiungere temperature come -46\u00a0\u00b0C (-50\u00a0\u00b0F). Mentre gli inverni nel nord del Nevada sono lunghi e abbastanza freddi, la stagione invernale nella parte meridionale dello Stato tende ad essere di breve durata e mite. La maggior parte del Nevada comunque riceve scarse precipitazioni durante tutto l'anno, con il lato sottovento della Sierra Nevada (versanti orientali e nord-orientali) che \u00e8 il pi\u00f9 piovoso. La piovosit\u00e0 media annua \u00e8 di circa 180 mm (7 pollici), ma le parti pi\u00f9 umide arrivano ad avere fino a 1000 mm (40 pollici) di pioggia.\nOrigini del nome.\n\"Nevada\" \u00e8 un aggettivo che in spagnolo significa innevato, coperto di neve. Il nome deriva dalla catena montuosa della Sierra Nevada nell'ovest dello Stato.\nPolitica.\nLa capitale del Nevada \u00e8 Carson City e l'attuale governatore \u00e8 dal 2011 Steve Sisolak (democratico). La vice-Governatrice \u00e8 Kate Marshall. I due senatori dello Stato sono Catherine Cortez Masto e Jacky Rosen. L'ex senatore del Nevada, Harry Reid, era portavoce dei Democratici a Washington e fu il primo parlamentare del Nevada a ricoprire la carica di \"speaker\" ufficiale del Senato, posizione di estremo rilievo, in seguito alla vittoria del partito nelle elezioni di mid-term di fine 2006.\nA causa dell'incredibile espansione di Las Vegas negli ultimi anni, si \u00e8 assistito a una progressiva divisione tra la politica del Nevada del Nord e del Nevada del Sud. Il nord ha conservato a lungo il controllo delle posizioni chiave nel governo dello Stato, anche se l'area di Las Vegas \u00e8 pi\u00f9 grande di diverse volte rispetto alla Contea di Washoe. Ci\u00f2 ha causato un risentimento in entrambe le parti, in quanto il nord vede il sud come un potenziale gruppo di \"prepotenti\" che si basano sulla regola della maggioranza, mentre il sud considera il nord come la \"vecchia guardia\" che cerca di governare come in un'oligarchia. Queste dispute interne sono spesso sconosciute ai forestieri.\nIn Nevada \u00e8 in vigore la pena di morte; dal 1976 ad agosto 2004 si sono registrate 11 esecuzioni, mentre i detenuti nel braccio della morte sono 87.\nIl Nevada \u00e8 l'unico Stato degli Stati Uniti nel quale la prostituzione \u00e8 legale e regolamentata.\nContee.\nIl Nevada \u00e8 diviso in giurisdizioni politiche designate come contee. Carson City (come la maggior parte delle capitali di Stato) forma una contea a s\u00e9 stante. Come nel 1919 ci sono 17 contee nello Stato, che vanno da 380 a 47.030\u00a0km\u00b2 (da 146 a 18.159 miglia quadrate).\nLa Contea di Lake, una delle nove contee originali formatesi nel 1861, fu rinominata Roop County nel 1862, con una parte che fu poi staccata e and\u00f2 a formare la Contea di Lassen in California nel 1864. La parte che \u00e8 rimasta in Nevada fu annessa nel 1883 alla Contea di Washoe.\nNel 1970 la Contea di Ormsby si dissolse e fu istituito il Comune Unico di Carson City al suo posto, comprendente i confini della vecchia contea.\nLa Contea di Bullfrog fu costituita nel 1987 come parte della Contea di Nye. Dopo la sua creazione, per\u00f2, fu dichiarata incostituzionale e abolita nel 1989.\nLa Contea di Humboldt fu designata come contea nel 1856 dalla Legislatura Statale dello Utah e di nuovo nel 1861 dalla nuova legislatura del Nevada.\nLa Contea di Clark \u00e8 la contea pi\u00f9 popolosa del Nevada, dove vivono quasi i tre quarti degli abitanti dello Stato. Las Vegas, la citt\u00e0 pi\u00f9 popolosa della contea e dello Stato, \u00e8 il suo capoluogo sin dalla sua creazione. La Contea di Clark attira numerosi turisti. Si stima che 40 milioni di persone abbiano visitato la contea nel 2009.\nLa Contea di Washoe \u00e8 la seconda contea pi\u00f9 popolosa del Nevada, il cui capoluogo \u00e8 Reno, comprendendo di conseguenza l'area metropolitana di Reno-Sparks.\nEconomia.\nL'economia del Nevada \u00e8 legata al turismo (connesso soprattutto al divertimento e al gioco d'azzardo), l'estrazione mineraria, e l'allevamento del bestiame. Attivit\u00e0 del settore secondario sono la produzione di macchinari, la trasformazione dei prodotti alimentari e le apparecchiature elettriche. A livello del terziario sono importanti il turismo, la stampa e l'editoria, i casin\u00f2. Il Bureau of Economic Analysis stima che il prodotto interno lordo totale dello Stato del Nevada nel 2010 sia stato di 126 miliardi di dollari. Il reddito statale pro capite personale nel 2018 \u00e8 stato di $ 43.820, classificandosi 35\u00ba negli Stati Uniti. Il debito statale del Nevada nel 2012 \u00e8 stato calcolato in $ 7,5 miliardi, o $ 3.100 per contribuente. A dicembre 2014 il tasso di disoccupazione dello Stato \u00e8 stimato al 13,4%.\nIntrattenimento e turismo.\nL'economia del Nevada \u00e8 stata a lungo legata all'industria del vizio. Aree turistiche come Las Vegas, Reno, il Lago Tahoe e Laughlin attirano visitatori da tutto il Paese e oltre. Nell'anno fiscale 2008, i 266 casin\u00f2 con entrate da gioco di pi\u00f9 di $ 1 milione l'anno, hanno fatturato $ 12 miliardi di entrate dal gioco e 13 miliardi di fatturato non-gaming.\nLo Stato ha di gran lunga il maggior numero di camere d'albergo pro capite negli Stati Uniti. Secondo l'American Hotel and Lodging Association, sono disponibili 187.301 camere in 584 alberghi (di 15 o pi\u00f9 camere). Lo Stato \u00e8 classificato appena al di sotto della California, Texas, Florida e New York per numero totale di camere, ma bisogno tener conto della maggiore popolazione degli Stati sopracitati. Il Nevada ha una camera d'albergo ogni 14 abitanti, molto al di sopra della media nazionale di una camera d'albergo per 67 residenti.\nLa prostituzione \u00e8 legale in alcune parti del Nevada in bordelli autorizzati, ma solo le contee con popolazione inferiore a 400.000 abitanti possono legalizzarla. Anche se la prostituzione impiega circa 300 donne come contraenti indipendenti e non \u00e8 una parte importante dell'economia del Nevada, \u00e8 comunque un'attivit\u00e0 molto visibile. Delle 14 contee che hanno il permesso di legalizzare la prostituzione dalla legge statale, 8 hanno scelto di legalizzare i bordelli. La legge dello Stato proibisce la prostituzione nella Contea di Clark (che contiene Las Vegas) e Washoe County (che contiene Reno). Tuttavia, la prostituzione \u00e8 legale nella Storey County, che fa parte dell'area metropolitana di Reno-Sparks.\nAttivit\u00e0 minerarie.\nNelle porzioni dello Stato al di fuori delle aree metropolitane di Las Vegas e Reno l'attivit\u00e0 mineraria svolge un importante ruolo economico. In base al valore, l'oro \u00e8 di gran lunga il pi\u00f9 importante minerale estratto. Nel 2004, 190 milioni g (6,8 milioni di once) di oro del valore di $ 2,84 miliardi sono stati estratti in Nevada, e lo Stato ha rappresentato l'8,7 % della produzione mondiale di oro. L'argento \u00e8 secondo, con 290 milioni g (10,3 milioni di once) estratti, del valore di $ 69 milioni. Altri minerali estratti in Nevada sono aggregati da costruzione, rame, gesso, farina fossile e litio. Nonostante i suoi ricchi giacimenti, il costo delle miniere in Nevada \u00e8 generalmente alto, e l'utile \u00e8 molto sensibile alle oscillazioni dei prezzi mondiali delle materie prime.\nAllevamento di bestiame.\nL'allevamento del bestiame \u00e8 una delle principali attivit\u00e0 economiche del Nevada rurale. I prodotti dell'agricoltura del Nevada sono bovini, fieno, erba medica, prodotti caseari, cipolle e patate. Al 1\u00ba gennaio 2006, ci sono circa 500.000 capi di bestiame e 70.000 pecore in Nevada. La maggior parte di questi animali si alimentano direttamente sui pascoli in estate, con foraggiamento supplementare in inverno. In autunno i vitelli sono generalmente spediti dagli allevamenti fuori dallo Stato per essere fatti ingrassare per il mercato. Oltre il 90% dei 484.000 acri (196.000 ha) di terreni agricoli del Nevada viene usato per far crescere il fieno, erba medica soprattutto, per l'alimentazione del bestiame.\nSociet\u00e0.\nEvoluzione demografica.\nLo United States Census Bureau stima che la popolazione del Nevada era di 3.034.392 nel 2018, con un incremento del 3,3% dal censimento del 2010.\nSecondo la stima del 2012, il Nevada aveva una popolazione stimata di 2.758.931 con un incremento di 38.903, o 1,4%, rispetto all'anno precedente e un aumento di 58.379, pari al 2,2%, rispetto all'anno 2010. Questo include un incremento naturale dal momento che l'ultimo censimento di 81.661 persone (vale a dire 170.451 nascite meno 88.790 morti) e un incremento dovuto al saldo migratorio di 337.043 persone nello Stato. L'immigrazione da fuori degli Stati Uniti ha determinato un incremento netto di 66.098 persone, e la migrazione all'interno del paese ha prodotto un incremento netto di 270.945 persone. Secondo la stima del censimento del 2006, il Nevada \u00e8 l'ottavo Stato con la pi\u00f9 rapida crescita della nazione.\nIl centro della popolazione del Nevada si trova nel sud della Contea di Nye. In questa regione, la citt\u00e0 senza personalit\u00e0 giuridica di Pahrump, situata a 60 miglia (97\u00a0km) a ovest di Las Vegas sulla linea dello Stato della California, \u00e8 cresciuta molto rapidamente dal 1980 al 2010. Al censimento del 2010, la citt\u00e0 aveva 36.441 abitanti. Las Vegas era la citt\u00e0 con pi\u00f9 rapida crescita e dell'area metropolitana degli Stati Uniti dal 1960 al 2000, ed \u00e8 cresciuta dalle 100 persone del 1900 alle 10.000 del 1950 fino alle 100.000 del 1970.\nDal 1940 circa fino al 2003, il Nevada fu lo Stato con la pi\u00f9 rapida crescita percentuale negli Stati Uniti. Tra il 1990 e il 2000, la popolazione del Nevada \u00e8 aumentata del 66%, mentre la popolazione degli Stati Uniti \u00e8 aumentata del 13%. Oltre due terzi della popolazione dello Stato vive nella Contea di Clark nell'area metropolitana di Las Vegas.\nHenderson e North Las Vegas sono tra le prime 20 citt\u00e0 con la pi\u00f9 rapida crescita tra le citt\u00e0 degli USA con oltre 100.000 abitanti.\nLa comunit\u00e0 rurale di Mesquite si trova a 65 miglia (105\u00a0km) a nord est di Las Vegas. \u00c8 stata un esempio di crescita micropolitana negli anni 1990 e 2000. Anche altre citt\u00e0 del deserto come Indian Springs e Searchlight alla periferia di Las Vegas hanno vissuto una certa crescita.\nUn gran numero di nuovi residenti nello Stato provengono dalla California, il che ha portato alcuni locali a dire che il loro Stato \u00e8 stato \"Californicated\" o \"Californizzato\".\nCitt\u00e0.\nLa citt\u00e0 pi\u00f9 popolosa \u00e8 Las Vegas, la cui area metropolitana, in costante aumento, assomma a circa 2 milioni di abitanti, vale a dire i 4/5 dell'intera popolazione dello Stato. Di seguito si elencano le prime 10 localit\u00e0 per numero di abitanti, da una stima del 1\u00ba luglio 2018; si noti che le sole citt\u00e0 di Reno, Sparks e la capitale Carson City non appartengono all'area metropolitana di Las Vegas.\nReligione.\nLa presenza in chiesa in Nevada \u00e8 tra le pi\u00f9 basse di tutti gli Stati Uniti. In un sondaggio di Gallup del 2009, solo il 30% dei nevadani (abitanti del Nevada) partecipavano alla celebrazione religiosa settimanalmente, o quasi ogni settimana, rispetto al 42% di tutti gli americani (solo quattro stati sono stati trovati ad avere un tasso di partecipazione inferiore a quello del Nevada).\nLe principali confessioni religiose del popolo del Nevada sono:\nLe pi\u00f9 grandi affiliazioni di fedeli per numero di aderenti nel 2010, erano la Chiesa cattolica con ; la Chiesa di Ges\u00f9 Cristo dei Santi degli Ultimi Giorni, con ; e la Convenzione Battista del Sud, con ; Congregazioni buddiste ; e l'Islam .\nSport.\nIn Nevada hanno sede 2 franchigie delle principali leghe professionistiche statunitensi:\nGiocano le loro partite casalinghe nell'Allegiant Stadium situato a Paradise (Nevada)"}
{"id": "1760631", "revid": "29244", "url": "https://it.wikipedia.org/wiki?curid=1760631", "title": "Pagellus centrodontus", "text": ""}
{"id": "1760635", "revid": "339392", "url": "https://it.wikipedia.org/wiki?curid=1760635", "title": "D\u00f6ner Kebap", "text": ""}
{"id": "1760636", "revid": "339392", "url": "https://it.wikipedia.org/wiki?curid=1760636", "title": "D\u00f6ner Kebab", "text": ""}
{"id": "1760642", "revid": "68105", "url": "https://it.wikipedia.org/wiki?curid=1760642", "title": "Workfare state", "text": ""}
{"id": "1760646", "revid": "1543377", "url": "https://it.wikipedia.org/wiki?curid=1760646", "title": "Elyesa Bazna", "text": "Oper\u00f2 durante la seconda guerra mondiale a favore della Germania nazista tramite Ludwig Carl Moyzisch, membro del dipartimento di controspionaggio del Reich (\"Reichssicherheitshauptmat\") in Turchia, e poi tramite l'ambasciatore stesso Franz von Papen ad Ankara.\nBiografia.\nElyesa Bazna nacque a Moslem, in Kosovo, da genitori albanesi e si trasfer\u00ec in Turchia in giovane et\u00e0. Bazna serv\u00ec come cameriere prima presso l'ambasciatore jugoslavo in Turchia e successivamente presso il console tedesco, che lo licenzi\u00f2 perch\u00e9 si accorse che aveva letto la sua posta.\nDal 1942 Bazna fu il cameriere dell'ambasciatore inglese Sir Hughe Knatchbull-Hugessen ad Ankara. Bazna inizi\u00f2 a fotografare documenti segreti inglesi il 21 ottobre 1943. Incontr\u00f2 l'austriaco Ludwig Moyzisch, che lavorava per il Reichssicherheitshauptamt (Direzione generale per la Sicurezza del Reich) sotto la copertura dell'addetto commerciale dell'ambasciata tedesca ad Ankara, chiedendo 20.000 sterline inglesi per 56 documenti che aveva gi\u00e0 fotografato. Divent\u00f2 un agente tedesco a libro paga nel 1943 e gli venne dato il nome in codice di \"Cicero\".\nGiustific\u00f2 il suo astio per il Regno Unito sostenendo che il padre era stato ucciso da un britannico. In realt\u00e0 si trattava di una semplice scusa per coprire il suo desiderio di denaro: il padre era morto serenamente nel suo letto.\nSpia per i tedeschi.\nElyesa Bazna riusc\u00ec a sottrarre importanti informazioni su molte conferenze internazionali e \"raid\" aerei come quello di Ploie\u015fti ma solo informazioni marginali riguardo all\"'Operazione Overlord\", il nome in codice dello sbarco in Normandia. La British intelligence credeva che Bazna non sapesse parlare inglese e che fosse \"troppo stupido\" per essere una spia. Moyzisch, nel suo libro pubblicato dopo la guerra, afferma che le informazioni che aveva fornito ai tedeschi erano sufficientemente valide da far s\u00ec che essi potessero prepararsi contro gli Alleati in occasione del loro sbarco in Normandia, ma che il Ministero degli Affari Esteri tedesco non avesse creduto alla veridicit\u00e0 delle informazioni per antipatie personali tra il ministro Joachim von Ribbentrop e l'ambasciatore Franz von Papen.\nInoltre l'Abwehr ritenne, quando gli venne chiesto di valutare il materiale, che fosse totalmente inaffidabile.\nDurante i primi tre mesi del 1944, Cicero continu\u00f2 a fornire ai tedeschi copie di documenti presi dall'ufficio e dalla cassaforte del suo datore di lavoro. Il denaro continuava a scorrere e il suo sogno di un futuro benessere sembrava assicurato.\nQuando i documenti di Cicero predissero un bombardamento su Sofia, (Bulgaria), l'autenticit\u00e0 dell'informazione fu confermata, tanto che Moyzisch disse a Cicero che Hitler era intenzionato a regalargli una villa alla fine del conflitto.\nFine della carriera di spia.\nNel frattempo, Bazna trovava sempre maggiori difficolt\u00e0 nel continuare la sua attivit\u00e0 di spia. Un nuovo sistema di allarme nell'ambasciata britannica rendeva necessario rimuovere un fusibile elettrico ogni qualvolta egli volesse aprire la cassaforte dell'ambasciatore. Inoltre Moyzisch reclut\u00f2 una nuova segretaria di nome Nele Kapp, la figlia di un alto diplomatico tedesco, che aveva passato buona parte della sua giovinezza in paesi anglofoni.\nNele era nevrotica ed era difficile lavorarci insieme cos\u00ec che Moyzisch decise di licenziarla. Ci\u00f2 che non sapeva era che lei si trovava in missione per gli Alleati: Nele odiava i nazisti e stava fornendo informazioni all'OSS. Temendo che Miss Kapp smascherasse la sua operazione, Bazna lasci\u00f2 il servizio di Sir Hughe.\nDall'aprile 1944 le forze naziste in Crimea si ritirarono completamente. Temendo di dover fronteggiare da sole le forze sovietiche avanzanti, se non avessero trovato un accordo con gli Alleati, i turchi rimpiazzarono il loro capo di stato maggiore filotedesco Fevzi \u00c7akmak con Kaz\u0131m Orbay, che era invece filobritannico.\nNell'agosto 1944 la Turchia peggior\u00f2 le relazioni diplomatiche con la Germania e nel febbraio 1945 le dichiar\u00f2 guerra, quando ormai l'utilit\u00e0 di Cicero era gi\u00e0 terminata.\nDopo la guerra.\nBazna venne pagato \u00a3. 300.000 dall'Abwehr in modo nascosto. Dopo la guerra cerc\u00f2 di mettersi in affari, ma si scopr\u00ec che le sterline con le quali era stato pagato erano contraffatte (vedi Operation Bernhard). Bazna successivamente tent\u00f2, senza successo, di citare in giudizio il governo tedesco per mancato pagamento. Pass\u00f2 il resto della vita ad Istanbul, impartendo lezioni di canto e lavorando come venditore di auto usate.\nCultura di massa.\nSu Cicero venne pubblicato un libro-memoria di Ludwig Moyzisch nel 1950 intitolato \"Der Fall Cicero\". Dodici anni dopo, nel 1962, un altro libro su di lui, \"I was Cicero\", venne pubblicato dallo stesso Elyesa Bazna.\nUn film su questi eventi, basato sul libro \"Operation Cicero\" di L.C. Moyzisch, fu prodotto dalla 20th Century Fox nel 1951. Fu intitolato \"5 Fingers\" (titolo italiano: \"Operazione Cicero\"), diretto da Joseph L. Mankiewicz, e Bazna, rinominato Ulysses Diello, fu interpretato da James Mason.\nLa vita di Elyesa Bazna \u00e8 romanzata nello sceneggiato televisivo \"Accadde ad Ankara\" del 1979, per la regia di Mario Landi."}
{"id": "1760652", "revid": "1632387", "url": "https://it.wikipedia.org/wiki?curid=1760652", "title": "L\u00e9on Bouly", "text": "Biografia.\nDopo l'elaborazione di dispositivi cronofotografici, chiese un brevetto su un \"dispositivo reversibile della fotografia e ottica per l'analisi e la sintesi delle proposte, alias Cin\u00e9matographe L\u00e9on Bouly\" il 12 febbraio 1892.\nIl 27 dicembre 1893, ridusse il nome originario a \"cin\u00e9matographe\". Questo dispositivo era in grado di eseguire entrambi, messa a fuoco fotografica e proiezione. Utilizzava una pellicola di durata ragionevole senza perforazioni e possedeva tutti i principi richiesti dalla cinematografia: fu il primo apparecchio ad avere il dispositivo sul quale scorreva il film ad essere sincronizzato con l'otturatore. Due di questi dispositivi sono oggi conservati nel francese \"\"Conservatoire National des Arts et M\u00e9tiers\".\nNel 1894, Bouly non poteva pagare il canone di locazione per i suoi brevetti e il nome \"Cin\u00e9matographe\"\" divenne di nuovo disponibile, in seguito nuovamente brevettato dai fratelli Lumi\u00e8re che non sono i suoi autori originali.\nOggi, gli storici moderni concordano sul fatto L\u00e9on Bouly \u00e8 stato, prima dei fratelli Lumi\u00e8re, il vero inventore originale del termine \"cin\u00e9matographe\"."}
{"id": "1760659", "revid": "767487", "url": "https://it.wikipedia.org/wiki?curid=1760659", "title": "Abrud (fiume)", "text": "L'Abrud (in ungherese \"Abrud-patak\") \u00e8 un piccolo fiume che scorre tra i Monti Apuseni, nella Romania occidentale, affluente di destra dell'Arie\u0219. Il fiume scorre attraverso la citt\u00e0 di Abrud, immettendosi nell'Arie\u0219 presso la cittadina di C\u00e2mpeni. Esso ha numerosi affluenti, tra cui Izbicioara, Cerni\u0163a, Valea Alb\u0103, P\u00e2r\u00e2ul Buciumanilor, Abruzel e Ro\u0219ia."}
{"id": "1760661", "revid": "729019", "url": "https://it.wikipedia.org/wiki?curid=1760661", "title": "Carlsen Verlag", "text": "Carlsen Verlag \u00e8 una sussidiaria dell'omonima casa editrice della Danimarca, che a sua volta appartiene all'azienda svedese Bonnier. La succursale fu fondata il 25 aprile 1953 ad Amburgo. La casa editrice si concentra sulla distribuzione di libri dedicati ai ragazzi (ad esempio la saga di Harry Potter, Rugrats, Tintin) e fumetti.\nLa Carlsen Comics, divisione dell'azienda dedicata ai fumetti, \u00e8 uno dei tre pi\u00f9 grandi editori di fumetti in Germania ed \u00e8 inoltre uno dei dieci pi\u00f9 grandi editori di libri per bambini. La casa editrice opera anche in Danimarca e Svezia."}
{"id": "1760662", "revid": "729019", "url": "https://it.wikipedia.org/wiki?curid=1760662", "title": "Dai Nippon Printing", "text": " \u00e8 una societ\u00e0 per azioni giapponese di stampa, istituita nel 1876."}
{"id": "1760663", "revid": "1431409", "url": "https://it.wikipedia.org/wiki?curid=1760663", "title": "Leon Jessen", "text": "Carriera.\nCon il Midtjylland ha militato nella Superligaen dal 2005 al 2010, quindi si trasferisce ai tedeschi del Kaiserslautern, neopromossi in Bundesliga.\nIl 10 luglio 2015 il giocatore danese viene ingaggiato dall'Esbjerg fB."}
{"id": "1760664", "revid": "827882", "url": "https://it.wikipedia.org/wiki?curid=1760664", "title": "Czernina", "text": "Czernina (dalla parola polacca \"czarny\" - nero; a volte denominata \"Czarnina\" o \"Czarna polewka\") \u00e8 una zuppa polacca fatta con sangue d'anatra e brodo di pollo. In inglese ci si riferisce a zuppa di sangue d'anatra.\nPreparazione.\nTra gli ingredienti utilizzati per cucinare la czernina possono essere presenti prugne, pere sciroppate, ciliegie, aceto di mele e miele. Viene di solito accompagnata con patate bollite, maccheroni o noodles.\nCaratteristiche e diffusione.\nIn generale il suo sapore \u00e8 dolce e aspro, con la presenza di zucchero e aceto. Tuttavia, oltre alla versione classica, ci sono innumerevoli varianti locali in diverse zone della Polonia e della Lituania.\n\u00c8 un piatto tipico regionale della Cuiavia, Kaszuby e Pozna\u0144.\nIn Germania viene preparato un piatto simile che prende il nome di \"Schwarzsauer\" (\"acido nero\")."}
{"id": "1760665", "revid": "76963", "url": "https://it.wikipedia.org/wiki?curid=1760665", "title": "Inge Garstedt", "text": "Fa parte del Partito Moderato ed \u00e8 stata membro del Parlamento svedese fino al 2006 e ha sostituito un membro del Riksdag nel 1991."}
{"id": "1760667", "revid": "287204", "url": "https://it.wikipedia.org/wiki?curid=1760667", "title": "Provincia di Kenedougou", "text": ""}
{"id": "1760668", "revid": "86343", "url": "https://it.wikipedia.org/wiki?curid=1760668", "title": "Kenedougou", "text": ""}
{"id": "1760670", "revid": "123063419", "url": "https://it.wikipedia.org/wiki?curid=1760670", "title": "Diga di Sauris", "text": "La diga di Sauris (o del torrente Lumiei) come la definiva la SADE, \u00e8 una diga alta 136 metri nel territorio tra i comuni di Sauris e di Ampezzo (Italia) in provincia di Udine, in Friuli-Venezia Giulia, in Italia.\nStoria.\nProgettata dagli ingegneri Carlo Semenza, Guido Oberti e Mario Pancini della Societ\u00e0 Adriatica di Elettricit\u00e0, viste le condizioni morfologiche e geognostiche della stretta e profonda forra, venne scelta una struttura a volta a doppia curvatura. La diga sbarra il torrente Lumiei, formando un serbatoio della capacit\u00e0 di 73 milioni di metri cubi d'acqua. \u00c8 stata la pi\u00f9 alta d'Europa nel dopoguerra.\nL'impianto utilizza l'acqua del torrente Lumiei, affluente di sinistra del Tagliamento, insieme al sub affluente Norvarza, la prima parte del corso del fiume e dodici affluenti. Le acque del Tagliamento e affluenti sono addotte al serbatoio, con un canale di gronda (per la maggior pare in galleria, della lunghezza) pari a 18 km. Dalla diga, l'acqua tramite una galleria in pressione lunga 4,1 km, va ad alimentare la centrale \"Giuseppe Volpi\" di Ampezzo, nella localit\u00e0 di Plan del Sac.\nLe opere per la costruzione iniziarono nel 1941 e terminarono sette anni dopo, nel 1948. Proseguirono regolarmente nonostante si fosse negli anni della seconda guerra mondiale. Per la scarsit\u00e0 di manodopera nel primo periodo anche trecento prigionieri di guerra neozelandesi parteciparono alla costruzione. La localit\u00e0 La Maina venne sommersa dal lago artificiale che si cre\u00f2 in seguito allo sbarramento della valle.\nOggi.\nDurante lo svaso ritornano visibili alcune case della sommersa localit\u00e0 della Maina. La diga si pu\u00f2 raggiungere attraverso tre strade: da Ampezzo attraverso la strada che porta direttamente a Sauris, ed attraverso il passo del Pura, strada molto suggestiva ma impraticabile d'inverno. Queste strade si congiungono in prossimit\u00e0 della diga, e quella del Pura la attraversa sul coronamento. Un'altra strada per raggiungere la diga si tratta della ex Strada statale 619 di Vigo di Cadore con il valico della Sella Ciampigotto, posta a 1790 m s.l.m., che unisce il Cadore alla Carnia.\nCaratteristiche della diga.\nNel corpo della diga e nella roccia circostante \u00e8 stata installata una vasta rete di controllo e misura comprendente fra l'altro 9 clinometri, 54 estensimetri elettroacustici, 48 sedi per estensimetri removibili, 14 sedi per dilatometri removibili, collimatori, una completa stazione sismografica. Gli spostamenti della roccia sono controllati mediante rete di triangolazione a postazioni fisse.\nLe opere di scarico, sono costituite da quattro scarichi: di alleggerimento, di mezzofondo, di fondo e di esaurimento. Alle camere di manovra dei primi tre, situati in sponda sinistra, si accede mediante un unico pozzo verticale. Il quarto, (di esaurimento) \u00e8 manovrabile ad un livello di minimo invaso, ed attraversa il corpo della diga. La portata complessiva dei primi tre scarichi, durante lo smaltimento delle piene, \u00e8 di . La diga \u00e8 inoltre tracimabile nella parte centrale, per un tratto di 50 metri, diviso in cinque luci, capaci di una portata complessiva di ."}
{"id": "1760671", "revid": "1318658", "url": "https://it.wikipedia.org/wiki?curid=1760671", "title": "Mummia di palude", "text": "Una mummia di palude \u00e8 un resto umano conservato dentro una torbiera, con esempi rinvenuti in Nord Europa, Gran Bretagna e Irlanda. A differenza della maggior parte degli antichi resti umani, gli organismi che vivono nelle paludi hanno contribuito alla preservazione della pelle e gli organi interni a causa delle insolite condizioni di conservazione.\nIn determinate condizioni, l'acidit\u00e0 dell'acqua, il freddo e la mancanza di ossigeno si combinano e fanno s\u00ec che la pelle diventi scura: la conservazione dello scheletro \u00e8 molto rara in questi reperti, perch\u00e9 l'acido presente nella torba scioglie il carbonato di calcio delle ossa. Questi ritrovamenti forniscono un prezioso materiale di ricerca per gli archeologi.\nSu alcuni resti \u00e8 stato addirittura possibile rilevare le impronte digitali, mentre su altri si sono conservati persino dei tatuaggi. C.H. Vogelius Andersen fu molto sorpreso quando si rese conto che le impronte digitali prese all'Uomo di Grauballe erano chiare come le sue; mentre nella Mummia di Tollund si possono notare dei perfetti lineamenti del viso, con molti piccoli dettagli perfettamente conservati.\nRitrovamenti.\nPi\u00f9 di un migliaio di mummie di palude sono state ritrovate in regioni associate con i Celti. Il primo reperto rinvenuto, quello dell'Uomo di Koelbjerg, \u00e8 stato datato a circa anni fa. Il pi\u00f9 recente \u00e8 del XVI secolo, una donna in Irlanda che potrebbe essere stata sepolta in terra sconsacrata a seguito di un suicidio. Comunque le mummie di palude pi\u00f9 frequenti sono legate all'et\u00e0 celtica.\nMummie di tal fatta, sia di persone che di animali, sono state scoperte in torbiere in Gran Bretagna, Irlanda, Germania settentrionale, i Paesi Bassi, la Danimarca (Jutland e Selandia), e Svezia meridionale. Le prime registrazioni di tali rinvenimenti risalgono al XVIII secolo. La prima mummia di palude ad essere scoperta \u00e8 stata quella di Kibbelgaarn nei Paesi Bassi, nel 1791.\nAl momento della scoperta non era possibile determinare se un corpo fosse stato sepolto in una palude per anni, decenni o secoli. Tuttavia, nel corso del XX secolo, le tecnologie mediche e forensi (ad esempio, la datazione con il radiocarbonio) si sono molto evolute, tanto da consentire ai ricercatori di determinare il momento della sepoltura, l'et\u00e0 della persona morta, e altri dettagli. Gli scienziati hanno potuto studiare la loro pelle, ricostruire l'aspetto e anche determinare quale sia stato il loro ultimo pasto dal contenuto del loro stomaco. I loro denti hanno permesso di ottenere l'et\u00e0 del soggetto e di individuare il tipo di cibo che mangiavano durante la loro vita.\nCause della morte.\nMolti corpi ritrovati presentano segni di morte violenta, pugnalati, bastonati, impiccati o strangolati, e in pi\u00f9 di un caso queste violenze venivano perpetrate insieme. I capezzoli dell'uomo di Croghan sono stati quasi tranciati di netto; i cadaveri venivano spesso decapitati poi deliberatamente sepolti nella palude, utilizzando dei pali per farli sprofondare gi\u00f9. Le interpretazioni dei vari esami forensi possono variare, ma non \u00e8 ancora chiaro se siano stati uccisi e sepolti nella palude come pena per aver commesso un reato o se invece sono delle vittime sacrificali. Alcuni corpi, come ad esempio la Mummia di Tollund, sono stati ritrovati con la corda usata per strangolarli ancora intorno al collo.\nAltri, come ad esempio la Ragazza di Yde, avevano i capelli tagliati solo da una parte del capo. Queste persone sembrano costantemente appartenere alle classi superiori; le loro unghie sono curate e le proteine prelevate dai loro capelli indicano una buona alimentazione. Strabone riporta che i Celti eseguivano divinazioni utilizzando viscere di vittime umane; su alcune mummie di palude, come ad esempio gli Uomini di Weerdinge ritrovati nel sud dei Paesi Bassi, le viscere erano state prelevate per mezzo di incisioni.\nTuttavia, alla luce di un del National Geographic, pu\u00f2 essere possibile che tali lesioni non siano sempre state inflitte da altre persone come tortura, ma piuttosto causate dal peso delle torbiere.\nL'uguaglianza dei dettagli di uccisione rituale diffusa su una vasta area del Nord Europa \u00e8 un chiaro testamento di una cultura ampiamente unificata, che conferma l'espansione raggiunta dalla civilt\u00e0 celtica indicata nei siti archeologici di tipo La T\u00e8ne.\nRicerche archeologiche.\nNel caso delle \"mummie\" di Cladh Hallan, le sepolture sono state interpretate come un primitivo metodo di imbalsamazione di singoli individui.\nI raggi X sono molto importanti nella ricerca delle mummie di palude in quanto si pu\u00f2 ottenere una foto di un corpo nella torba, che si pu\u00f2 poi rimuovere senza danneggiare il reperto stesso. La radio datazione al carbonio \u00e8 utilizzata molto spesso, in quanto d\u00e0 con precisione la data del ritrovamento, di solito la maggior parte risale all'et\u00e0 della pietra.\nPoich\u00e9 la torbiera preserva i tessuti morbidi interni, \u00e8 quasi sempre possibile studiare il contenuto dello stomaco dei corpi ritrovati. Inoltre \u00e8 possibile ricostruire il volto tramite una impressionante tecnica derivata del metodo moderno per l'identificazione di criminali; infatti partendo da varie misurazioni effettuate sul cranio \u00e8 possibile ricostruire quasi alla perfezione il volto di chiunque."}
{"id": "1760672", "revid": "1343317", "url": "https://it.wikipedia.org/wiki?curid=1760672", "title": "Pomodorino del piennolo del Vesuvio", "text": "Il Pomodorino del Piennolo del Vesuvio \u00e8 una variet\u00e0 di pomodoro coltivata esclusivamente sulle pendici vulcaniche del Vesuvio.\nGi\u00e0 riconosciuto come prodotto agroalimentare tradizionale dalla regione Campania, il \"Pomodorino del Piennolo del Vesuvio\" \u00e8 divenuta una DOP dal 2009.\nStoria.\nIl pomodorino conservato al pi\u00e8nnolo o in conserva \u00e8 una delle produzioni pi\u00f9 antiche e tipiche dell'area vesuviana. Le prime testimonianze documentate e tecnicamente dettagliate risalgono alle pubblicazioni della Regia Scuola Superiore di Agricoltura di Portici negli anni 1885, 1902 e 1916.\nNei secoli precedenti la coltivazione di questo tipo di pomodoro si era affermata sia per le ridotte esigenze colturali sia per l'idoneit\u00e0 alla lunga conservazione nei mesi invernali in virt\u00f9 della consistenza della buccia.\nL'antica diffusione di questa tipologia di pomodoro conservato era infatti legata alla necessit\u00e0 di disporre nei mesi invernali di pomodoro allo stato fresco per poter adeguatamente guarnire le preparazioni domestiche, da sempre molto diffuse nel Napoletano fra cui pizze e primi piatti che richiedevano intensit\u00e0 di gusto e di fragranze.\nCaratteristiche.\nIl prodotto \u00e8 ottenuto dalla specie \"Solanum lycopersicum\" variet\u00e0 \"Mill\", derivanti dalle cultivar tradizionali note come Fiaschella, Lampadina, Patanara, Principe Borghese e Re Umberto un tempo coltivate nell'area. Le bacche, del peso non superiore a 30 grammi, hanno una forma ovale allungata, lievemente a pera o a cuore, di cui \u00e8 ben visibile la parte apicale (il \"pizzo\").\nI pomodorini del Vesuvio si possono conservare a lungo grazie alla buccia spessa. Sono tradizionalmente raccolti a grappolo e appesi sui balconi, prendendo, in questo modo, il nome di \"pi\u00e9nnolo\" (pendolo) o \"spongillo \"(per il pizzo che presentano alla loro estremit\u00e0).\nZona di produzione.\nPer la zona di coltivazione molto ristretta, il prezzo imposto \u00e8 leggermente pi\u00f9 elevato rispetto agli altri esemplari pi\u00f9 diffusi. I terreni nei quali si coltiva questa variet\u00e0 sono il risultato di millenni di stratificazione della lava e sono difficilmente raggiungibili, in quanto ubicati ad alta quota. Per questo, a Napoli, i pomodori \"a spongillo\" sono detti anche \"di montagna\".\nL'areale di produzione include i seguenti comuni della citt\u00e0 metropolitana di Napoli: Boscoreale, Boscotrecase, Cercola, Ercolano, Massa di Somma, Ottaviano, Pollena Trocchia, Portici, Sant'Anastasia, San Giorgio a Cremano, San Giuseppe Vesuviano, San Sebastiano al Vesuvio, Somma Vesuviana, Terzigno, Torre Annunziata, Torre del Greco e Trecase."}
{"id": "1760674", "revid": "1699816", "url": "https://it.wikipedia.org/wiki?curid=1760674", "title": "You Make Me Wanna", "text": "You Make Me Wanna \u00e8 un brano musicale R&amp;B del cantante statunitense Usher, scritto dallo stesso insieme a Manuel Seal e Alphonse Williams e prodotto da Jermaine Dupri, pubblicato nel 1997 come singolo d'apertura del suo secondo album \"My Way\". Si tratta del primo singolo di Usher ad aver avuto davvero successo e ad aver definitivamente lanciato la carriera internazionale del cantante. Il brano ha raggiunto la seconda posizione della classifica ufficiale statunitense e la prima posizione di quella britannica, ricevendo il doppio disco di platino negli Stati Uniti con oltre due milioni di copie vendute e il disco d'argento nel Regno Unito. Il singolo ha inoltre speso undici settimane consecutive alla prima posizione della classifica R&amp;B ufficiale statunitense ed \u00e8 entrato nella top20 di molte classifiche internazionali. La canzone fu nominata ai Grammy Awards del 1998 nella categoria Migliore Interpretazione R&amp;B maschile.\nComposizione e testo.\nIl brano \u00e8 il primo singolo dell'artista ad essere stato prodotto da Jermaine Dupri e segna l'inizio di una lunga e fruttuosa collaborazione con il produttore. Il pezzo attinge le sue sonorit\u00e0 dal R&amp;B, dal soul e dal pop ed \u00e8 costruito sulla base di una chitarra acustica, oltre ad incorporare pesantemente elementi di Hi-hat e campane.\nIl testo affronta la situazione di un menage a trois in cui il cantante si troverebbe coinvolto insieme alla sua fidanzata ufficiale e alla migliore amica di quest' ultima. Nel ritornello della canzone l'artista ripete \"Vuoi farmi lasciare quella con cui sto e iniziare una relazione con te\". Usher dichiar\u00f2 alla rivista \"Rolling Stone\" di essere stato ispirato per il testo del brano dalle sue precedenti esperienze con tre ragazze nello stesso periodo.\nIl singolo.\nSi tratta del primo singolo del cantante a raggiungere la vetta della classifica inglese, oltre ad essere arrivata al numero due della Billboard Hot 100. Il singolo di Usher \u00e8 stato inoltre uno dei brani pi\u00f9 longevi nella \"Billboard\" R&amp;B/Hip-Hop con 71 settimane di permanenza, dietro solo a \"Be Without You\" di Mary J. Blige con 75 settimane di permanenza in chart.\nIl video.\nIl video prodotto per \"You Make Me Wanna\" \u00e8 stato diretto da Bille Woodruff, con il montaggio di Nabil Mechi e la fotografia di Daniel Pearl. Le coreografie del brano sono state curate da Jamal &amp; Rosero. Nel video Usher esegue il brano in diverse location e con abbigliamento differente, spesso eseguendo una coregorafia insieme ad altri quattro ballerini neri."}
{"id": "1760678", "revid": "72396", "url": "https://it.wikipedia.org/wiki?curid=1760678", "title": "Carl Erik Martin Soya", "text": "Soya \u00e8 considerato una delle figure pi\u00f9 rappresentative delle scene contemporanee in Danimarca. I suoi lavori, da un iniziale e pi\u00f9 generico svolgimento naturalista, rivelano in seguito un attento studio di ambiente e di introspezione psicologica.\nTra le sue numerose opere, \u00e8 da ricordare soprattutto la tetralogia \"Moscacieca\". Nei tre drammi e una farsa in cui essa si articola (\"Frammenti d'un disegno\", del 1940; \"Due fili\", del 1943; \"Trent'anni di proroga\", del 1944 e \"Libera scelta\" del 1948), il tema centrale \u00e8 costituito dal problema del destino in rapporto con il libero arbitrio, tema che Soya svolge con notevole abilit\u00e0 di linguaggio e seguendo una linea sincera di moralismo.\nDella sua produzione narrativa l'opera pi\u00f9 significativa \u00e8 il romanzo autobiografico \"La casa di mia nonna\", del 1943 efficacissima rappresentazione della vita in una casa della piccola borghesia; inoltre sono da ricordare, oltre l'autobiografico \"Diciassette anni\", del 1954, i volumi \"Dedicato a Boccaccio\", del 1959 e \"Dedicato a Dio\", del 1966."}
{"id": "1760682", "revid": "709565", "url": "https://it.wikipedia.org/wiki?curid=1760682", "title": "Johnny DC", "text": "Johnny DC \u00e8 un personaggio immaginario dell'editore di fumetti statunitense DC Comics utilizzato sia come mascotte per alcune linee di fumetti e, occasionalmente, come personaggio metafisico che commenta i fumetti in cui appare.\nStoria.\nIl personaggio apparve originariamente in varie pubblicit\u00e0 del periodo Silver Age per promuovere l'intera linea di fumetti della DC Comics. Aveva una faccia da cartone, indossava un tocco, aveva linee stilizzate per braccia e gambe e un corpo che consisteva nel logo della DC Comics.\nAlla fine degli anni ottanta fu protagonista di una pagina promozionale chiamata \"DCI with Johnny DC\" che apparve in molti fumetti dell'epoca. Come i \"Bollen Bulletin\" della Marvel, \"DCI with Johnny DC\" conteneva varie notizie DC, spesso focalizzandosi su determinati volumi o autori includendo anche una lista parziale del catalogo di titoli pubblicati.\nA met\u00e0 degli anni novanta apparve nello speciale umoristico \"Sergio Aragon\u00e9s\" \"Destroys DC\" mostrato disilluso dalla direzione moderna presa dai fumetti di supereroi della DC, criticando i vari membri della Justice League accusandoli di essere cambiati in peggio.\nNel 2004 il personaggio venne rinnovato e ridisegnato per assomigliare a un bambino stilizzato in stile da cartone animato. Il suo nome \u00e8 ora usato per la linea di fumetti della DC Comics dedicata principalmente ai bambini di circa 8-13 anni. La linea \u00e8 composta principalmente da libri basati sulle serie televisive animate della Warner Bros. e di Cartoon Network. Questi hanno incluso serie tratte da serie animate come Scooby-Doo, Looney Tunes e Le Superchicche e quelle basate sui supereroi della DC Comics come \"The Batman Strikes!\",\"The Legion of Superheroes in the 31st Century\", \"Justice League Unlimited\" e \"Teen Titans Go!\".\nNell'aprile 2008, le impronte di Johnny DC sono state interrotte e sostituite con impronte \"swirl\" di DC Comics."}
{"id": "1760684", "revid": "1123126", "url": "https://it.wikipedia.org/wiki?curid=1760684", "title": "Signori del Principato di Monaco", "text": ""}
{"id": "1760685", "revid": "775372", "url": "https://it.wikipedia.org/wiki?curid=1760685", "title": "Bartolo Ciccardini", "text": "Biografia.\nTrasferitosi a Roma dal 1947, partecipa al fervore culturale e impegno politico dei giovani cattolici, guidati da Giuseppe Dossetti e Amintore Fanfani, contribuendo al periodico \"Terza generazione\" finanziata da Alcide De Gasperi, e collaborando in particolare con Felice Balbo, Ubaldo Scassellati, e Gianni Baget Bozzo.\nIscritto alla Democrazia Cristiana, \u00e8 stato eletto per la prima volta alla Camera dei deputati nel 1968 e successivamente confermato alle elezioni del 1972, 1976, 1979, 1983 e 1987.\n\u00c8 stato sottosegretario di stato ai trasporti nel governo Cossiga I e sottosegretario alla difesa nei governi Cossiga II, Spadolini I, Spadolini II, Fanfani V e Craxi I.\nDopo il dissolvimento della Democrazia Cristiana, all'inizio degli anni novanta fu fra i promotori della formazione politica dei Cristiano Sociali. Nel 1994 fu candidato per i Progressisti al Senato nel collegio di Roma Centro, ma fu battuto da Giulio Maceratini, candidato del Polo del Buon Governo.\nPrima di dedicarsi a tempo pieno alla politica, ha curato per la RAI trasmissioni televisive di impronta culturale (un suo speciale con intervista a Pier Paolo Pasolini \u00e8 stato trasmesso in replica da Rai Storia nel maggio 2010).\nIncarichi parlamentari.\n\u00c8 stato membro delle seguenti commissioni parlamentari della Camera:"}
{"id": "1760690", "revid": "1543377", "url": "https://it.wikipedia.org/wiki?curid=1760690", "title": "Provincia di Loroum", "text": "La provincia di Loroum \u00e8 una delle 45 province del Burkina Faso, situata nella Regione del Nord. Il capoluogo \u00e8 Titao.\nStruttura della provincia.\nLa provincia di Loroum comprende 4 dipartimenti, di cui 1 citt\u00e0 e 3 comuni:"}
{"id": "1760692", "revid": "561353", "url": "https://it.wikipedia.org/wiki?curid=1760692", "title": "Lithophaga", "text": "Lithophaga \u00e8 un genere di molluschi bivalvi della famiglia Mytilidae."}
{"id": "1760693", "revid": "86343", "url": "https://it.wikipedia.org/wiki?curid=1760693", "title": "Loroum", "text": ""}
{"id": "1760702", "revid": "154893", "url": "https://it.wikipedia.org/wiki?curid=1760702", "title": "Gas da respirazione", "text": ""}
{"id": "1760704", "revid": "767487", "url": "https://it.wikipedia.org/wiki?curid=1760704", "title": "Certified Gangstas", "text": "Certified Gangstas \u00e8 un singolo del rapper statunitense Jim Jones estratto dall'album \"On My Way to Church\". \u00c8 stato prodotto da Larry Davis e vi hanno partecipato The Game e Cam'ron.\nInformazioni.\nLa canzone non ha debuttato nella chart \"Billboard Hot 100\", ma ha raggiunto la posizione n.80 nella \"Hot R&amp;B/Hip-Hop Songs\". Il testo \u00e8 stato scritto dagli stessi Jim Jones, Cam'ron e The Game, pi\u00f9 da P. Corely e D. Holmes.\nLa canzone reca nell'album i featuring di Cam'ron e Bezel, quest'ultimo il quale nel videoclip \u00e8 sostituito da The Game. Un remix del singolo \u00e8 invece con The Game e Lil' Flip.\n\"Certified Gangstas\" campiona il singolo \"Boyz-n-the-Hood\" di Eazy-E."}
{"id": "1760710", "revid": "1543377", "url": "https://it.wikipedia.org/wiki?curid=1760710", "title": "Provincia di Passor\u00e9", "text": "La provincia di Passor\u00e9 \u00e8 una delle 45 province del Burkina Faso, situata nella Regione del Nord. Il capoluogo \u00e8 Yako.\nStruttura della provincia.\nLa provincia di Passor\u00e9 comprende 9 dipartimenti, di cui 1 citt\u00e0 e 8 comuni:"}
{"id": "1760711", "revid": "287204", "url": "https://it.wikipedia.org/wiki?curid=1760711", "title": "Provincia di Passore", "text": ""}
{"id": "1760712", "revid": "86343", "url": "https://it.wikipedia.org/wiki?curid=1760712", "title": "Passore", "text": ""}
{"id": "1760714", "revid": "86343", "url": "https://it.wikipedia.org/wiki?curid=1760714", "title": "Passor\u00e9", "text": ""}
{"id": "1760715", "revid": "123542012", "url": "https://it.wikipedia.org/wiki?curid=1760715", "title": "Nice and Slow", "text": "Nice and Slow \u00e8 un brano musicale R&amp;B del 1997 di Usher, estratto come secondo singolo dal suo secondo album \"My Way\". Il singolo \u00e8 stato il primo di Usher a raggiungere la prima posizione della Billboard Hot 100, e il secondo ad arrivare alla prima posizione della Hot R&amp;B/Hip-Hop Songs.\nIl singolo.\n\"Nice and Slow\" \u00e8 il primo singolo di Usher ad arrivare alla vetta della prestigiosa classifica \"Billboard Hot 100\" nelle prime settimane del 1998. Curiosamente invece nel Regno Unito, \"Nice and Slow\" non bissa il successo del precedente \"You Make Me Wanna\" arrivando al suo massimo alla posizione #24, diventando quindi l'ultimo singolo estratto da \"My Way\" ad essere pubblicato in UK. La canzone \u00e8 stata scritta da Brian Casey del gruppo Jagged Edge, Manuel Seal Jr., Jermaine Dupri e lo stesso Usher Raymond.\nIl video.\nIl video prodotto per \"You Make Me Wanna\" \u00e8 stato diretto da Hype Williams, con fotografia di Daniel Pearl. Le coreografie del brano sono state curate da Jamal &amp; Rosero. Nel video, strutturato come un film d'azione, Usher deve salvare la sua fidanzata (interpretata da Kimora Lee Simmons) da una banda di malintenzionati che lo ricattano per soldi. Le scene, ambientate a Parigi, sono intervallate da sequenze in cui Usher esegue il brano, in cui viene spesso ripreso dal basso usando la tecnica fish-eye."}
{"id": "1760716", "revid": "110157", "url": "https://it.wikipedia.org/wiki?curid=1760716", "title": "H\u00e4lsingland", "text": "H\u00e4lsingland (anche \"Helsingia\") \u00e8 una provincia storica (\"landskap\") della Svezia centro-orientale. \u00c8 situata nella regione di Norrland e fa parte, a livello amministrativo, della contea di G\u00e4vleborg di cui costituisce la porzione settentrionale, e, in misura minore, delle contee di J\u00e4mtland e V\u00e4sternorrland. \nConfina con le province di G\u00e4strikland, Dalarna, H\u00e4rjedalen e Medelpad, e si affaccia al mare, a est, sul golfo di Botnia.\nStoricamente, il territorio era suddiviso fra tre citt\u00e0 dotate di statuto (Hudiksvall che lo ottenne nel 1582; S\u00f6derhamn, 1620; Bolln\u00e4s, 1942) e nove distretti di corte (\"tingslag\"). \nI distretti di corte erano: \"Arbr\u00e5, Bergsj\u00f6, Delsbo, En\u00e5nger, Forsa, H\u00e4lsingland Sudorientale, H\u00e4lsingland Sudoccidentale, J\u00e4rvs\u00f6\" e \"Ljusdal\"."}
{"id": "1760725", "revid": "1632387", "url": "https://it.wikipedia.org/wiki?curid=1760725", "title": "Clown in the Mirror", "text": "Clown in the Mirror \u00e8 il secondo album in studio della progressive metal band danese Royal Hunt.\nTracce.\nTutte le canzoni scritte da Andr\u00e9 Andersen."}
{"id": "1760729", "revid": "1632387", "url": "https://it.wikipedia.org/wiki?curid=1760729", "title": "Fenomeno Phi", "text": "Fenomeno Phi \u00e8 il nome dato all'ipotesi di spiegazione della percezione illusoria descritta da Max Wertheimer nel suo \"Experimentellen Studien \u00fcber das Sehen von Bewegung\" (\"Studi sperimentali sulla percezione del movimento\",1912), dove un'incorporea percezione del movimento \u00e8 prodotta da una successione di immagini statiche. \nL'esperimento.\nLa classica dimostrazione del fenomeno phi coinvolge uno spettatore o un pubblico che guarda uno schermo, sul quale lo sperimentatore proietta due immagini in successione. La prima immagine rappresenta una linea sul lato sinistro del fotogramma. La seconda immagine rappresenta una linea sul lato destro. Il tempo / ritardo (l'intervallo inter-stimolo, ISI) tra la scomparsa della prima immagine e l'apparizione della seconda viene variato. Una volta che entrambe le immagini sono state proiettate, lo sperimentatore chiede allo spettatore o al pubblico di descrivere ci\u00f2 che \u00e8 stato visto. La risposta cambia al variare della durata del ritardo tra la presentazione della prima e della seconda riga.\nCon un intervallo molto ridotto tra le due presentazioni (circa 0-30 millisecondi nello studio originale), lo spettatore riferir\u00e0 di percepire simultaneamente le due linee. All'aumentare del tempo che intercorre tra le due presentazioni, poco prima che le due linee non siano pi\u00f9 percepite simultaneamente ma in successione, si verifica il fenomeno phi: sebbene entrambe le linee siano percepite come stazionarie e simultanee, tra di esse viene percepito il movimento. Questo movimento \u00e8 descritto come avente direzione (dalla linea presentata in precedenza alla linea presentata pi\u00f9 tardi) pur non essendo legato a un oggetto. \u00c8 stato quindi descritto anche come movimento \"puro\", ovvero movimento non legato a un oggetto.\nQuesta osservazione ha portato Wertheimer a suggerire che la percezione del movimento \u00e8 \"primaria come qualsiasi altro fenomeno sensoriale\". Ad esempio: il tatto pu\u00f2 essere percepito senza vedere (o sentire, odorare, ...) di essere toccati. In questo senso, \u00e8 \"primario\" in quanto non si basa su nessun altro senso per essere percepito. Allo stesso modo, il movimento phi \u00e8 percepito senza vedere un oggetto in movimento, rendendolo allo stesso modo 'primario'.\nSe il ritardo tra le presentazioni consecutive viene prolungato ulteriormente, viene percepito il \"movimento beta\": la linea in posizione A viene percepita come spostata in posizione B. Negli esperimenti originali di Wertheimer, un ritardo di 60 ms \u00e8 risultato essere ottimale per ottenere questo tipo di percetto. Se il ritardo \u00e8 ulteriormente prolungato, si possono percepire due forme di movimento parziale: movimento doppio e movimento singolo. Nel movimento doppio, vengono percepite due linee che si muovono entrambe, ma non in modo continuo. Nel movimento singolo, vengono percepite due linee di cui solo una si sta muovendo. Infine, da un ritardo di circa 200 ms in poi, le due linee vengono percepite in successione: prima A, poi B.\nApplicazioni.\nIl fenomeno Phi fornisce una spiegazione alla percezione del movimento che si ha nel cinema e nell'animazione, oltrech\u00e9 in alcuni apparecchi come il fenachistoscopio e lo zootropio."}
{"id": "1760734", "revid": "6923", "url": "https://it.wikipedia.org/wiki?curid=1760734", "title": "Pierre Goldman", "text": "Biografia.\nEra figlio del partigiano ebreo polacco, eroe della Resistenza francese, Alter Mojze Goldman e fratellastro del celebre cantautore Jean-Jacques Goldman.\nDisertore del servizio militare, fugg\u00ec a Cuba dove entr\u00f2 in contatto con Fidel Castro, per poi lasciare l'isola dopo la morte di Che Guevara ed unirsi ai guerriglieri venezuelani. \nPerso il sostegno economico di Cuba, nel 1969 con la guerriglia FALN prese parte alla rapina alla \"Royal Bank of Canada\" a Puerto La Cruz, rubando 2,6 milioni di bol\u00edvar (fu la rapina pi\u00f9 grossa dell'anno); fu l'unico del commando a non essere identificato, cos\u00ec scapp\u00f2 e torn\u00f2 in Francia.\nTornato in patria per vivere inizi\u00f2 a rapinare farmacie e piccoli negozi, fino a venir arrestato a Parigi per un omicidio da lui sempre negato. Il suo caso trov\u00f2 il sostegno e la vicinanza di molti intellettuali, che firmeranno per lui una petizione; fra questi c'\u00e8 anche Maxime Le Forestier, che gli dedic\u00f2 una canzone. Assolto per l'omicidio, venne condannato per le altre rapine. In prigione studi\u00f2 filosofia e scrisse un libro che incontr\u00f2 il favore di Simone Signoret, Fran\u00e7oise Sagan e Jean-Paul Sartre.\nUscito per buona condotta, inizi\u00f2 a lavorare per \"Les Temps Modernes\" e \"Lib\u00e9ration\".\nIl 20 settembre 1979 venne ucciso a Parigi e il suo omicidio venne rivendicato da uno sconosciuto gruppo d'estrema destra. Al suo funerale hanno partecipato 15.000 persone. Gli assassini non sono mai stati trovati, ma la tesi pi\u00f9 accreditata \u00e8 quella di un'esecuzione ad opera della criminalit\u00e0 organizzata di Marsiglia, sotto il controllo dei GAL (\"Grupos Antiterroristas de Liberaci\u00f3n\"), uno squadrone della morte organizzato dagli agenti spagnoli per combattere l'ETA, con cui probabilmente Pierre Goldman stava collaborando per ottenere armi. Altri per\u00f2 sostengono che l'omicidio sia stato organizzato dai servizi segreti francesi dello SDECE."}
{"id": "1760735", "revid": "115549", "url": "https://it.wikipedia.org/wiki?curid=1760735", "title": "Forma di governo direttoriale", "text": ""}
{"id": "1760736", "revid": "729019", "url": "https://it.wikipedia.org/wiki?curid=1760736", "title": ".338 Winchester Magnum", "text": "Il .338 Winchester Magnum \u00e8 un tipo di cartuccia per fucili da caccia introdotto sul mercato da Winchester nei tardi anni '50, insieme al .264 Winchester Magnum. Si basa su due tipi di palla: quella da 200-225 adatto ad ungulati di dimensioni medio-grosse e quella da 250 grani per la selvaggina nordamericana pi\u00f9 grossa e pericolosa.\nDeriva dal .458 Winchester Magnum ed \u00e8 stato ottenuto restringendo il colletto della suddetta cartuccia."}
{"id": "1760737", "revid": "767487", "url": "https://it.wikipedia.org/wiki?curid=1760737", "title": "Disimpegno", "text": "Disimpegno (\"Disengagement\") \u00e8 un film del 2007 diretto da Amos Gitai.\nIl film, di co-produzione francese, tedesca, israeliana ed italiana, affronta lo sgombero dei coloni israeliani dalla Striscia di Gaza nell'agosto del 2005, iniziato quando il primo ministro Ariel Sharon invit\u00f2 i giornalisti di tutto il mondo a documentare l'evento con lo scopo di pubblicizzare la bont\u00e0 di uno stato che vuole la pace. Amos Gitai riprese scene disperate, di panico e distruzione, con i soldati che portano via di peso i loro connazionali in preghiera.\nIl film \u00e8 stato presentato nella sezione \"Fuori concorso\" della 64\u00aa Mostra internazionale d'arte cinematografica di Venezia del 2007, nonch\u00e9 al Toronto International Film Festival dello stesso anno.\nTrama.\nA seguito della morte di suo padre, Ana (interpretata da Juliette Binoche) e il suo fratello adottivo Uli (interpretato da Liron Levo) si incontrano ad Avignone. Il padre di Ana ha disposto nel suo testamento che lei non possa accedere all'eredit\u00e0 finch\u00e9 non avr\u00e0 ritrovato la figlia che aveva abbandonato quando era adolescente. La sua ricerca la condurr\u00e0 a Gaza durante il piano di disimpegno unilaterale israeliano del 2005, in un clima di incertezze e di pericoli."}
{"id": "1760739", "revid": "1924342", "url": "https://it.wikipedia.org/wiki?curid=1760739", "title": "My Way (singolo Usher)", "text": "My Way \u00e8 un singolo del 1998 di Usher, estratto come singolo dal suo secondo album omonimo. Il singolo raggiunse la seconda posizione della classifica statunitense \"Billboard Hot 100\".\nIl brano campiona una canzone del 1998 di Lil Troy (\"Wanna Be a Baller\").\nIl video musicale prodotto per \"My Way\" \u00e8 stato diretto da Paul Hunter."}
{"id": "1760742", "revid": "125838102", "url": "https://it.wikipedia.org/wiki?curid=1760742", "title": "Armando Spadini", "text": "Biografia.\nFiglio di un artigiano e dalla sarta Maria Rigacci, nasce il 29 luglio 1883 a Firenze, quartiere di San Frediano. \nDopo aver frequentato la scuola di decorazione di Santa Croce e svolto il praticantato presso botteghe ceramiste, si iscrive alla \"Scuola Libera del Nudo\" dell'Accademia di belle arti di Firenze diretta dal maestro Giovanni Fattori, dove conosce fra gli altri Ardengo Soffici e Adolfo De Carolis. \nNel 1901, insieme a De Carolis, partecipa al concorso Alinari dove ottiene il secondo premio per l\u2019illustrazione della Divina Commedia con il quadro \"Bestemmia e punizione di Vanni Fucci\". \nDi seguito assume notoriet\u00e0 nei circoli artistici e letterari, dove collabora con xilografie e disegni alle riviste \"Leonardo\" di Giovanni Papini e \"Hermes\" di Giuseppe Antonio Borgese. \nCompiuto il servizio militare a Napoli, nel 1905 ritorna a Firenze e concorre al Pensionato artistico nazionale del 1909, dove risulta vincitore. \nNel 1908 a Bagno di Romagna sposa Pasqualina Cervone, pittrice conosciuta presso la scuola di Giovanni Fattori e principale musa dell'artista; nel 1910 si trasferisce a Roma, citt\u00e0 che inizialmente vive con diffidenza, ma che ben presto riesce ad apprezzare grazie alla forte amicizia con il critico Emilio Cecchi, che lo considera uno dei pi\u00f9 valenti pittori del nuovo secolo e con il quale frequenta l'ambiente di letterati e artisti che si riuniscono al caff\u00e8 Aragno di via del Corso.\nNello stesso anno, dopo la morte prematura del figlio Mario, nasce Anna, futura moglie dello scrittore e giornalista Leo Longanesi e nel 1911 il secondogenito Andrea, apprezzato scultore e ceramista.\nDopo una prima mostra nel 1912 al Pensionato artistico, partecipa agli eventi della Secessione Romana del 1913 e del 1915 con dieci dipinti, fra i quali \"Bimbi al sole\", riscuotendo i primi successi, mentre l'anno precedente aveva concorso senza successo alla prova per la cattedra di pittura dell'Accademia di Perugia con \"Donna in rosso\". \nRichiamato alle armi, nel 1917 \u00e8 riformato a causa del manifestarsi dei primi sintomi della nefrite cronica che ne causer\u00e0 la prematura scomparsa; si trasferisce con la moglie e i figli in una villetta nel quartiere Parioli, allora ai margini della campagna romana, che diventa meta di assidue frequentazioni dei suoi amici letterati e artisti, come Emilio Cecchi, Antonio Baldini, Vincenzo Cardarelli, Giovanni Papini, Ardengo Soffici, Giuseppe Ungaretti, Cipriano Efisio Oppo, Giorgio De Chirico e Amerigo Bartoli. \nNel 1918 espone alla mostra d'Arte Italiana di Zurigo e gli viene dedicata una personale presso la Casina Valadier. \nL'amicizia con Cecchi e Baldini e la frequentazione dell\u2019ambiente culturale della \"terza saletta\" del Caff\u00e8 Aragno contribuiscono ad avvicinarlo, nel 1919, alla rivista letteraria \"La Ronda\". \nNel 1920 espone a Milano e, grazie all'interessamento di Ugo Ojetti che pubblica una monografia a lui dedicata, vince una cattedra di belle arti a Firenze ma vi rinuncia per non allontanarsi da Roma, dove nel frattempo \u00e8 nato il figlio Raffaele.\nIl crescente interesse intorno alla sua pittura lo solleva dalle difficolt\u00e0 economiche, in particolare grazie al vitalizio di tremila lire al mese da parte dallo scrittore e politico Olindo Malagodi, mentre le condizioni di salute iniziano a peggiorare. Lo stesso anno \u00e8 nominato accademico di San Luca e dall'anno successivo fa parte del comitato per le Biennali romane (1921-1925). \nNel 1921 partecipa con il gruppo di \"Valori Plastici\" alla Fiorentina Primaverile con \"Ritratto di bambina\", \"Paese\" e \"Bovi nella stalla\"; nel 1923 partecipa all' esposizione di arte italiana a Buenos Aires. Nel 1924 ha una sala personale, con trentasette opere, alla XIV Biennale di Venezia, che lo consacra fra gli artisti di conclamata affermazione ed \u00e8 presente alla \"Carnegie Exhibition\" di Pittsburgh. \nMuore a Roma il 31 marzo 1925; le sue spoglie riposano nel cimitero di Poggio a Caiano, citt\u00e0 natale della madre, di fronte all'amico Ardengo Soffici.\nLa I Quadriennale nazionale d'arte di Roma del 1931 gli dedica un'intera sala con una raccolta di suoi dipinti, messi a disposizione dai collezionisti.\nNel 1995, in occasione del settantesimo anniversario della morte, Poggio a Caiano lo ricorda con una mostra all'interno della Villa Medicea del Sangallo.\nNel 2010 presso il Museo di Roma viene allestita la mostra \"Armando Spadini a Roma: tra impressioni e impressionismo\".\nNella sua citt\u00e0 natale gli \u00e8 stata intitolata una via e a lui \u00e8 dedicato uno dei 229 busti di italiani illustri che ornano la passeggiata del Pincio a Roma.\nLa sua opera \"Bambini che studiano\" appare sul retro delle banconote da 1000 lire in circolazione dal 1990 fino all'entrata in vigore dell'Euro.\nNel 2005, a seguito di una donazione da parte della nipote Pasqualina, \u00e8 stato istituito presso il Gabinetto Vieusseux di Firenze il \"Fondo Spadini\", contenente manoscritti dell'artista e la sua corrispondenza con la moglie e altri personaggi del panorama culturale del tempo, fra i quali Sibilla Aleramo, Benedetto Croce, Giorgio de Chirico, Libero Andreotti, Adolfo De Carolis, Lorenzo Montano, Ugo Ojetti, Carlo Carr\u00e0, Emilio Cecchi.\nStile.\nSpadini non riconduce l'appartenenza della sua pittura a una specifica corrente, definendola come elemento di transizione tra la tradizione cinquecentesca veneziana e toscana (in particolare Tiziano, Andrea del Sarto e il Rosso Fiorentino nella capacit\u00e0 di modulazione dei colori) e seicentesca (Caravaggio nel sapiente utilizzo di luci e ombre) e la modernit\u00e0 che anticipa le successive avanguardie.\nIn opere come \"Il pittore e la moglie\" e \"Ritratto della fidanzata\", \u00e8 altres\u00ec evidente l'influenza esercitata dagli studi sulla pittura spagnola, in particolare di Francisco Goya, oltre alla luminosit\u00e0 macchiaiola ereditati da Giovanni Fattori (evidente nel dipinto \"I bovi\"), Telemaco Signorini e Antonio Mancini.\nSulla base di ci\u00f2, la critica moderna ha allontanato la definizione della pittura di Spadini come aderente all'Impressionismo, accezione che era stata aspramente posta dai suoi contemporanei, vedi le definizioni di Giorgio de Chirico di \"un impressionista fesso, di quelli proprio scadenti e inutili\" e di Roberto Melli \"Semplicismo intellettuale irragionevole e recidivo, fatale l'assenza di intelligenza e di giudizio\" e l'accostamento a Pierre-Auguste Renoir per la pittura all'aria aperta e gli effetti cromatici e luminosi in opere come \"Mos\u00e8 ritrovato\", \"Sul prato\", \"Anna tra i fiori\" e le decine di rappresentazioni, anche in matita e acquarello, di Villa Borghese.\nLo stesso de Chirico, nel 1919, rivedr\u00e0 la sua posizione sull'artista, come lui membro del gruppo \"Valori Plastici\".\nUgo Ojetti e Cipriano Efisio Oppo, critici molto influenti, dal 1920 pubblicano giudizi lusinghieri sull'attivit\u00e0 artistica di Spadini che contribuiscono alla rivalutazione della sua attivit\u00e0 artistica.\nLa tematica privilegiata dall'artista fiorentino \u00e8 rappresentata dal soggetto e in particolare dalla sfera famigliare, con la raffigurazione costante della moglie e dei quattro figli."}
{"id": "1760743", "revid": "1543377", "url": "https://it.wikipedia.org/wiki?curid=1760743", "title": "Provincia di Yatenga", "text": "La provincia di Yatenga \u00e8 una delle 45 province del Burkina Faso, situata nella Regione del Nord. Il capoluogo \u00e8 Ouahigouya.\nStruttura della provincia.\nLa provincia di Yatenga comprende 13 dipartimenti, di cui 1 citt\u00e0 e 12 comuni:"}
{"id": "1760746", "revid": "86343", "url": "https://it.wikipedia.org/wiki?curid=1760746", "title": "Yatenga", "text": ""}
{"id": "1760748", "revid": "1005847", "url": "https://it.wikipedia.org/wiki?curid=1760748", "title": "Ministero del welfare", "text": ""}
{"id": "1760750", "revid": "2194936", "url": "https://it.wikipedia.org/wiki?curid=1760750", "title": "Moderati", "text": "I Moderati sono un partito politico italiano di ispirazione centrista e liberale, radicato principalmente nella citt\u00e0 metropolitana di Torino, nonch\u00e9 nel resto del Piemonte, ma presente anche in Lombardia, Emilia-Romagna, Campania e Sicilia.\nL'attuale segretario della formazione politica \u00e8 Giacomo Portas, deputato eletto come indipendente nelle liste del Partito Democratico, dal 24 settembre 2019 iscritto al gruppo parlamentare di Italia Viva.\nStoria.\nI Moderati sono nati il 20 dicembre 2005, con la scelta dei consiglieri regionali piemontesi Giuliano Manolino e Giovanni Pizzale di abbandonare rispettivamente Forza Italia e Italia dei Valori.\nIl primo ha lungamente svolto la carica di sindaco di Pecetto Torinese; l'altro ha ricoperto l'incarico di responsabile nazionale per la Sicurezza.\nAl gruppo si sono uniti anche Mauro Laus (gi\u00e0 vicesegretario torinese del PD) e Graziella Valloggia (eletta in Regione come indipendente nel Partito della Rifondazione Comunista).\nNel suo primo anno di vita sono oltre 70 i consiglieri comunali o provinciali che aderiscono ai Moderati. Alle amministrative 2007, primo vero banco di prova, il risultato parla di 9 seggi in 4 consigli, con il maggior consenso a Moncalieri (10,01%). Il partito diviene cos\u00ec \u00abla novit\u00e0 politica pi\u00f9 significativa comparsa sulla scena politica\u00bb piemontese.\nPer le elezioni politiche del 2008 il partito stringe un'alleanza con il Partito Democratico volta alla \u00abcostruzione di una politica riformista, attenta ai bisogni popolari, lontana dalle tentazioni populiste e massimaliste. (...) in quest'ottica i Moderati si riconoscono nel programma presentato dal PD, sostengono la candidatura di Walter Veltroni e indicano Giacomo Portas per l'inserimento nelle liste del PD per la Camera dei deputati (...) mantenendo la propria autonomia politica e organizzativa\u00bb. Come previsto Portas viene eletto deputato indipendente nelle liste del Partito Democratico nella circoscrizione Piemonte 1. Tuttavia il logo del partito appariva in molte altre circoscrizioni all'interno del cartello della Lista dei grilli parlanti, dando luogo a una querelle giudiziaria.\nL'alleanza Moderati-PD viene confermata il mese dopo da un incontro ufficiale tra i segretari Portas e Veltroni.\nAllo stesso tempo si decide di avviare una collaborazione con il PLI.\nAlle elezioni provinciali del 2009 il partito ottiene 28.329 voti, pari al 2,69% ed elegge un consigliere.\nL'11 dicembre 2010 e il 5 novembre 2011 la formazione partecipa alle manifestazioni nazionali promosse dal PD.\nIl 15 marzo 2012 alla Camera dei Deputati viene presentata la testata giornalistica on line \"Moderati e Riformisti di Centro Sinistra\", il cui direttore editoriale \u00e8 Giorgio Benvenuto.\nAlle elezioni politiche del 2013, all'interno della coalizione di centro-sinistra, vengono presentate liste solamente in due regioni. Esse ottengono rispettivamente lo 0,09% e lo 0,41%, non riuscendo cos\u00ec ad eleggere nessun senatore. Viene invece rieletto alla Camera il segretario del partito Giacomo Portas, candidato nelle liste del PD.\nAlle regionali piemontesi del 2014 i Moderati decidono di sostenere il candidato del centrosinistra Sergio Chiamparino, che risulter\u00e0 vincitore. I Moderati col 2,5% riescono a far eleggere due loro esponenti al consiglio regionale.\nIl 1\u00ba agosto 2015 il senatore Michelino Davico (ex Lega Nord e Italia dei Valori) aderisce al partito.\nIl 19 maggio 2016 il deputato Aniello Formisano (ex IdV) aderisce al partito.\nIl 17 giugno 2016 si costituisce nel gruppo misto alla Camera la componente \"Movimento PPA-Moderati\", formata da Formisano e due deputati indipendenti. Portas decide per\u00f2 di non aderirvi e di restare nel gruppo PD. La componente si scioglie il 19 gennaio 2017.\nIl 9 febbraio 2017 Formisano aderisce al gruppo Civici e Innovatori, restando comunque membro dei Moderati; tuttavia il 28 febbraio 2017 abbandona il partito per aderire ad Articolo 1 - Movimento Democratico e Progressista, il nuovo partito di sinistra nato dalla scissione del Partito Democratico.\nQualche mese pi\u00f9 tardi anche Davico lascia i Moderati per aderire al gruppo \"Federazione della Libert\u00e0.\"\nAlle elezioni politiche del 2018 i Moderati si presentano ancora inseriti nelle liste del PD. Giacomo Portas, candidato nella quota proporzionale della circoscrizione Piemonte 1 per la Camera, viene eletto come primo degli esclusi grazie alla contemporanea elezione del capolista Pier Carlo Padoan in un collegio uninominale.\nAlle elezioni regionali in Piemonte del 2019 sostengono la ricandidatura del presidente uscente Chiamparino, che risulta sconfitto da Alberto Cirio della coalizione di centrodestra; i Moderati scendono cos\u00ec in consiglio da due seggi a uno.\nL'8 gennaio 2020 il movimento viene cancellato dal registro dei partiti politici riconosciuti. \nAlle comunali di Torino del 2021 i Moderati con il 3,38% eleggono due consiglieri nella vittoria di Stefano Lo Russo.\nA Caserta invece sostengono il sindaco uscente Carlo Marino contribuendo alla sua riconferma: la lista \"Moderati Insieme\" \u00e8 il primo partito con il 12,38% e riesce ad eleggere 7 consiglieri."}
{"id": "1760755", "revid": "438678", "url": "https://it.wikipedia.org/wiki?curid=1760755", "title": "Eurodisco", "text": ""}
{"id": "1760757", "revid": "36426", "url": "https://it.wikipedia.org/wiki?curid=1760757", "title": "Via de' Rustici", "text": "Via de' Rustici \u00e8 una via del centro storico di Firenze che va con andamento leggermente curvilineo da via de' Neri a piazza Peruzzi, incontrando sul lato sinistro via Vinegia. La via, seppure secondaria, \u00e8 ricca di architetture antiche, in particolare palazzi nobiliari.\nStoria.\nLa denominazione attesta della presenza, lungo il tratto, del palazzo e delle case della famiglia Rustici (i palazzi detti oggi Visconti di Modrone o forse Nori). Il pi\u00f9 famoso esponente della famiglia fu quel Marco di Bartolomeo Rustici orafo e viaggiatore, autore del prezioso Codice Rustici nelle cui illustrazioni sono riprodotte le chiese fiorentine nel loro aspetto quattrocentesco.\nAllo stesso modo la precedente titolazione, via de' Peruzzi, documentava di come questo ancor pi\u00f9 potente casato avesse fatto della zona il riferimento della propria consorteria.\nDescrizione.\nLa presenza lungo il primo tratto della zona absidale dell'antica chieda di San Remigio, la successione pressoch\u00e9 ininterrotta di 'palagetti' di antiche e nobili origine, lo sfociare nella piazza de' Peruzzi con la quale il tracciato \u00e8 strettamente connesso, rendono la strada di rilevante interesse storico e artistico.\nLa pavimentazione \u00e8 stata rinnovata nel 2006 a seguito di lavori alla rete idrica, sostituendo buona parte del precedente lastrico posato alla rifusa, presumibilmente settecentesco, che non poco contribuiva al pregio del luogo, peraltro gratificato dal mantenimento di un carattere appartato rispetto alle vicine arterie che conducono nel cuore del centro storico.\nLapidi.\nSu palazzo Nori, al 6, una lapide ricorda Ottavio Rinuccini, che visse qui:\nTabernacoli.\nAll'angolo di via de' Neri con via dei Rustici, in una edicola con arco a tutto sesto con il monogramma della chiesa di San Remigio sulla chiava dell'arco, si trova un bassorilievo in stucco policromo, opera derivata da un prototipo fiorentino del XV secolo (forse della bottega dei fratelli Benedetto e Giuliano da Maiano), riproducente la \"Madonna del latte\": la Vergine \u00e8 infatti ritratta nell'atto di porgere la mammella al piccolo Ges\u00f9 che, tutto nudo, sulle ginocchia della Madre, sta per essere allattato. Nel repertorio Bargellini-Guarnieri lo si ricorda come \"fatiscente\", con una foto che mostra uno sportello ligneo in cattive condizioni (oggi sostituito da uno in vetro); del vecchio sportello tuttavia, non privo di decorazioni di gusto che si dice \"seicentesco\" (ma forse pi\u00f9 verosimilmente settecentesco), si son perse le tracce. \nUno \"pseudo\" tabernacolo si trova sulla torre dei Peruzzi nel lato rivolto a via de' Rustici: in una finestra tamponata \u00e8 stato inserito un rilievo con \"San Bartolomeo\". \nInfine, accanto al portale di Palazzo Venerosi Pesciolini, si trova una cveramica devozionale della Madonna del Buon Consiglio, opera in ceramica di Montelupo databile al XIX secolo, che si trova anche in altri luoghi cittadini, tra cui una sulla facciata della vicina loggia dei Peruzzi."}
{"id": "1760758", "revid": "242962", "url": "https://it.wikipedia.org/wiki?curid=1760758", "title": "Brabbia", "text": ""}
{"id": "1760769", "revid": "1833487", "url": "https://it.wikipedia.org/wiki?curid=1760769", "title": "Venus (zoologia)", "text": "Venus \u00e8 un genere di molluschi bivalvi della famiglia Veneridae.\nSpecie.\nTra le \"Venus\" sono contemplate le seguenti specie:"}
{"id": "1760786", "revid": "381021", "url": "https://it.wikipedia.org/wiki?curid=1760786", "title": "Massacre (film)", "text": ""}
{"id": "1760787", "revid": "767487", "url": "https://it.wikipedia.org/wiki?curid=1760787", "title": "D\u011bv\u010d\u00e1tko", "text": "D\u011bv\u010d\u00e1tko \u00e8 un film del 2002 diretto da Benjamin Tu\u010dek."}
{"id": "1760790", "revid": "465169", "url": "https://it.wikipedia.org/wiki?curid=1760790", "title": "U Remind Me", "text": "U Remind Me \u00e8 una canzone di Usher, estratta come singolo dal suo terzo album del 2001 \"8701\".\nIl brano.\nIl singolo raggiunge la vetta della classifica statunitense \"Billboard Hot 100\" e riesce ad entrare nei top 5 nel Regno Unito ed in Australia.\nLa canzone ha fatto vincere a Usher il suo primo Grammy Award come \"miglior performance maschile R&amp;B\" nel 2002.\nIl video.\nIl video musicale prodotto per \"U Remind Me\" \u00e8 stato diretto da Dave Meyers e prodotto da Ron Mohrhoff. Nel video, Usher corteggia insistentemente una ragazza (interpretata da Chilli delle TLC), seguendola da un centro commerciale fino a casa. Alla fine riesce a conquistarla, ed i due finiscono la propria serata, danzando in discoteca."}
{"id": "1760798", "revid": "1784938", "url": "https://it.wikipedia.org/wiki?curid=1760798", "title": "Charles-Fran\u00e7ois Lebrun", "text": "Biografia.\nGiovent\u00f9 e il periodo precedente la Rivoluzione.\nQuarto figlio di Paul Lebrun, piccolo proprietario industriale e di Louise Cronier, venne educato come i suoi sette fratelli e sorelle da un abate che gli consent\u00ec di avere i rudimenti basilari del sapere, prima di approdare al Collegio di Costanza, passando in seguito al Collegio di Grassin, di Parigi. Qui apprese il latino, il greco, l'italiano, lo spagnolo e l'inglese che era gi\u00e0 in grado di parlare perfettamente all'et\u00e0 di vent'anni. Egli continu\u00f2 i propri studi in filosofia al Collegio di Navarra. Scoprendo nelle proprie letture Montesquieu, egli approfond\u00ec i propri studi sulla costituzione del Regno Unito. Per questo, egli lasci\u00f2 la Francia e si gett\u00f2 in un grande tour europeo che lo port\u00f2 ad attraversare il Belgio e i Paesi Bassi, giungendo in Inghilterra nel 1762. Egli frequent\u00f2 regolarmente il Parlamento inglese ed ebbe modo di apprezzare questo sistema politica che tenter\u00e0 di far adattare in Francia. Al ritorno in Francia, continu\u00f2 i propri studi presso il professor Lorry, che lo present\u00f2 al Primo Presidente del Parlamento di Parigi, Ren\u00e9 Nicolas de Maupeou, il quale lo prescelse come tutore di suo figlio. Nel corso di questo periodo, egli tradusse l'Iliade di Omero in francese.\nMaupeou lo nomin\u00f2 nel 1768 Cancelliere del Parlamento, ottenendo grandi vantaggi personali da questa carica. Dal 1771 al 1774 all'epoca in cui era impegnato nel lanciare un programma di riforme supportare dal Re, Lebrun era convinto che la Francia potesse realmente giocare ancora un ruolo attivo negli stati europei, avvicinandosi nell'organizzazione alla monarchia inglese, ma la caduta in disgrazia di Maupeou inizi\u00f2 con la morte di Luigi XV, e il fatto port\u00f2 anche a bloccare le riforme di Lebrun, che a detta di alcuni storici avrebbero potuto evitare gli avvenimenti del 1789. Poco dopo si spos\u00f2 con una ragazza di estrazione borghese, Anne Delagoutte, dalla quale ebbe un figlio Anne Charles Lebrun. Successivamente pubblicher\u00e0 un proprio testo dal titolo \"Gerusalemme liberata\" che la leggenda vuole sia stata una delle letture preferite di Bonaparte quando si trovava al collegio di Brienne. Nel 1779 si ispir\u00f2 ai principi di Rousseau per affrontare i problemi che poi assorbir\u00e0 il governo Necker negli anni successivi, al quale si legher\u00e0 strettamente.\nDurante la Rivoluzione.\nNel 1789, poco prima dello scoppio della Rivoluzione francese egli pubblic\u00f2 un altro testo, dal titolo \"La voce del cittadino\", col quale si promise di fare il punto della situazione francese, preludendo agli eventi futuri. Il 25 marzo 1789, egli venne eletto quale rappresentante di Dourdan per il terzo stato all'Assemblea degli Stati Generali, occasione nella quale si schier\u00f2 in difesa dei diritti di questa parte della societ\u00e0. Il 5 maggio venne nominato Deputato e fu uno dei membri della commissione costituente di governo, dove ebbe modo di approfondire la propria amicizia con i partiti moderati e venne proposto (ma senza successo) anche alla presidenza dell'assemblea.\nA seguito della dissoluzione dell'Assemblea Costituente, il 16 maggio 1791, e per via dell'impossibilit\u00e0 per i propri deputati di rappresentare loro stessi attraverso il mandato di un deputato, egli ritorn\u00f2 nel proprio dipartimento di Seine-et-Oise, dove divenne presidente del \"direttorio\" locale. Il 1792 port\u00f2 ad un periodo di svolta nella vita di Lebrun, motivata con l'assassinio del Sindaco De Stamps, e con l'irruzione della folla negli appartamenti reali il 20 giugno 1792.\nSentendo la pressione dell'imminente rivoluzione radicale (la presa delle Tuileries nella giornata del 10 agosto 1792 e i massacri di settembre), e le tensioni politiche dello stato, decise di dimettersi dal proprio incarico il 7 agosto di quello stesso anno, dal momento che il sacco delle Tuileries di giugno lo aveva impressionato decisamente, fortificando la propria fede filo-monarchica. Gi\u00e0 alla fine di agosto, per\u00f2, egli venne indicato dalla popolazione di Dourdan che continuava a stimarlo come proprio emerito concittadino, per formare la parte del collegio elettorale che elesse i deputati di Seine-et-Oise sotto il governo della \"Convention\".\nSpinto dai patrioti, egli inizi\u00f2 un nuovo periodo di carriera politica, pur venendo ostacolato due volte nel proprio operato nel periodo del \"Terrore\":\nDopo il colpo di Stato del 9 termidoro (27 luglio 1794) e l'installazione del Direttorio (fine del 1795), venne eletto nel Consiglio degli Anziani. Realista moderato, egli era reputato un vero e proprio specialista di questioni finanziarie. Egli si preoccup\u00f2 in particolare di riconciliare la nazione, combattere i neo-giacobini e di concedere amnistie per gli \"\u00e9migr\u00e9\", anche se si oppose alle proscrizioni anti-realiste eseguite dai Termidoriani in quello stesso anno, seguite all'insurrezione del 13 vendemmiaio anno IV, e a quelle del 1797 contro il Club di Clichy e i \"Direttori realisti\" (colpo di Stato del 18 fruttidoro anno V), promosse dai principali Capi del Direttorio, Siey\u00e8s e Barras.\nIl colpo di Stato del 18 brumaio e le sue conseguenze.\nDopo il colpo di Stato del 18 brumaio (novembre 1799) da parte di Napoleone Bonaparte, sotto il governo del Consolato egli divenne il secondo \"Terzo Console\" nel 1800, incaricato nello specifico di questioni finanziarie. Con Bonaparte e Jean-Jacques-R\u00e9gis de Cambac\u00e9r\u00e8s, egli fu uno dei fondatori della compagnia di incoraggiamento dell'industria nazionale. Lebrun era il pi\u00f9 defilato politicamente, e sui tre consoli circolava la battuta \u00abHic, Haec et Hoc\u00bb, in latino: \u00abcostui (Napoleone, Primo Console), costei (Cambac\u00e9r\u00e8s, alludendo all'omosessualit\u00e0 del Secondo Console) e questa cosa (Lebrun)\u00bb.\nSuccessivamente, quando Bonaparte instaur\u00f2 l'Impero, divenne Principe-Arcitesoriere dell'Impero Francese nel 1804. Napoleone I lo nomin\u00f2 anche Duca di Piacenza. Nel 1807, prese parte alla creazione della Corte degli Uditori. Nel 1810, venne incaricato di organizzare i festeggiamenti in Francia per l'acquisizione del Regno d'Olanda. Al tempo della caduta di Napoleone egli prosegu\u00ec la propria carriera politica sotto Luigi XVIII. Durante i Cento Giorni, accett\u00f2 la carica di Rettore dell'Universit\u00e0 parigina, beneficio del quale venne privato al ritorno della monarchia. A questo punto della sua vita, decise di ritirarsi nella propria tenuta di Sainte-Mesme dove mor\u00ec all'et\u00e0 di 85 anni. Venne sepolto nel cimitero parigino di P\u00e9re-Lachaise."}
{"id": "1760809", "revid": "155634", "url": "https://it.wikipedia.org/wiki?curid=1760809", "title": "Divisione Nazionale 1930-1931", "text": "La Divisione Nazionale 1930-31 (anche detta Torneo Federale 1930-31) fu il 3\u00ba campionato nazionale italiano di rugby a 15 di prima divisione.\n secondo il meccanismo dell'eliminazione diretta a partire dai turni di quarti di finale; per far ci\u00f2, si procedette dapprima a un turno preliminare che riguard\u00f2 12 squadre (il di Milano fu esentato e iscritto d'ufficio ai quarti di finale) al fine di qualificarne complessivamente 7; nei quarti la neonata fu a sua volta esonerata dall'accoppiamento e fu ammessa direttamente in semifinale.\nStante il commissariamento della Federazione Italiana Rugby avvenuto un anno prima per via di una diatriba politica, fu organizzato da un direttorio appositamente costituito in seno alla Federazione Italiana Giuoco Calcio, che ebbe la gestione del torneo in oggetto e di quello seguente fino alla ricostituzione della F.I.R.\nLa finale fu disputata tra la e l', la quale si impose per la terza volta consecutiva nel massimo campionato."}
{"id": "1760812", "revid": "120647133", "url": "https://it.wikipedia.org/wiki?curid=1760812", "title": "Gaiwan", "text": "Una gaiwan () (detta anche zhong) \u00e8 una tazza priva di manico dotata di coperchio e piattino usata per l'infusione ed il consumo di t\u00e8. \u00c8 stata inventata durante la dinastia Ming.\nStoria.\nPrima della dinastia Ming, in Cina il t\u00e8 era consumato nella stessa tazza in cui veniva preparato. Come descritto dal maestro di t\u00e8 Lu Yu, questa ciotola speciale (detta \"ch\u00e1w\u01cen\" , lett. \"tazza da t\u00e8\") doveva essere abbastanza larga da permettere l'infusione, e abbastanza piccola da essere tenuta tra le mani in maniera confortevole. Durante la dinastia Ming le innovazioni nel rituale e nella preparazione del t\u00e8 ha portato alla diffusione di una tazza pi\u00f9 piccola ma altrettanto versatile, detta gaiwan.\nStruttura.\nTazze gaiwan sono composte da tre parti: una tazza, un coperchio e un piattino. Pu\u00f2 essere di vari materiali, tra cui la porcellana e il vetro. Le gaiwan di argilla Yixing oppure giada hanno particolare valore tra i collezionisti di accessori per il t\u00e8. Le gaiwan sono di solito piccole, con un volume di circa 100-150 ml.\nL'antica tomba di un principe Ming ha recentemente dato alla luce il reperto di un tipo di gaiwan noto solo dai dipinti del XV secolo. Una tazza blue e bianca di porcellana di Jingdezhen con un supporto d'argento e rivestimento d'oro (risalente al 1437), tutto decorato con dragoni bianchi. Probabilmente tazze di questo tipo erano molto diffuse, ma rifondere i preziosi metalli contenuti in tali tazze era forse diventato pi\u00f9 conveniente, lasciando solo le tazze di porcellana.\nFunzione.\nSecondo molti intenditori, il gaiwan \u00e8 il metodo preferito per preparare t\u00e8 dall'aroma e profumo delicati, come il t\u00e8 verde o il t\u00e8 bianco.\nLa versatilit\u00e0 dei gaiwan si nota anche nella preparazione di infusi oolong, per la capacit\u00e0 di questo tipo di t\u00e8 di essere infuso pi\u00f9 volte, sebbene il gaiwan sia adatto per qualsiasi tipo di t\u00e8. Il coperchio consente di bere l'infuso direttamente dalla tazza (trattenendo le foglie del t\u00e8 col coperchio parzialmente ruotato e premuto contro la tazza) oppure per decantare l'infuso in un altro recipiente."}
{"id": "1760814", "revid": "15955949", "url": "https://it.wikipedia.org/wiki?curid=1760814", "title": "Euro beat", "text": ""}
{"id": "1760817", "revid": "287204", "url": "https://it.wikipedia.org/wiki?curid=1760817", "title": "Dosinia", "text": "Dosinia \u00e8 un genere di molluschi bivalvi della famiglia Veneridae."}
{"id": "1760818", "revid": "198277", "url": "https://it.wikipedia.org/wiki?curid=1760818", "title": "Gran Premio del Giappone 1977", "text": "Il Gran Premio del Giappone 1977 \u00e8 stata la diciassettesima, e ultima, prova della stagione 1977 del Campionato mondiale di Formula 1. Si \u00e8 corsa domenica 23 ottobre 1977 sul Circuito del Fuji. La gara \u00e8 stata vinta dal britannico James Hunt su McLaren-Ford Cosworth; per il vincitore si tratt\u00f2 del decimo ed ultimo successo in carriera. Hunt ha preceduto sul traguardo l'argentino Carlos Reutemann su Ferrari e il francese Patrick Depailler su Tyrrell-Ford Cosworth. A seguito di un contatto con Ronnie Peterson, la Ferrari di Gilles Villeneuve piomb\u00f2 su degli spettatori, provocando due morti.\nVigilia.\nAspetti tecnici.\nLa Kojima present\u00f2 il modello KE009, mentre la Wolf impieg\u00f2 il modello WR3.\nAspetti sportivi.\nNiki Lauda comunic\u00f2 alla la sua non disponibilit\u00e0 a correre nel Gran Premio, per una gastrite; la scuderia italiana schier\u00f2 perci\u00f2 i soli Gilles Villeneuve e Carlos Reutemann.\nDue furono le Kojima iscritte al Gran Premio: una gestita dalla squadra ufficiale per Noritake Takahara, mentre l'altro nipponico Kazuyoshi Hoshino utilizz\u00f2 una vettura gestita dalla \"Heroes Racing\". Sulle due vetture vennero montate gomme Bridgestone: per il gommista giapponese fu l'ultima apparizione nel mondiale fino al Gran Premio d'Australia 1997. Il terzo pilota di casa fu Kunimitsu Takahashi, all'esordio assoluto, su una privata gestita dalla \"Meritsu Racing Team\" e gommata Dunlop: questo fu l'ultimo Gran Premio al quale partecip\u00f2 il gommista britannico.\nPer la prima volta la iscrisse una seconda vettura, affidata a Jean-Pierre Jarier, che aveva gi\u00e0 corso in stagione con e . Non parteciparono alla gara la , la (che prefer\u00ec concentrarsi sulla vettura per il ) e la , cos\u00ec come non effettu\u00f2 la trasferta in Giappone nessuna delle scuderie private che fino a quel momento avevano affrontato gare iridate.\nIan Scheckter, pilota della , non pot\u00e9 disputare le prove perch\u00e9 il governo giapponese si rifiut\u00f2 di concedergli il visto, essendo lui sudafricano, in seguito a una risoluzione del 1973 delle Nazioni Unite che bloccava la partecipazione di atleti di quella nazione a gare sportive internazionali; suo fratello Jody, anch'egli sudafricano, fu invece ammesso nel Paese in forza del suo doppio passaporto britannico.\nLa di Gunnar Nilsson sfoggi\u00f2 per questo unico Gran Premio una speciale livrea rossa onde pubblicizzare il marchio \"Imperial International\" dello sponsor Imperial Tobacco; il compagno di squadra Mario Andretti mantenne invece la canonica livrea John Player Special oronera della stagione.\nQualifiche.\nResoconto.\nNella prima giornata di prove il pi\u00f9 rapido fu Mario Andretti (in 1'12\"23), che precedette James Hunt, di circa un decimo. Le sessioni di prova vennero ridotte da tre a due per il mancato arrivo in orario dei medici incaricati del servizio di assistenza.\nAndretti si conferm\u00f2 anche al sabato, anche se non riusc\u00ec ad abbassare il tempo del venerd\u00ec, cos\u00ec come Hunt. Si miglior\u00f2 invece John Watson, che per\u00f2 rimase terzo, e il suo compagno di scuderia Hans-Joachim Stuck, che invece prese la quarta piazza. Andretti conquist\u00f2 la settima \"pole\" della stagione. Rimasero indietro le due Ferrari, con Villeneuve solo ventesimo.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nIl \"poleman\" Mario Andretti part\u00ec male tanto che si trov\u00f2 scavalcato da otto vetture. Prese il comando James Hunt, seguito da Jody Scheckter, Jochen Mass, Clay Regazzoni, John Watson, Jacques Laffite e Hans-Joachim Stuck. Andretti recuper\u00f2 presto una posizione, passando Reutemann. Al secondo giro, nel tentativo di passare Stuck, Andretti colp\u00ec la vettura del tedesco, e fu costretto a ritirarsi. Laffite perse nei primi giri diverse posizioni, a causa della scelta non felice degli pneumatici.\nAl sesto giro il ferrarista Gilles Villeneuve, nel tentativo di sorpassare Ronnie Peterson per la quattordicesima posizione, al termine del rettifilo urt\u00f2 la ruota posteriore della Tyrrell dello svedese; la Ferrari prese il volo, si cappott\u00f2 alcune volte e cadde al di l\u00e0 del guardrail. Nonostante la zona fosse interdetta al pubblico, tale prescrizione non era stata rispettata e di conseguenza la vettura falci\u00f2 il pubblico, causando due morti (un commissario di gara che cercava di far spostare le persone in una zona pi\u00f9 sicura e un fotografo) e una decina di feriti; rest\u00f2 invece illeso, ma sotto shock, il pilota canadese.\nLa gara prosegu\u00ec con Scheckter passato sia da Mass che da Watson, che al terzo giro aveva passato Clay Regazzoni. Il ticinese resisteva al quinto posto, davanti a Stuck e Reutemann. Laffite attacc\u00f2 Reutemann al giro 16, ma venne nuovamente passato dall'argentino, tre giri dopo. Ancora un giro e Reutemann scal\u00f2 di una piazza, passando Hans-Joachim Stuck, entrando in zona punti. Stuck, in crisi con le coperture, cedette anche la settima posizione a Gunnar Nilsson.\nAl giro 28 vi fu il ritiro, quasi contemporaneo per Jochen Mass (motore) e John Watson (cambio). Pass\u00f2 cos\u00ec secondo Scheckter, seguito da Regazzoni, Reutemann, Nilsson, Laffite e Jones. Il sudafricano della Wolf resistette per cinque giri poi, per problemi con le gomme, venne passato da Regazzoni, che cos\u00ec divenne secondo. Al giro 41 Scheckter venne passato anche da Reutemann, fino a quando fu costretto a una fermata ai \"box\". Al quarantatreesimo giro termin\u00f2 la gara di Regazzoni, per un guasto al suo propulsore. Pass\u00f2 secondo Reutemann, che per\u00f2 dovette cedere la piazza d'onore a Jacques Laffite, dopo cinque giri. Davanti comandava sempre Hunt, seguito da Laffite, Reutemann, Nilsson, Jones, Patrick Depailler e Riccardo Patrese.\nNegli ultimi giri Hunt controll\u00f2 agevolmente la gara mentre nelle retrovie prima si ritir\u00f2 Gunnar Nilsson, per un guasto al cambio, poi Depailler pass\u00f2 Jones, mentre Laffite, senza benzina all'ultimo giro dovette fermarsi, e venne classificato quinto. Per Hunt fu l'ultima vittoria nel mondiale: precedette Carlos Reutemann e Patrick Depailler. Riccardo Patrese conquist\u00f2 il suo primo punto iridato della carriera. Sul podio si present\u00f2 solo Depailler, mentre Hunt e Reutemann avevano gi\u00e0 abbandonato il circuito per non perdere l'aereo.\nRisultati.\nI risultati del gran premio furono i seguenti:"}
{"id": "1760819", "revid": "1318658", "url": "https://it.wikipedia.org/wiki?curid=1760819", "title": "Lapponia svedese", "text": "La Lapponia svedese (\"Lappland\" in svedese) \u00e8 la provincia pi\u00f9 settentrionale della Svezia, nella regione di Norrland, e fa parte, a livello amministrativo, delle contee di Norrbotten e V\u00e4sterbotten di cui costituisce la parte occidentale.\nLa Lapponia svedese \u00e8 anche la provincia pi\u00f9 estesa della Svezia con circa un quarto della superficie totale. \nConfina con le province di J\u00e4mtland, \u00c5ngermanland, Norrbotten e V\u00e4sterbotten, con la Norvegia a nord-ovest e con la Finlandia a nord-est.\nStoria.\nLa sua storia \u00e8 strettamente connessa con le contee d'appartenenza e per tutto il medioevo \u00e8 stata una regione sostanzialmente al di fuori del controllo della corona svedese e abitata prevalentemente da popoli nomadi di etnia Sami. \nDal punto di vista storico e culturale, la provincia svedese fa parte della pi\u00f9 vasta regione etnografica omonima abitata dai Sami e oggi suddivisa tra Norvegia, Svezia, Finlandia e Russia.\nAl suo interno si trovano l'area lappone, definita nel 1996 Patrimonio dell'Umanit\u00e0 dell'UNESCO, e alcuni parchi nazionali della Svezia: il parco nazionale Sarek, il parco nazionale Muddus, il parco nazionale Padjelanta e il parco nazionale Stora Sj\u00f6fallet."}
{"id": "1760820", "revid": "446353", "url": "https://it.wikipedia.org/wiki?curid=1760820", "title": "Boccaccio Adimari", "text": "Moltissimi commentatori della \"Divina Commedia\", in particolare dei versi 32 e seguenti di \"Inferno\", VIII dedicati a Filippo Argenti (membro della famiglia Adimari), e dei versi 115-8 di \"Paradiso\", XVI, lo citano come colui che occup\u00f2 i beni di Dante dopo il suo esilio da Firenze, e adducono anche questo motivo a spiegazione dell'antipatia di Dante per la \"oltracotata schiatta\" degli Adimari."}
{"id": "1760833", "revid": "767487", "url": "https://it.wikipedia.org/wiki?curid=1760833", "title": "Brothers of the Road", "text": "Brothers of the Road \u00e8 un album discografico del gruppo The Allman Brothers Band, pubblicato dall'etichetta discografica Arista Records nel settembre del 1981.\nPrimo album senza il batterista storico \"Jaimoe\" Jay Jay Johanson, rimpiazzato da David \"Frankie\" Toler.\nFormazione.\nOspiti:"}
{"id": "1760835", "revid": "123542035", "url": "https://it.wikipedia.org/wiki?curid=1760835", "title": "U Got It Bad", "text": "U Got It Bad \u00e8 una canzone di Usher, estratta come secondo singolo dal suo terzo album del 2001 \"8701\".\nIl singolo.\n\"U Got It Bad\" raggiunge la vetta della classifica statunitense Billboard Hot 100 e riesce ad entrare nei top 5 nel Regno Unito ed in Australia.\nIl singolo arriva alla prima posizione il 15 dicembre 2001, dove rimane solo una settimana, per essere rimpiazzato temporaneamente da \"How You Remind Me\" dei Nickelback. \"U Got It Bad\" ritorner\u00e0 poi in vetta il 19 gennaio 2002 e vi rimarr\u00e0 per cinque settimane.\n\u00c8 una delle pochissime canzoni R&amp;B a contenere un assolo di chitarra.\nIl video.\nIl video prodotto per \"U Got It bad\" \u00e8 stato diretto da Little X con la fotografia di Pascal Lebegue, e trasmesso per la prima volta il 22 ottobre 2001. Nel video, il cantante continua a pensare ad una ex-fidanzata, con la quale il rapporto \u00e8 finito."}
{"id": "1760838", "revid": "365417", "url": "https://it.wikipedia.org/wiki?curid=1760838", "title": "Jean-Jacques Goldman", "text": " Nel 2003 \u00e8 stato il cantante pop francese ad aver venduto di pi\u00f9 dopo Johnny Hallyday.\nBiografia.\nFiglio di ebrei polacchi, suo padre era Alter Mojze Goldman importante partigiano della resistenza francese nella 2\u00aa guerra mondiale.\nIl fratellastro di Jean-Jacques, Pierre Goldman \u00e8 stato un intellettuale di sinistra, anarchico, guerrigliero in Venezuela e autore di molte rapine in Francia negli anni Settanta, poi assassinato misteriosamente.\nSuo fratello minore \"Robert\", conosciuto come \"J Kapler\" \u00e8 anch'egli un cantautore e produttore e collabora in tutte le opere del fratello.\nInizia a cantare a 14 anni nel gruppo \"Red Mountain Gospellers\". Scoperta la musica gospel, lascia gli studi di musica classica per studiare chitarra e fonda i \"The Phalaster\". Nel 1972 sposa Catherine, da cui avr\u00e0 tre figli.\nHa iniziato la sua vera carriera musicale come membro del gruppo progressive rock \"Tai Phong\", (forte vento in lingua vietnamita), con cui incise tre album, per poi decidere di intraprendere la carriera solista.\nNel 1990 fonda il trio \"Fredericks Goldman Jones\" assieme a Carole Fredericks e Michael Jones. Il gruppo ottiene un successo straordinario con due soli album: \"Fredericks Goldman Jones\" e \"ROUGE\".\nNel 1982 esce il suo primo album solista \"Minoritaire\" con la hit \"Quand la musique est bonne\".\nOltre che per la sua carriera di cantante, Goldman \u00e8 celebre come autore di canzoni scritte per altri artisti (anche con pseudonimi come \"Sweet memories\", \"First prayer\", \"Sam Brewski\", \"O. Menor\"), prima fra tutti la sua pupilla C\u00e9line Dion, con cui ha collaborato nei tre album \"D'eux - The french album\", \"S'il suffisait d'aimer\" e \"1 fille &amp; 4 types\" e con cui ha duettato molte volte, interpretando numerosi brani, dal vivo e in studio, a cominciare dal loro primo duetto \"L\u00e0-bas\", nuova versione della hit pi\u00f9 celebre di Goldman (originariamente in duetto con Sirima).\nOltre che per la Dion, Goldman ha scritto per Patricia Kaas, Garou, Marc Lavoine, Khaled (porta la sua firma la celebre \"Aicha\"), Florent Pagny, Joe Cocker, Johnny Hallyday, G\u00e9rald de Palmas, Maurane, Rose Laurens, Audrey Sara, Yannick Noah, L\u00e2\u00e2m, Patrick Fiori, Ray Charles, Roch Voisine, Lorie, Liane Foly, Robert Charlebois, Maxime Le Forestier, Michael Jones, Carole Fredericks, Emile &amp; Images, Julie Zenatti e altri.\n\u00c8 anche autore del brano \"La Chanson des Restos\", interpretata da Les Enfoir\u00e9s come sigla dello show di beneficenza creato dal comico Coluche, Les Restos du C\u0153ur.\nDal 2001 non incide pi\u00f9 (eccezione un duetto con Gregoire) e si \u00e8 dedicato alla carriera di autore e produttore. Nel 2013 ha lasciato Parigi e si \u00e8 trasferito a Marsiglia.\nSecondo un sondaggio realizzato dal periodico \"Journal du Dimanche\" viene eletto personalit\u00e0 preferita dal pubblico francese per tre anni consecutivi dal 2019 al 2021 assieme all'attrice Sophie Marceau."}
{"id": "1760840", "revid": "22356", "url": "https://it.wikipedia.org/wiki?curid=1760840", "title": "Mayulestes ferox", "text": "Il mayuleste (Mayulestes ferox) \u00e8 un mammifero estinto, appartenente ai metateri. Visse nel Paleocene inferiore (circa 64 milioni di anni fa). I suoi resti sono stati ritrovati in Bolivia. \nDescrizione.\nQuesto animale doveva avere una taglia simile a quella di un odierno opossum dalla coda nuda (\"Caluromys philander\"), e probabilmente non superava i 20 centimetri di lunghezza esclusa la coda. Il peso doveva aggirarsi intorno ai 200 - 275 grammi. I denti di \"Mayulestes\", al contrario di quelli di altri \"marsupiali\" vissuti nello stesso ambiente e nella stessa epoca (come il ben noto \"Pucadelphys\"), erano di forma tagliente. La coda era probabilmente prensile, ma solo parzialmente. \nClassificazione.\n\"Mayulestes ferox\" venne descritto per la prima volta nel 1994 sulla base di uno scheletro quasi completo ritrovato nella zona di Tiupampa, in Bolivia, in terreni risalenti al Paleocene inferiore. Inizialmente questo animale venne avvicinato al gruppo degli sparassodonti, comprendente numerose forme spiccatamente carnivore dalle diverse specializzazioni, soprattutto in base alle caratteristiche dentarie. Successivamente, per\u00f2, \"Mayulestes\" \u00e8 stato considerato un membro basale dei metateri, forse strettamente imparentato con lo stesso \"Pucadelphys\" suo contemporaneo.\nPaleoecologia.\nIl mayuleste non era molto grande (della taglia di una martora), ma probabilmente rappresentava uno dei massimi predatori del suo ambiente. Era un mammifero arboricolo, dotato di una coda parzialmente prensile e, data la struttura del suo corpo, doveva essere capace di percorrere brevi distanze con una corsa veloce. Era certamente un carnivoro agile la cui nicchia ecologica era simile a quella di donnole e martore, anche se le abitudini del mayuleste erano pi\u00f9 spiccatamente arboricole. \nIl giacimento che ha restituito lo scheletro parziale di \"Mayulestes ferox\", Tiupampa in Bolivia, ha inoltre permesso di conoscere un'intera fauna di mammiferi primitivi del Paleocene inferiore: tra questi un altro possibile sparassodonte primitivo, \"Allqokirus australis\", e due animali arboricoli simili a opossum (\"Pucadelphys\" e \"Andinodelphys\"), ma forse talmente arcaici da non poter essere considerati marsupiali veri e propri. Nello stesso giacimento sono stati ritrovati anche i fossili di placentali arcaici, tra cui \"Molinodus\" e \"Alcidedorbignya\". \nCollegamenti esterni.\nArticolo su \"Mayulestes\""}
{"id": "1760841", "revid": "599013", "url": "https://it.wikipedia.org/wiki?curid=1760841", "title": "Rpp", "text": ""}
{"id": "1760842", "revid": "73843", "url": "https://it.wikipedia.org/wiki?curid=1760842", "title": "Seven Turns", "text": "Seven Turns \u00e8 un album discografico (il loro nono album in studio) dei The Allman Brothers Band, pubblicato dalla casa discografica Epic Records nel luglio del 1990.\nA distanza di ben nove anni dal loro ultimo album in studio, la The Allman Brothers Band ritorna sulla scena musicale grazie a quest'album, inizialmente pensato come una semplice reunion, anche se conta nuovi elementi come l'ottimo chitarrista Warren Haynes ed il bassista Allen Woody, entrambi accaniti fan del gruppo fin dalla loro adolescenza, per il gruppo inizia un nuovo capitolo di grandi soddisfazioni.\nL'album si piazz\u00f2 al cinquantatreesimo posto della classifica statunitense Billboard 200.\nMusicisti.\nOspiti"}
{"id": "1760844", "revid": "57342", "url": "https://it.wikipedia.org/wiki?curid=1760844", "title": "Rocco Salomone", "text": "Biografia.\nSi iscrisse da giovane al Partito Popolare Italiano e, nel 1919, si candid\u00f2 al Parlamento, non raggiungendo per\u00f2 l'elezione; cos\u00ec accadde anche alle elezioni politiche del 1946, stavolta con la Democrazia Cristiana, per l'elezione dell'Assemblea Costituente. \nVenne eletto per la prima volta al Senato, l'8 maggio 1948, nelle liste della DC, in occasione delle elezioni per la I legislatura della Repubblica Italiana. \nFu poi rieletto, sempre con la DC, per le due seguenti legislature. Nel corso della II Legislatura, ricopr\u00ec per due volte l'incarico di Ministro per l'agricoltura e le Foreste, durante i governi De Gasperi VIII e Pella."}
{"id": "1760847", "revid": "1718925", "url": "https://it.wikipedia.org/wiki?curid=1760847", "title": "Cin\u00e9matographe", "text": "Il cin\u00e9matographe \u00e8 una macchina da presa, che serviva anche come proiettore cinematografico. Venne inventata nell'ultimo decennio del XIX secolo.\nStoria.\nC'\u00e8 stata molta discussione tra gli storici riguardo all'identit\u00e0 del suo inventore. Qualcuno ipotizz\u00f2 che il primo a inventare e brevettare il \"Cin\u00e9matographe L\u00e9on Bouly\" fosse l'inventore francese L\u00e9on Bouly il 12 febbraio 1892. Ricerche pi\u00f9 recenti e attendibili sostengono che, a corto di finanziamenti, Bouly non potesse pagare i diritti di brevetto durante il 1893, cos\u00ec che gli ingegneri Auguste e Louis Lumi\u00e8re acquistarono i diritti dell'invenzione.\nEra accettato convenzionalmente che fosse Louis Lumi\u00e8re il primo a concettualizzare tale idea, ed entrambi i Lumi\u00e8re brevettarono l'invenzione, girando il loro primo film nel 1894, \"L'uscita degli operai della fabbrica Lumi\u00e8re di Lione\". Il film venne mostrato pubblicamente a inviti all'Eden, la prima e pi\u00f9 antica sala cinematografica del mondo, a La Ciotat nel sud-est della Francia il 28 dicembre 1895. La prima proiezione di fronte a un pubblico pagante avvenne a Parigi il 8 settembre 1895 e venne organizzata dagli stessi fratelli Lumi\u00e8re.\nIn seguito al successo, molte altre versioni del \"cin\u00e9matographe\" vennero prodotte, incluse quelle di Robert Royou Beard, Cecil Wray, Georges Demen\u00ff e Alfred Wrench."}
{"id": "1760855", "revid": "599013", "url": "https://it.wikipedia.org/wiki?curid=1760855", "title": "David Grondin", "text": ""}
{"id": "1760861", "revid": "88740", "url": "https://it.wikipedia.org/wiki?curid=1760861", "title": "U Don't Have to Call", "text": "U Don't Have to Call \u00e8 una canzone di Usher, estratta come terzo ed ultimo singolo dal suo terzo album del 2002 \"8701\".\nIl singolo.\nIl singolo raggiunge la terza posizione della classifica statunitense Billboard Hot 100. Nel Regno Unito, il brano \u00e8 stato pubblicato come parte di un doppio \"A-Side\" insieme a \"I Need A Girl\", collaborazione di Usher con P. Diddy.\nLa canzone fa conquistare a Usher il secondo Grammy Award consecutivo come \"miglior performance maschile R&amp;B\" nel 2003.\nIl video.\nIl video prodotto per \"U Don't Have to Call\" \u00e8 stato diretto da Little X e girato a Los Angeles al Westin Bonaventure Hotel. Il video \u00e8 un ideale seguito di quello di \"U Got It Bad\". Il cantante finalmente uscito dalla depressione per la fine della sua storia d'amore, trova la forza di uscire con alcuni amici e passare una serata in discoteca."}
