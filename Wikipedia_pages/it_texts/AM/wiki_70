{"id": "1727827", "revid": "6923", "url": "https://it.wikipedia.org/wiki?curid=1727827", "title": "Storia delle Filippine", "text": "La storia delle Filippine si crede sia iniziata circa 30.000 anni fa con l'arrivo dell'Homo sapiens sulle isole. La prima visita di un europeo per\u00f2 avvenne solo con l'arrivo di Ferdinando Magellano che approd\u00f2 sull'Isola di Homonhon, a sud-est dell'isola di Samar, il 16 marzo 1521.\nLa colonizzazione spagnola inizi\u00f2 con l'arrivo della spedizione di Miguel L\u00f3pez de Legazpi il 13 febbraio 1565 e con un insediamento permanente sull'isola di Cebu.\nAltri insediamenti vennero creati verso nord quando venne raggiunta la baia di Manila sull'isola di Luzon.\nSull'isola di Luzon fondarono la nuova citt\u00e0 di Manila dando inizio all'era coloniale spagnola sulle isole che dur\u00f2 per pi\u00f9 di tre secoli.\nGli spagnoli portarono l'unificazione politica dell'arcipelago precedentemente costituito da isole indipendenti, dando vita cos\u00ec a quella comunit\u00e0 che pi\u00f9 tardi sarebbe diventata le Filippine. Introdussero elementi della civilt\u00e0 occidentale, come un codice di diritto, la stampa e il calendario.\nLe Filippine furono dominate come un territorio della Nuova Spagna dal 1565 al 1821, e in seguito amministrate direttamente da Madrid. Durante il periodo spagnolo vennero fondate numerose citt\u00e0, vennero costruite infrastrutture, vennero introdotte nuove colture e bestiame e il commercio divenne fiorente. I missionari spagnoli convertirono la maggior parte della popolazione al Cristianesimo e vennero fondate scuole, universit\u00e0 e ospedali in tutto il Paese.\nLa rivoluzione filippina contro la Spagna ebbe inizio nel mese di aprile del 1896 e culmin\u00f2 due anni pi\u00f9 tardi con una proclamazione d'indipendenza e la costituzione della Prima Repubblica delle Filippine. Tuttavia con il Trattato di Parigi del 1898, che pose fine alla Guerra ispano-americana il controllo delle Filippine pass\u00f2 agli Stati Uniti.\nL'accordo non venne riconosciuto dal governo filippino che il 2 giugno 1899 dichiar\u00f2 guerra agli Stati Uniti.\nLa Guerra filippino-americana caus\u00f2 ingenti perdite umane ai filippini.\nIl \"leader\" filippino Emilio Aguinaldo fu catturato nel 1901 e il governo degli Stati Uniti dichiar\u00f2 il conflitto ufficialmente concluso nel 1902. I \"leader\" filippini, per la maggior parte, ammisero la vittoria degli americani, ma le ostilit\u00e0 continuarono fino al 1913. La dominazione coloniale americana delle Filippine inizi\u00f2 nel 1905, ponendo forti limiti al governo locale.\nUna parziale autonomia (\"Commonwealth Status\") venne concessa nel 1935, preparatoria di una piena indipendenza prevista dagli Stati Uniti per il 1946. Ma i lavori preparatori per la piena sovranit\u00e0 vennero interrotti dall'occupazione giapponese delle isole durante la Seconda guerra mondiale.\nCon una promettente economia nel periodo post-bellico le Filippine, sul finire degli anni sessanta e l'inizio degli anni settanta registrarono l'aumento dell'attivismo studentesco e disordini civili contro la corrotta dittatura del presidente Ferdinand Marcos, che dichiar\u00f2 la legge marziale nel 1972.\nA causa degli stretti legami con gli Stati Uniti, il Presidente Marcos ne ottenne il sostegno, a discapito dell'amministrazione in cui era presente una massiccia corruzione, oltre che ad abusi dei diritti umani. La pacifica e incruenta rivoluzione (\"People Power Rivolution\") del 1986, tuttavia, portarono alla cacciata di Marcos (che abbandon\u00f2 Manila a bordo di un elicottero militare e arriv\u00f2 infine alle Hawaii, dove venne esiliato fino alla sua morte) e si assistette al ritorno alla democrazia.\nDa allora per\u00f2 il Paese \u00e8 stato segnato da un periodo d'instabilit\u00e0 politica che ha ostacolato la crescita economica.\nLe origini.\nI ritrovamenti fossili indicano che le Filippine iniziarono a essere abitate svariate migliaia di anni fa. Secondo i pi\u00f9 antichi reperti archeologici il primo uomo nelle Filippine dovrebbe essere giunto provenendo dall'Asia (il professor H. Otley Beyer, eminente autorit\u00e0 americana nel campo dell'archeologia e antropologia filippina, lo soprannomin\u00f2 uomo di Dawn). Il pi\u00f9 antico ritrovamento fossile umano finora scoperto risale a circa 22.000 anni fa ed \u00e8 un cranio rinvenuto nella \"Stone Age-filippina\" dal Dr. Robert B. Fox, un antropologo americano del Museo Nazionale, all'interno della Lucy Cave, Palawan, il 28 maggio 1962 e soprannominato uomo di Tabon.\nLe grotte di Tabon su Palawan indicano comunque insediamenti di almeno 30.500 anni fa; questi uomini, cacciatori e raccoglitori, utilizzavano strumenti formati da scaglie di pietra.\nDopo questi primi colonizzatori arrivarono i Negritos delle Filippine, antenati degli Ati e degli Aeta.\nAltre popolazioni furono quelle di lingua austronesiana, originarie da popolazioni del Sud della Cina e dalle coste del Sud-Est asiatico. Le etnie malayo-polinesiana, un ramo austronesiano, si stabilirono nelle Filippine circa 3.000 a.C., e poi si diffusero verso est lungo le isole dell'Oceano Pacifico e a ovest verso il Madagascar.\nLe Filippine ebbero relazioni commerciali sia con la Cina che con il Giappone, e forti legami culturali con l'India, tramite la vicinanza con l'odierna Malaysia e l'Indonesia, dal IX al XII secolo.\nL'organizzazione sociale e politica della popolazione delle isole si \u00e8 evoluta secondo un modello generale comune.\nL'unit\u00e0 base dell'insediamento \u00e8 stato il \"barangay\", originariamente un gruppo parentale guidato da un \"datu\" (capo). All'interno del \"barangay\", le grandi divisioni sociali consistevano nel \"maharlika\" (nobili), compreso il \"datu\"; \"timawa\" (uomini liberi), e un gruppo descritto prima del periodo spagnolo come dipendenti. Questi includevano diverse categorie con differenti \"status\": lavoratori agricoli senza terra; coloro che avevano perso lo \"status\" di uomini liberi causa indebitamento o come punizione conseguente a un crimine, e \"alipin\" (schiavi), la maggior parte dei quali sembrano essere stati prigionieri di guerra.\nL'Islam venne portato nelle Filippine da commercianti e credenti provenienti dalle regioni dalla Malaysia e dell'Indonesia. Nel XIII secolo l'Islam si diffuse nell'arcipelago di Sulu e da l\u00ec verso Mindanao, e raggiunse la zona di Manila intorno al 1565.\nAnche se con influenze di Buddismo, animismo e Induismo sulle isole, l'Islam fu la religione pi\u00f9 praticata nelle Filippine.\nQuando arrivarono gli spagnoli nel XVI secolo la maggioranza dei 500.000 abitanti stimati sulle isole vivevano nei \"barangay\".\nDominazione spagnola (1565-1898).\nLe prime spedizioni spagnole.\nLe isole Filippine vennero all'attenzione degli europei con una spedizione spagnola che cercava di circumnavigare il mondo guidata dall'esploratore portoghese Ferdinando Magellano nel 1521. Magellano sbarc\u00f2 sull'isola di Homonhon, poi a Samar e a Cebu dove stabil\u00ec rapporti di amicizia con alcuni dei capi locali, e convertendone alcuni al cristianesimo; venne ucciso nel 1521 nella battaglia di Mactan, combattuta contro un raja locale, il re di Mactan Lapu-Lapu.\nNel corso dei seguenti decenni altre spedizioni spagnole si susseguirono verso le isole. Nel 1543 Ruy L\u00f3pez de Villalobos guid\u00f2 una spedizione verso le isole di Samar e Leyte che chiam\u00f2 Las Islas Filipinas (in onore di Filippo II di Spagna). Il nome venne in seguito esteso all'intero arcipelago.\nColonizzazione spagnola.\nInsediamenti spagnoli permanenti non vennero realizzati fino al 1565, quando una spedizione guidata dal Conquistador Miguel L\u00f3pez de Legazpi arriv\u00f2 a Cebu dal Messico (Nuova Spagna). Sei anni pi\u00f9 tardi, in seguito alla sconfitta del Rajah Solayman, de Legazpi fond\u00f2 una capitale a Manila. Manila divenne il centro del governo spagnolo sulle isole, oltre che un centro militare, religioso e commerciale.\nLe Filippine divennero l'avamposto per le Indie orientali spagnole. Con il tempo il dominio spagnolo si estese all'intero arcipelago, raggiungendo molte comunit\u00e0 indipendenti che fino ad allora non erano sotto la direzione della Spagna. Le Filippine furono amministrate come una provincia della Nuova Spagna fino all'indipendenza messicana (1821).\nL'occupazione delle isole si realizz\u00f2 con uno scarso spargimento di sangue, in parte anche perch\u00e9 la maggior parte della popolazione offr\u00ec poca resistenza armata, mentre cosa diversa fu per Mindanao e Sulu.\nUno degli obiettivi della Spagna era la conversione della popolazione locale al cattolicesimo. Il lavoro di conversione fu agevolato dalla mancanza di altre religioni organizzate, fatta eccezione per l'Islam che era prevalente nel sud.\nLe Filippine non si rivelarono una colonia redditizia per la Spagna, e una lunga guerra con gli olandesi nel XVII secolo e i continui conflitti con i musulmani portarono quasi alla bancarotta la tesoreria della colonia.\nLa dominazione spagnola sulle Filippine venne interrotta brevemente nel 1762 quando le truppe britanniche occuparono Manila con l'entrata della Spagna nella Guerra dei sette anni. Il Trattato di Parigi del 1763 restaur\u00f2 la dominazione spagnola e nel 1764 la Gran Bretagna lasci\u00f2 il Paese temendo un'altra costosa guerra con la Spagna. La breve occupazione britannica indebol\u00ec il potere spagnolo sul Paese scatenando ribellioni e richieste d'indipendenza.\nLa rivoluzione filippina.\nJos\u00e9 Rizal, il pi\u00f9 celebrato intellettuale d'epoca, scrisse i romanzi \"Noli me Tangere\" ed \"El filibusterismo\" che ispirarono profondamente il movimento per l'indipendenza. Il Katipunan, una societ\u00e0 segreta il cui scopo principale era quello di rovesciare la dominazione spagnola nelle Filippine, venne fondata da Andr\u00e9s Bonifacio, che ne divenne il principale \"leader\" (Supremo).\nLa Rivoluzione filippina inizi\u00f2 nel 1896. Rizal, implicato per lo scoppio della rivoluzione, venne giustiziato per tradimento dagli spagnoli quello stesso anno.\nMa disaccordi scoppiarono all'interno del movimento indipendentista. Il Katipunan si divise in due gruppi: il Magdiwang, guidato da Mariano \u00c1lvarez (un parente di Andr\u00e9s Bonifacio), e il Magdalo, guidato da Emilio Aguinaldo. Aguinaldo concord\u00f2 una tregua con il Patto di Biak-na-Bato e assieme ai suoi compagni rivoluzionari venne esiliato a Hong Kong.\nNon tutti i generali rivoluzionari rispettarono l'accordo. Uno di questi, il generale Francisco Makabulos, istitu\u00ec un Comitato Esecutivo Centrale come governo ad interim. I conflitti armati ripresero, questa volta provenienti da quasi tutta la provincia delle Filippine.\nNel 1898, mentre gli scontri continuavano nelle Filippine, la \"USS Maine\", nave della marina statunitense, esplose e affond\u00f2 nel porto dell'Avana. La nave era stata inviata a Cuba per garantire l'incolumit\u00e0 dei cittadini americani durante la rivoluzione cubana contro gli spagnoli. Questo evento fece precipitare la situazione portando alla Guerra ispano-americana, con il conflitto che si estese alle Filippine.\nDopo che il Commodoro George Dewey sconfisse le forze spagnole a Manila, gli Stati Uniti invitarono Emilio Aguinaldo a tornare nelle Filippine (cosa che avvenne il 19 maggio 1898) nella speranza che incitasse i filippini contro il governo coloniale spagnolo.\nMa quando le forze di terra statunitensi arrivarono, i filippini avevano gi\u00e0 assunto il controllo di tutta l'isola di Luzon, fatta eccezione per la citt\u00e0 fortificata di Intramuros. Il 12 giugno 1898 Aguinaldo dichiar\u00f2 l'indipendenza delle Filippine a Kawit, Cavite, istituendo la Prima Repubblica delle Filippine, e promulgando la prima costituzione democratica asiatica.\n. Nella battaglia di Manila gli Stati Uniti conquistarono la citt\u00e0. Questa battaglia segn\u00f2 la fine anche della collaborazione filippino-americana, poich\u00e9 alle forze filippine venne impedito di entrare nella citt\u00e0 di Manila per catturarla. L'azione caus\u00f2 un profondo risentimento nei filippini. I commissari di Spagna e Stati Uniti vennero inviati a Parigi per elaborare i termini del Trattato di Parigi che concluse la Guerra ispano-americana. Il rappresentante filippino, Felipe Agoncillo, venne escluso dalle sessioni e il governo rivoluzionario non venne riconosciuto da parte delle altre nazioni.\nGli Stati Uniti decisero di non riconsegnare le Filippine alla Spagna, e lo fecero siglare nel trattato. La Spagna perse anche Guam e Porto Rico.\nLa Prima Repubblica delle Filippine si ribell\u00f2 quindi contro l'occupazione degli Stati Uniti, con la conseguente Guerra filippino-americana (1899-1913).\nPeriodo americano (1898-1946).\nInizialmente le Filippine videro il loro rapporto con gli Stati Uniti come quello di due nazioni alleate nella lotta comune contro la Spagna. Come alleati i filippini fornirono un importante supporto di \"intelligence\" per le forze americane. Tuttavia gli interessi degli Stati Uniti in seguito si allontanarono da quelli dei ribelli filippini. Aguinaldo cap\u00ec che gli Stati Uniti non erano intenzionati a predisporre una dichiarazione che sostenesse l'indipendenza delle Filippine. Le relazioni si deteriorarono e le tensioni andarono crescendo, e fu sempre pi\u00f9 chiaro che gli americani erano arrivati sulle isole per restarci.\nGuerra filippo-americana.\nLe ostilit\u00e0 iniziarono il 4 febbraio 1899, dopo che due soldati americani di pattuglia uccisero tre soldati filippini a San Juan, un sobborgo di Manila. Questo episodio fu la scintilla che occorreva per scatenare la guerra, che sarebbe costata molti pi\u00f9 soldi e avrebbe causato parecchie pi\u00f9 vittime della Guerra ispano-americana. Circa 126.000 soldati americani furono impegnati nel conflitto e ne morirono 4.234. Si stima che nell'arco della guerra siano morti tra i 250.000 e 1.000.000 di civili, in gran parte a causa della fame e delle malattie. Atrocit\u00e0 furono compiute da entrambe le parti.\nLe truppe filippine, mal equipaggiate, erano facilmente sopraffatte dalle truppe americane nei combattimenti aperti, ma erano formidabili avversari nelle azioni di guerriglia. Malolos, la capitale dei rivoluzionari, fu catturata il 31 marzo 1899. Aguinaldo e il suo governo riuscirono a sfuggire istituendo una nuova capitale a San Isidro, Nueva Ecija.\nIn questo si aggiunsero conflitti all'interno della repubblica filippina.\nAntonio Luna, il pi\u00f9 capace comandante di Aguinaldo, fu ucciso in giugno a Tirad Pass. Con il suo miglior comandante morto e significative perdite subite, Aguinaldo sciolse l'esercito regolare nel novembre 1899 e ordin\u00f2 la creazione di comandi di guerriglia decentrati in ciascuna delle diverse zone militari. A dicembre cadde combattendo contro gli americani anche Gregorio del Pilar, il \"generale ragazzino\". Le popolazioni, strette tra americani e ribelli, ebbero a soffrire in maniera significativa.\nAguinaldo fu catturato a Palanan, Isabella, il 23 marzo 1901, e in seguito fu portato a Manila. Convinto della futilit\u00e0 di un'ulteriore resistenza giur\u00f2 fedelt\u00e0 agli Stati Uniti e pubblic\u00f2 un annuncio che invitava i suoi compatrioti a deporre le armi, ponendo ufficialmente fine alla guerra, e nel 1902 le isole ebbero una loro autonomia amministrativa. Tuttavia la guerriglia continu\u00f2 con sporadici gruppi di insorti in varie parti delle Filippine, in particolare nel sud musulmano, fino al 1913.\nTerritorio degli Stati Uniti.\nGli Stati Uniti definirono la loro missione territoriale come di tutela, per la preparazione di un'eventuale indipendenza delle Filippine. Fu istituito un governo civile a opera del governo degli Stati Uniti nel 1901, con William Howard Taft come Governatore Generale delle Filippine, in sostituzione del Governatore militare, Arthur MacArthur Junior. Il governatore generale ag\u00ec come capo della Commissione filippina, un organismo nominato dal presidente degli Stati Uniti con limitati poteri legislativi ed esecutivi.\nDurante i primi anni di gestione territoriale gli americani furono riluttanti a delegare il potere ai filippini. Tuttavia quando Woodrow Wilson divenne Presidente degli Stati Uniti, nel 1913, fu adottata una nuova politica per mettere in moto un processo che conducesse gradualmente all'indipendenza filippina.\nNell'ambito della politica locale filippina la richieste per l'indipendenza furono guidate da Manuel L. Quezon, che serv\u00ec continuamente come presidente del Senato dal 1916 al 1935.\nCommonwealth.\nNel 1933 il Congresso degli Stati Uniti approv\u00f2 la \"Hare-Hawes-Cutting Act\" quale legge per l'indipendenza filippina con il veto del nuovo presidente Herbert Hoover. Anche se il disegno di legge era stato redatto con l'aiuto di una commissione filippina, si oppose il Presidente del Senato Manuel Quez\u00f3n, in parte a causa delle disposizioni di lasciare agli Stati Uniti il controllo delle basi navali. Sotto l'influenza di Quezon venne respinto il progetto di legge. L'anno seguente una revisione della legge conosciuta come Tydings-McDuffie Act venne finalmente approvata. L'atto prevedeva la costituzione del Commonwealth delle Filippine, con un periodo di dieci anni di pacifica transizione verso la piena indipendenza.\nUna costituzione venne approvata da Franklin Delano Roosevelt nel marzo 1935. Il 14 maggio 1935 venne formato un governo filippino sulla base di principi analoghi a quelli della Costituzione americana. Il Commonwealth fu istituito nel 1935, con Manuel Quezon come presidente, e caratterizzato da un forte esecutivo, un'Assemblea nazionale unicamerale e una Corte Suprema composta interamente di filippini (era la prima volta dal 1901).\nL'occupazione giapponese.\nI giapponesi lanciarono un attacco a sorpresa sulla Clark Air Base a Pampanga l'8 dicembre del 1941, solo dieci ore dopo l'attacco a Pearl Harbor. Il bombardamento aereo fu seguito dallo sbarco di truppe di terra su Luzon. La difesa delle Filippine e le truppe degli Stati Uniti erano sotto il comando del generale Douglas MacArthur. Sotto la pressione della superiorit\u00e0 numerica le forze di difesa si ritirarono verso la Penisola di Bataan e l'isola di Corregidor all'ingresso della Baia di Manila. La capitale Manila fu dichiarata citt\u00e0 aperta per impedire la sua distruzione.\nLa difesa filippina continu\u00f2 fino alla definitiva resa delle forze americane sulla penisola di Bataan nel mese di aprile 1942 e di Corregidor nel maggio dello stesso anno. La maggior parte degli 80.000 prigionieri di guerra catturati dai giapponesi a Bataan furono costretti a intraprendere un'infame marcia (Bataan Death March) verso un campo di prigionia 105\u00a0km a nord. Si stima che circa 10.000 filippini e 1.200 americani morirono prima di raggiungere la loro destinazione. MacArthur riparato in Australia inizi\u00f2 a pensare a un piano per un ritorno nelle Filippine.\nLe autorit\u00e0 militari giapponesi organizzarono immediatamente un nuovo assetto governativo nelle Filippine insediando una Commissione Esecutiva. Attraverso un Consiglio di Stato organizzarono gli affari civili fino all'ottobre del 1943, quando dichiararono le Filippine una repubblica indipendente. La repubblica voluta dai giapponesi e guidata dal Presidente Jos\u00e9 P. Laurel per\u00f2 si dimostr\u00f2 impopolare.\nL'occupazione militare giapponese fu osteggiata su larga scala dall'attivit\u00e0 sotterranea della guerriglia. L'esercito filippino continu\u00f2 a combattere i giapponesi con azioni di guerriglia di supporto alle azioni dell'esercito degli Stati Uniti. La loro azione fu talmente efficace che alla fine della guerra il Giappone controllava solamente dodici delle quarantotto province dell'arcipelago.\nIl principale elemento di resistenza nella zona centrale dell'isola di Luzon fu fornito dall'Hukbalahap (letteralmente \"Esercito del Popolo Contro i Giapponesi\") che arm\u00f2 circa 30.000 persone ed estese il proprio controllo su gran parte di Luzon.\nLe forze alleate di MacArthur sbarcarono su Leyte il 20 ottobre 1944. Altri sbarchi nel Paese in seguito conversero verso Manila. I combattimenti continuarono fino al 2 settembre 1945, data della resa formale del Giappone.\nLe Filippine subirono gravi perdite di vite umane e tremende distruzioni. Si calcola che circa 1 milione di filippini vennero uccisi. Manila fu gravemente danneggiata, nonostante gli americani l'avessero dichiarata citt\u00e0 aperta.\nDurante l'invasione delle Filippine nella seconda guerra mondiale, si distinse l'attivit\u00e0 politica e sociale di Josefa Llanes Escoda (1898-1945).\nL'indipendenza delle Filippine e il ritorno alla repubblica (1946-1965).\nLe elezioni si svolsero nell'aprile del 1946, Manuel Roxas divenne il primo presidente della Repubblica indipendente delle Filippine. Gli Stati Uniti concessero la sovranit\u00e0 alle Filippine il 4 luglio 1946.\nTuttavia l'economia rimase fortemente dipendente da quella americana. Il \"Philippine Trade Act\" serv\u00ec per ricevere sovvenzioni da parte degli Stati Uniti per la ricostruzione post bellica, ma aument\u00f2 maggiormente la dipendenza economica. Un patto di assistenza militare venne firmato nel 1947, in cui si disponeva la concessione di basi agli americani per 99 anni (poi ridotti a 25 anni).\nL'amministrazione Roxas concesse l'amnistia generale a coloro che avevano collaborato con i giapponesi nella seconda guerra mondiale, ad eccezione di coloro che avevano commesso crimini violenti. Roxas mor\u00ec improvvisamente di attacco cardiaco nell'aprile del 1948, e il vice presidente, Elpidio Quirino, ottenne la presidenza.\nL'opera di ricostruzione si complic\u00f2 per via dalle attivit\u00e0 di guerriglia dell'Hukbalahap, che divenne una forza di resistenza contro il nuovo governo filippino. Il movimento Huk diminu\u00ec nei primi anni '50, e infine cess\u00f2 con la resa incondizionata del \"leader\" Luis Taruc nel maggio del 1954.\nIl governo di Diosdado Macapagal, eletto presidente nel 1961, cerc\u00f2 d'intessere nuove e pi\u00f9 strette relazioni con i vicini Paesi asiatici, in particolar modo con Malaysia e Indonesia.\nL'epoca di Marcos e la legge marziale (1965-1986).\nMacapagal corse per la rielezione nel 1965, ma venne sconfitto dal Presidente del Senato Ferdinand Marcos, passato al Partito Nazionalista delle Filippine. Marcos avvi\u00f2 un ambizioso progetto di opere pubbliche e d'intensificazione nella riscossione delle imposte che condusse il Paese verso un periodo di prosperit\u00e0 economica per tutti gli anni '70. La sua amministrazione costru\u00ec pi\u00f9 strade e pi\u00f9 scuole di tutti i suoi predecessori messi assieme.\nMarcos venne rieletto presidente nel 1969, diventando il primo presidente dall'indipendenza delle Filippine a riottenere un secondo mandato. La legislatura fu per\u00f2 corrotta e impotente. Gli oppositori di Marcos bloccarono i suoi ambiziosi piani. L'ottimismo all'inizio del suo secondo mandato inizi\u00f2 a sbiadire, e in causa anche a questo la crescita economica rallent\u00f2. La criminalit\u00e0 e la disobbedienza civile aumentarono.\nIl Moro National Liberation Front continu\u00f2 a combattere per l'indipendenza di una nazione musulmana a Mindanao.\nLa Legge Marziale.\nTra la crescente ondata di illegalit\u00e0 e la minaccia di un'insurrezione comunista, Marcos dichiar\u00f2 la legge marziale il 21 settembre 1972 in virt\u00f9 della Proclamazione n. 1081. Marcos decret\u00f2 la riduzione della libert\u00e0 di stampa e di altre libert\u00e0 civili, chiuse il Congresso e aziende nel campo dei \"media\", ordin\u00f2 l'arresto dei \"leader\" dell'opposizione e degli attivisti militanti, tra cui i senatori verso di lui pi\u00f9 critici come Benigno Aquino Jr., Jovito Salonga e Jose Diokno. La proclamazione della legge marziale venne ben accolta inizialmente. La criminalit\u00e0 diminu\u00ec profondamente dopo aver attuato il coprifuoco. Molti oppositori politici furono costretti all'esilio.\nUna commissione era stata riunita negli anni '70 per sostituire la Costituzione coloniale del 1935, e prosegu\u00ec il lavoro per elaborare una nuova costituzione dopo la proclamazione della legge marziale. La nuova costituzione entr\u00f2 in vigore nei primi mesi del 1973 cambiando la forma di governo da presidenziale a parlamentare e permettendo a Marcos di rimanere al potere fin oltre il 1973.\nMarcos afferm\u00f2 che la legge marziale era il preludio per la creazione di una \"Nuova Societ\u00e0\" basata su nuovi valori sociali e politici. L'economia nel corso degli anni '70 si rafforz\u00f2, con surplus nella bilancia commerciale. Il turismo contribu\u00ec alla crescita economica. Tuttavia nella classe dirigente dilag\u00f2 la corruzione.\nLa Quarta Repubblica.\nPer compiacere la Chiesa cattolica prima della visita di papa Giovanni Paolo II, Marcos revoc\u00f2 ufficialmente la legge marziale il 17 gennaio 1981. Tuttavia egli mantenne gran parte del potere governativo di arresto e detenzione. La corruzione e il nepotismo, nonch\u00e9 i disordini contribuirono a un grande calo della crescita economica.\nL'opposizione politica boicott\u00f2 le elezioni presidenziali del 1981. Marcos vinse con un margine di oltre 16 milioni di voti che gli consent\u00ec d'ottenere un altro mandato di sei anni.\nNel 1983 il \"leader\" dell'opposizione Benigno Aquino Jr. venne assassinato presso l'aeroporto internazionale di Manila al suo ritorno nelle Filippine dopo un lungo periodo di esilio.\nQuesto contribu\u00ec all'insoddisfazione popolare verso Marcos e diede inizio a una serie di eventi, tra cui la pressione da parte degli Stati Uniti, che culmin\u00f2 con elezioni anticipate nel febbraio 1986. L'opposizione si un\u00ec sotto la guida della vedova di Aquino, Corazon Aquino.\nMarcos venne dichiarato il vincitore delle elezioni. Il risultato giudicato fraudolento venne per\u00f2 respinto da Corazon Aquino e dai suoi sostenitori. Gli osservatori internazionali, compresa una delegazione statunitense, denunci\u00f2 i risultati ufficiali. Fidel Valdez Ramos e il ministro della Difesa Juan Ponce Enrile ritirarono il loro sostegno a Marcos. Una pacifica sollevazione civile e militare (oggi chiamata Rivoluzione del Rosario) costrinse Marcos all'esilio forzato, decretando come presidente Corazon Aquino il 25 febbraio 1986.\nLa Quinta Repubblica (1986-oggi).\nCorazon Aquino form\u00f2 immediatamente un governo rivoluzionario per normalizzare la situazione, e previde un regime transitorio di \"Libera Costituzione\". La nuova costituzione fu ratificata ed entr\u00f2 in vigore nel febbraio 1987. Venne proposta la creazione di regioni autonome a Cordilleras e Mindanao, e venne restaurata la forma di governo presidenziale oltre al Congresso bicamerale.\nVennero compiuti progressi nella rivitalizzazione delle istituzioni democratiche e il rispetto per le libert\u00e0 civili, ma l'amministrazione di Aquino venne anche vista come debole, e il ritorno alla piena stabilit\u00e0 politica e allo sviluppo economico venne ostacolato da numerosi tentativi di colpi di stato da membri delle forze militari. La crescita economica fu inoltre ostacolata da una serie di disastri naturali, compresa l'eruzione del Pinatubo nel 1991 che caus\u00f2 700 morti oltre a 200.000 senza tetto.\nNel 1991 il Senato filippino respinse un trattato che avrebbe consentito l'estensione di diritti americani sulle basi militari per altri dieci anni. Gli Stati Uniti dovettero cedere al governo la Clark Air Base di Pampanga in novembre, e la Subic Bay Naval Base nel dicembre del 1992, ponendo termine a quasi un secolo di presenza militare americana nelle Filippine.\nUn accordo di pace con il Fronte di Liberazione Nazionale Moro (MNLF), un importante gruppo separatista che lottava per l'indipendenza di Mindanao, fu firmato nel 1996, ponendo fine a una lotta durata 24 anni. Tuttavia, una frangia del MNLF, il Fronte di Liberazione Islamico Moro (MILF), continu\u00f2 la lotta armata per uno stato islamico.\nJoseph Estrada, un ex attore di film, che aveva servito come vice presidente nel governo Ramos, fu eletto presidente con una schiacciante vittoria nel 1998. La sua campagna elettorale era incentrata sull'aiuto alle classi povere del Paese e lo sviluppo del settore agricolo. Godette di una popolarit\u00e0 diffusa, in particolare tra i poveri.\nCon la crisi finanziaria asiatica, iniziata nel 1997 il governo Estrada sub\u00ec un pesante tributo sul fronte economico. Il tasso di disoccupazione si aggrav\u00f2, il deficit di bilancio crebbe e la moneta croll\u00f2. Alla fine l'economia del Paese riusc\u00ec a risollevarsi, ma a un ritmo molto pi\u00f9 lento di quello dei vicini asiatici.\nA un anno dalla sua elezione la popolarit\u00e0 di Estrada era fortemente diminuita causa le accuse di corruzione e incapacit\u00e0 di risolvere il problema della povert\u00e0. Accusato d'aver accettato milioni di pesos sulle vincite delle imprese del gioco d'azzardo illegale, massicce proteste di piazza ne chiesero le dimissioni. Estrada rassegn\u00f2 il suo incarico il 20 gennaio 2001.\nIl vice presidente Gloria Macapagal-Arroyo (la figlia del defunto presidente Diosdado Macapagal) si insedi\u00f2 come successore di Estrada il giorno della sua partenza.\nArroyo \u00e8 stata impegnata in un controverso progetto di revisione costituzionale per trasformare l'attuale repubblica presidenziale bicamerale in una forma di governo federale con parlamento unicamerale.\nLe elezioni del 9 giugno 2010, che vedevano contrapposti, tra gli altri, l'ex capo dello stato Joseph Estrada e Benigno Aquino III (figlio di Benigno Aquino Jr. e di Corazon Aquino) hanno visto la vittoria di quest'ultimo, eletto presidente delle Filippine con il 42% delle preferenze. Eletto sulla scia dell'ondata emotiva causata dalla morte di Corazon Aquino, costru\u00ec sugli ambiziosi programmi fiscali e sociali di Gloria Macapagal-Arroyo, portando il paese ad una costante crescita economica nel corso del suo mandato. Tuttavia la sua amministrazione fu pesantemente criticata per l'incapacit\u00e0 nel fermare la corruzione divampante e nel guidare il paese in tempi di crisi, come ad esempio il sequestro dell'autobus a Manila, il tifone Haiyan, la strage di Mamasapano, le uccisioni dei Lumad e il massacro di Kidapawan. Il governo Aquino si contraddistinse per il sostegno nei confronti del sistema del \"pork barrel\", ritenuto per\u00f2 incostituzionale e causa di diversi scandali di corruzione, e fu accusato di clientelismo e amicismo. Durante il suo mandato, Aquino acquis\u00ec infatti una discreta notoriet\u00e0 per la tendenza a circondarsi di collaboratori fidati ma dal discutibile comportamento, in una cerchia di \"alleati\" definita localmente KKK.\nCon il paese ornato di un ingente quantitativo di scandali di corruttela e malversazione, molti dei quali degni di attenzione giudiziaria, aument\u00f2 il malcontento popolare. Le presidenziali del maggio 2016 videro trionfare il candidato populista Rodrigo Duterte, gi\u00e0 sindaco della citt\u00e0 di Davao, mentre per la carica di vicepresidente ebbe la meglio la candidata liberale Leni Robredo. Le elezioni non furono esenti da critiche: non mancarono le tensioni e le accuse di brogli elettorali, soprattutto nei confronti del Partito Liberale dell'uscente Benigno Aquino. Gi\u00e0 durante la campagna elettorale, Duterte cre\u00f2 numerose aspettative promettendo di reprimere il crimine, il traffico di droghe illegali e la corruzione nel paese in un periodo che sarebbe andato dai tre ai sei mesi. Seppur consono della cattiva reputazione dei gruppi comunisti Partito Comunista delle Filippine e NDF, il sindaco di Davao afferm\u00f2 di essere apertamente un \"candidato di sinistra\".\nIl governo Duterte si \u00e8 subito distinto per una dura \"guerra alla droga\" che \u00e8 stata pesantemente criticata da organizzazioni per i diritti umani e Unione europea."}
{"id": "1727829", "revid": "1728", "url": "https://it.wikipedia.org/wiki?curid=1727829", "title": "\u00dcbers Ende Der Welt", "text": ""}
{"id": "1727835", "revid": "767487", "url": "https://it.wikipedia.org/wiki?curid=1727835", "title": "Alpha Ethniki 1985-1986", "text": "L'Alpha Ethniki 1984-1985 fu la 49\u00aa edizione della massima serie del campionato di calcio greco, conclusa con la vittoria del , al suo quattordicesimo titolo.\nCapocannoniere del torneo fu Nikos Anastopoulos (Olympiacos), con 19 reti.\nFormula.\nCome nella stagione precedente le squadre partecipanti furono 16 e disputarono un girone di andata e ritorno per un totale di 30 partite.\nLe ultime due classificate furono retrocesse in Beta Ethniki.\nIl punteggio prevedeva due punti per la vittoria, uno per il pareggio e nessuno per la sconfitta.\nIl Panachaiki fu penalizzato di un punto.\nLe squadre ammesse alle coppe europee furono quattro: i campioni alla Coppa dei Campioni 1986-1987, la vincitrice della coppa nazionale alla Coppa delle Coppe 1986-1987 e seconda e terza classificata alla Coppa UEFA 1986-1987.\nClassifica finale.\nLegenda:\nNote:"}
{"id": "1727838", "revid": "768068", "url": "https://it.wikipedia.org/wiki?curid=1727838", "title": "Terza declinazione latina", "text": "La terza declinazione latina \u00e8 quella che contiene il maggior numero di sostantivi, di genere maschile, femminile, o neutro. Sono declinati seguendo questo modello gli aggettivi della seconda classe. Questa declinazione contiene nomi sia dal tema consonantico (gli unici della lingua latina), sia dotati della vocale tematica \"-i-\", ma accomunati tra loro dalla desinenza \"-is\" del genitivo singolare.\nI tre gruppi.\nAvendo temi molto eterogenei tra di loro, una prassi abbastanza diffusa (ma non da tutti accettata) suggerisce la suddivisione dei sostantivi della terza declinazione in gruppi, in modo da poterli classificare in maniera migliore a seconda delle uscite del genitivo plurale, ablativo singolare, dei casi retti (nominativo, accusativo e vocativo) del neutro plurale e dell'accusativo maschile e femminile singolare.\nUna prima distinzione invalsa nella didattica (ma scientificamente infondata o meglio poco precisa) \u00e8 quella fra sostantivi parisillabi e sostantivi imparisillabi: i sostantivi parisillabi sono quei sostantivi che hanno lo stesso numero di sillabe al nominativo singolare e al genitivo singolare (es. \"collis, collis\" o \"mare, maris\"); i sostantivi imparisillabi sono quei sostantivi che hanno al genitivo singolare almeno una sillaba in pi\u00f9 rispetto al nominativo singolare (es. \"orator, oratoris\"; \"os, ossis\"; \"iecur, iecinoris\").\nQuesta particolare situazione \u00e8 determinata dal fatto che la terza declinazione, al contrario delle altre, comprende due categorie di sostantivi: quelli dal \"tema in consonante\" e quelli dal \"tema in -i-\", le cui rispettive desinenze e terminazioni sono, con il tempo, diventate in parte identiche. Questi sostantivi presentano, al maschile e al femminile, un \"nominativo singolare\" di tipo \"sigmatico\", ossia formato mediante la desinenza \"-s\" (il nominativo singolare del neutro, invece, non presenta alcuna desinenza); nel caso dei nomi in consonante questo accostamento fa s\u00ec che il nominativo abbia una sillaba in meno rispetto agli altri casi della declinazione e che si possa verificare, a seconda della consonante coinvolta, un mutamento fonetico.\nAnche se non basata su criteri scientifici (in linguistica non esiste il concetto di \"parisillabo/imparisillabo\") e dunque preferibilmente da evitare, questa distinzione viene tradizionalmente considerata comoda per la memorizzazione dei nomi della terza declinazione che, dunque, sarebbero classificati nei seguenti tre gruppi:\n1\u00ba gruppo e particolarit\u00e0.\nAppartengono a questo gruppo solo sostantivi imparisillabi, alcuni dei quali, per\u00f2, appaiono parisillabi per il fenomeno fonetico dell'alternanza vocalica (o apofonia), ovvero la variazione nel corso della flessione del timbro e/o della quantit\u00e0 della vocale che precede la desinenza.\nTutti questi sostantivi hanno il tema in consonante e possono avere il nominativo/vocativo singolare uguale al puro tema o \"sigmatico\", ovvero costituito dalla desinenza -s, il cui incontro con la consonante tematica pu\u00f2 causare variazioni fonetiche (apofonie o alterazioni della consonante) nel tema stesso, che va quindi ottenuto togliendo la desinenza \"-is\" al genitivo singolare.\nNello specifico, i temi di questi sostantivi si dividono nei seguenti 6 gruppi, tutti interessati da mutamenti fonetici:\nSono temi terminanti con una consonante labiale, ovvero p o b. \nTutti maschili e femminili, sono sigmatici, perci\u00f2 al nominativo singolare aggiungono una \"s\" al puro tema. \nTalvolta subiscono un'apofonia consistente nella trasformazione di \"e\" in \"\u012d.\"\nMaschili e femminili, il loro tema termina con una consonante gutturale, ovvero c o g. \nAnch'essi hanno il nominativo sigmatico, ma la consonante tematica si fonde con la terminazione \"s\", originando la consonante doppia \"x\".\nSubiscono la stessa apofonia dei nomi in labiale.\nTerminano con una consonante dentale, cio\u00e8 d o t.\nIl nominativo dei maschili e dei femminili \u00e8 sigmatico, ma presenta una particolarit\u00e0: la dentale si assimila alla \"s\" per poi cadere, ricomparendo negli altri casi. \nI sostantivi neutri in dentale hanno i casi diretti singolari uguali al puro tema, ma nei nomi \"\"lac, lactis\" e \"cor, cordis\"\" la dentale cade ugualmente. \nSubiscono le stesse apofonie dei nomi in gutturale e labiale, ma il neutro \"caput, capitis\" trasforma in \"\u012d\" la \"\u016d\".\nTerminanti in consonante nasale, ovvero, n, hanno il nominativo asigmatico tranne \"sanguis, sanguinis\" (di cui tuttavia esiste la forma asigmatica \"sanguen, sanguinis\"). I temi che presentano la vocale -o- prima della nasale, perdono la \"n\" al nominativo singolare; i sostantivi con -e- la mantengono in tutta la flessione, ma i neutri in \"-en \"hanno la radice \"-\u012dn-\" (\"flumen, -\u012dnis).\"\nIl loro tema si chiude con una consonante liquida, cio\u00e8 l o r, e il nominativo \u00e8 asigmatico. \nUn piccolo gruppo terminante in \"-er\" di questi sostantivi \u00e8 soggetto all'apofonia di grado zero, costituita da un affievolirsi della \"e\" tale da farla scomparire dal tema negli altri casi della flessione, facendo apparire il termine parisillabo (ci\u00f2 accade ad esempio in \"frater, fratris\"). Un piccolo gruppo di nomi imparisillabi non monosillabici terminante \"-ur\" in seguito al mantenimento dell'accento nella stessa sillaba del nominativo, hanno comportato un affievolirsi della \"-uris\" del genitivo chiudendosi in \"\u014fris\" (es. \"robur\", \"rob\u014fris\").\nDal nominativo asigmatico, mantengono la consonante sibilante s solo in tale caso; in tutto il resto della flessione il fenomeno del rotacismo la trasforma in una liquida r oppure in dentale \"t\" o \"d\", evento accompagnato da apofonie molto varie nei maschili e nei femminili, che nei neutri (ed in \"Venus, -\u0115ris,\" \"Venere\") si riducono alla trasformazione della \"u\" in \"e\" oppure \"o\". Raramente pu\u00f2 trasformarsi in \"v\" (\"bos, \"bovis\" o \"nix, \"nivis\" anche se in questo secondo nome la trasformazione ha comportato anche la caduta della precedente gutturale, dovuto ad un fenomeno di troncamento e facendolo rientrare nel secondo gruppo).\nIn generale l'uscita del genitivo si pu\u00f2 riassumere nella seguente tabella (che \u00e8 per\u00f2 piuttosto indicativa: la terza declinazione contiene moltissime particolarit\u00e0):\nLa declinazione del maschile e del femminile \u00e8 la seguente:\nLa declinazione dei neutri \u00e8 la seguente:\nPur essendo parisillabi, seguono la declinazione del primo gruppo i seguenti sostantivi:\nAnche due sostantivi imparisillabi la cui uscita \"-is\" del genitivo singolare \u00e8 preceduta da due consonanti appartengono a questo gruppo. Essi sono:\n2\u00ba gruppo e particolarit\u00e0.\nAl secondo gruppo appartengono nomi il cui genitivo ha lo stesso numero di sillabe del nominativo (parisillabi), oppure il genitivo ha due consonanti prima di \"-is\"; i nomi di questo secondo gruppo erano in realt\u00e0 parisillabi, ma sono diventati imparisillabi (falsi parisillabi) per la caduta di alcune lettere o la loro modificazione (\"lac(tis)\", \"lactis\"; \"urb(i)s\", \"urbis\"; \"os(sis)\", \"ossis\"; \"mons(tis)\", \"montis\"). A questo gruppo il nominativo esce quindi generalmente in questi modi:\nAppartengono anche molti altri nomi la cui caduta non \u00e8 regolata da regole (\"lac, lactis\"; \"os, ossis\"; \"mel, mellis\"...)\nI nomi maschili e femminili appartenenti al 2\u00ba gruppo si declinano come urbs, urbis (\"la citt\u00e0\"), mentre quelli neutri come os, ossis (\"l'osso\")\nPur essendo imparisillabi con una sola consonante prima della desinenza, i seguenti sostantivi si declinano seguendo il modello del 2\u00ba gruppo:\nGli imparisillabi:\nAlcuni nomi di popolo in -as, atis o in -is, itis, come ad esempio:\nLa caduta finale in questi imparisillabi \u00e8 la causa per cui l'accento cada sull'ultima sillaba, cosa rara in latino (\"Samn\u00ec(ti)s\", \"Samn\u00ectis\").\nInoltre Optimates e Penates possono fare, al genitivo plurale, sia optimatium che optimatum, sia penatium che penatum.\n3\u00ba gruppo.\nI nomi appartenenti al 3\u00ba gruppo sono tutti neutri. Il nominativo pu\u00f2 uscire nei seguenti modi:\nDeclinazione di \"animal, animalis\" (animale):\nParticolarit\u00e0 della declinazione.\nIl \"quarto\" gruppo.\nAlcuni nomi parisillabi maschili e femminili con nominativo in -is hanno accusativo singolare in \"-im\" e ablativo in \"-i\".\nSecondo alcune grammatiche questi sostantivi fanno parte di una classe a s\u00e9.\nSi possono inserire in questa classe i sostantivi:\nInoltre appartengono a questa categoria anche i nomi di citt\u00e0 e fiume uscenti, al nominativo, in -is, come \"Neapolis, -is\" (Napoli), \"Tiberis, -is\" (Tevere), \"Caralis, -is\" (Cagliari), \"Arar, Araris\" (fiume Arar, attuale Saona).\nI sostantivi \"febris\" (la febbre), \"puppis\" (la poppa), \"turris\" (la torre), \"messis\" (la messe), \"navis\" (la nave), \"classis\" (la flotta) e \"securis\" (la scure) hanno la doppia uscita all'accusativo (\"-em\", \"-im\") e all'ablativo singolare (\"-e\", \"-i\"); i nomi \"ignis\" (il fuoco), \"avis\" (l'uccello), \"civis\" (il cittadino), e \"orbis\" (il mondo) hanno la doppia uscita solo all'ablativo singolare. Hanno la doppia uscita all'ablativo singolare anche i sostantivi \"venter\" (il ventre) e \"imber\" (la pioggia).\nNomi con declinazione irregolare e particolarit\u00e0.\nQuesti nomi presentano un tema del genitivo totalmente irregolare rispetto a quello del nominativo, caratterizzati quindi da un \"doppio tema\":\nAltri nomi hanno una declinazione che presenta alcune irregolarit\u00e0, fra cui:\nAltre particolarit\u00e0:\nNomi greci.\nI nomi di terza declinazione derivanti dal greco mantengono in alcuni casi la desinenza greca; tali desinenze sono usate soprattutto in poesia, ma si trovano esempi anche in prosa. Alcuni nomi si riconoscono greci perch\u00e9 mantengono la \"n\" al nominativo, al contrario delle parole di origine latina. A volte la desinenza greca e quella latina si alternano nell'uso.\nVanno ricordate:"}
{"id": "1727841", "revid": "767487", "url": "https://it.wikipedia.org/wiki?curid=1727841", "title": "I 3 aquilotti", "text": "I 3 aquilotti \u00e8 un film del 1942 diretto da Mario Mattoli registrato alla SIAE con il titolo I tre aquilotti.\nTrama.\nAlla Regia Accademia Aeronautica di Caserta, tre allievi, Mario, Marco e Filippo diventano grandi amici. Verso la fine del corso di studi, Marco conosce casualmente e si innamora della sorella di Mario, Adriana. Mario manifesta la sua contrariet\u00e0 a Marco e questo provoca la fine della loro amicizia. A causa di un incidente durante un volo di addestramento, Marco viene passato dal ruolo naviganti al ruolo servizi, non conseguendo cos\u00ec il brevetto di pilota militare. Dopo la fine del corso, i tre amici si dividono per varie destinazioni ma si ritrovano tutti e tre in Russia, con Mario e Filippo gi\u00e0 decorati con medaglie al merito, mentre Marco \u00e8 addetto ai servizi logistici. Durante un'azione bellica Mario viene colpito in volo ed \u00e8 costretto ad atterrare in territorio nemico. Marco, saputa la notizia, decide di accompagnare il pilota incaricato del recupero del collega. Durante il sorvolo del velivolo abbattuto, il pilota viene ucciso e diventa compito di Marco portare a compimento la missione. Riuscir\u00e0 ad atterrare, recuperare l'amico, incendiare il velivolo abbattuto e ricondurre il suo apparecchio alla base, dove i due amici si riconcilieranno. Marco ricever\u00e0 cos\u00ec il benestare di Mario a sposare Adriana.\nProduzione.\nIl soggettista Tito Silvio Mursino \u00e8 in realt\u00e0 Vittorio Mussolini, figlio del Duce. Michela Belmonte era la sorella di Mar\u00eda Denis, una delle attrici italiane pi\u00f9 affermate di quegli anni.\nPromozione.\nLa realizzazione dei manifesti del film fu affidata al pittore cartellonista Sergio Gargiulo.\nDistribuzione.\nIl film fu presentato alla Mostra del Cinema di Venezia nel 1942.\nAccoglienza.\nGuido Piovene sul Corriere della Sera del 31 agosto 1942: \"Si tratta di una specie di lungometraggio sull'Accademia Aeronautica di Caserta, nel quale \u00e8 stata inserita una lieve trama, \u00e8 un film che scorre liscio e di esperta condotta...\"\nGaetano Carancini ne L'Eco di Venezia del 30 agosto 1942 \"Fuori concorso, la Mostra di Venezia ha presentato al San Marco, ad un pubblico composto di soldati, il film: I tre aquilotti, di Mario Mattoli. Il soggetto era di primissimo ordine. Le intenzioni erano quelle di celebrare, illustrandone l'attivit\u00e0, l'Accademia Aeronautica di Caserta. Quindi il pubblico non si \u00e8 preoccupato eccessivamente se gli attacchi tra un pezzo descritto ed uno narrativo fossero curati e conseguenti, ed ha applaudito il film indirizzando le sue simpatie ai tre protagonisti: Minello, Cortese e Sordi...\""}
{"id": "1727844", "revid": "33921", "url": "https://it.wikipedia.org/wiki?curid=1727844", "title": "Rugby a 15 nel 1998", "text": "Il 1998 va ricordato per il \"rugby a 15\" per :\nTornei per nazionali.\nQualificazioni Mondiali.\nNel 1998 si assegnano gran parte dei 16 posti mancanti (4 erano ammesse di diritto) per i Mondiali del 1999."}
{"id": "1727846", "revid": "363055", "url": "https://it.wikipedia.org/wiki?curid=1727846", "title": "Markland", "text": "Markland \u00e8 uno dei tre territori descritti nelle saghe norrene note come la \"Saga di Erik il Rosso\" e la \"Gr\u0153nlendinga saga\". Helluland e Markland, secondo queste fonti vichinghe medievali, furono prima individuate da Bjarni Herj\u00f3lfsson, un mercante islandese del secolo X, e raggiunte successivamente dall'esploratore Leifr Eir\u00edksson, anche lui islandese, intorno al 1000. \nSecondo gli studiosi moderni, Markland corrisponderebbe probabilmente alla costa orientale della penisola del Labrador\nNella \"Gr\u0153nlendinga saga\" si narra che Leif Eriksson dispose nell'anno 1002 o 1003 di seguire la rotta descritta precendetemente da Bjarni Herj\u00f3lfsson. Il primo territorio che Eriksson tocc\u00f2 era coperto da rocce piatte e assegn\u00f2 a questo territorio il nome di Helluland (\"Terra delle rocce piatte\"). Successivamente raggiunse un altro territorio, anche questo pianeggiante, con spiagge bianche e coperto da una foresta, al quale attribu\u00ec il nome Markland (\"Terra delle foreste\" o \"Terra di confine\"). Il viaggio poi continu\u00f2 e raggiunse la pi\u00f9 ospitale Vinland (forse l'odierna Terranova) o altre zone ancora pi\u00f9 a sud.\nLa \"Gr\u0153nlendinga saga\" racconta anche di 160 uomini e donne che, intorno all'anno 1010 d.C., al seguito di Thorfinn Karlsefni, si stabilirono in Markland per proteggersi dall'inverno.\nMarckalada.\nSembra che il Markland possa essere la \"terra que dicitur Marckalada\" (Markland latinizzato) descritta da Galvaneus Flamma (it. Galvano Fiamma, d. c. 1345) nella sua \"Cronica universalis\", che situa questa terra ad ovest della Groenlandia, come parte della costa atlantica dell'America, probabilmente derivante da fonti orali genovesi."}
{"id": "1727863", "revid": "732", "url": "https://it.wikipedia.org/wiki?curid=1727863", "title": "Lyonpo Sangay Ngedup", "text": ""}
{"id": "1727865", "revid": "891212", "url": "https://it.wikipedia.org/wiki?curid=1727865", "title": "Kitenge", "text": "Il kitenge (plurale \"vitenge\", in swahili) o chitenge (plurale \"zitenge\", in tonga) \u00e8 un indumento africano simile al \"kanga\" o al \"sarong\" asiatico, tipico della tradizione swahili e diffuso in Kenya, Uganda, Tanzania, Sudan, Namibia, Zambia, Malawi e altri paesi. Viene indossato avvolto attorno ai fianchi o al busto, sulla testa come una bandana, o usato come fasciatura per i neonati. Come i \"kanga\", i \"kitenge\" tendono a essere decorati con colori sgargianti e la decorazione pu\u00f2 comprendere una frase, scritta solitamente in caratteri maiuscoli.\nIl kitenge \u00e8 un rettangolo di cotone, stampato a cera; di solito il motivo principale \u00e8 scuro su uno sfondo pi\u00f9 chiaro. Rispetto al \"kanga\", il tessuto \u00e8 pi\u00f9 spesso e c'\u00e8 una bordatura solo sul lato lungo."}
{"id": "1727877", "revid": "287204", "url": "https://it.wikipedia.org/wiki?curid=1727877", "title": "Franc a cheval", "text": ""}
{"id": "1727878", "revid": "712828", "url": "https://it.wikipedia.org/wiki?curid=1727878", "title": "Benten", "text": ""}
{"id": "1727888", "revid": "767487", "url": "https://it.wikipedia.org/wiki?curid=1727888", "title": "Rembrandt (film 1925)", "text": "Rembrandt \u00e8 un cortometraggio del 1925 diretto da Bryan Foy e basato sulla vita del pittore olandese Rembrandt Harmenszoon Van Rijn."}
{"id": "1727890", "revid": "523249", "url": "https://it.wikipedia.org/wiki?curid=1727890", "title": "Nazionale Under-18 di calcio dell'Italia", "text": "La Nazionale di calcio italiana Under-18, i cui giocatori sono soprannominati gli \"azzurrini\", \u00e8 la rappresentativa calcistica Under-18 della nazionale italiana ed \u00e8 posta sotto l'egida della Federazione Italiana Giuoco Calcio. Nella gerarchia delle nazionali giovanili italiane \u00e8 posta prima della Nazionale Under-17. Il commissario tecnico \u00e8 Daniele Franceschini.\nRosa attuale.\nElenco dei 20 calciatori convocati per un'amichevole contro la Francia il 12 febbraio 2020.\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |"}
{"id": "1727895", "revid": "287204", "url": "https://it.wikipedia.org/wiki?curid=1727895", "title": "Calcio Padova 2005-2006", "text": "Questa pagina raccoglie i dati riguardanti il Calcio Padova nelle competizioni ufficiali della stagione 2005-2006."}
{"id": "1727906", "revid": "132266", "url": "https://it.wikipedia.org/wiki?curid=1727906", "title": "Fernando Armindo Lugo M\u00e9ndez", "text": ""}
{"id": "1727908", "revid": "228587", "url": "https://it.wikipedia.org/wiki?curid=1727908", "title": "Intensit\u00e0 di traffico", "text": "Nelle reti di telecomunicazioni, l'intensit\u00e0 di traffico \u00e8 la misura dell'occupazione media di una risorsa in un'unit\u00e0 di tempo. Esempi di risorse sono i canali di comunicazione oppure i server Internet.\n\u00c8 misurata in erlang, ed \u00e8 definita come il rapporto tra il tempo durante il quale una risorsa \u00e8 complessivamente occupata e il tempo che questa \u00e8 disponibile per il servizio. Generalmente la misura \u00e8 riferita all'ora di punta, ovvero quel periodo della giornata in cui l'intensit\u00e0 di traffico \u00e8 massima.\nIn un sistema a coda con perdita, si distingue tra intensit\u00e0 di traffico offerto (in ingresso), smaltito (in uscita) e perso.\nSe l'intensit\u00e0 di traffico offerto \u00e8 maggiore del numero di serventi il tasso col quale le informazioni arrivano supera il tasso con cui possono essere trasmesse. Se il sistema ha un buffer infinito, il tempo in coda diverge, altrimenti il sistema perde pacchetti.\nIn una rete a pacchetto, l'intensit\u00e0 di traffico offerto \u00e8:\ndove"}
{"id": "1727910", "revid": "125865169", "url": "https://it.wikipedia.org/wiki?curid=1727910", "title": "L'arte e gli amori di Rembrandt", "text": "L'arte e gli amori di Rembrandt (\"Rembrandt\") \u00e8 un film del 1936 diretto da Alexander Korda e basato sulla vita del pittore olandese Rembrandt Harmenszoon Van Rijn.\nNel 1936 \u00e8 stato indicato tra i migliori film stranieri dell'anno dal National Board of Review of Motion Pictures.\nProduzione.\nIl film fu prodotto dalla London Film Productions. Fu il primo film della compagnia girato nei nuovi studios a Denham nel Buckinghamshire.\nDistribuzione.\nDistribuito dall'United Artists Corporation, il film usc\u00ec nelle sale cinematografiche britanniche il 6 novembre 1936."}
{"id": "1727917", "revid": "122944659", "url": "https://it.wikipedia.org/wiki?curid=1727917", "title": "Pirecme", "text": "Nella mitologia greca, Pirecme o Pirecmo era il nome di diversi personaggi di cui si raccontano le gesta.\nIl mito.\nSotto tale nome ritroviamo:\nInterpretazione e realt\u00e0 storica.\nEsisteva una leggenda seconda la quale i cavalli quando si abbeveravano a quel fiume si sentiva un forte nitrito."}
{"id": "1727919", "revid": "932277", "url": "https://it.wikipedia.org/wiki?curid=1727919", "title": "Pertichino", "text": "Nell'opera lirica un pertichino \u00e8 una parte secondaria che interviene, per lo pi\u00f9 come controcanto, nei pezzi chiusi affidati ai protagonisti.\nPer estensione si definiscono pertichini gli ingressi di altre voci nelle arie solistiche.\nTipico esempio di pertichino \u00e8 la parte di Eloisa in \"Sorgi, o padre\", la romanza della protagonista in \"Bianca e Fernando\" di Vincenzo Bellini. Famosi sono i pertichini del Sagrestano (\u00abScherza coi fanti e lascia stare i santi\u00bb) durante \"Recondita armonia\", la romanza di Cavaradossi nel primo atto della \"Tosca\" di Giacomo Puccini.\nIn genere, tuttavia, nel linguaggio teatrale, \"fare da pertichino\" \u00e8 un'espressione dispregiativa con cui ci si riferisce a un personaggio che interviene in scena con poche battute se non addirittura restando in silenzio."}
{"id": "1727920", "revid": "204012", "url": "https://it.wikipedia.org/wiki?curid=1727920", "title": "Pirecmo", "text": ""}
{"id": "1727922", "revid": "17654", "url": "https://it.wikipedia.org/wiki?curid=1727922", "title": "Pertichini", "text": ""}
{"id": "1727923", "revid": "1190950", "url": "https://it.wikipedia.org/wiki?curid=1727923", "title": "Monte Terne", "text": "Il Monte Terne \u00e8 una montagna delle Dolomiti Bellunesi alta 1794 metri s.l.m. chiamata anche \"Zimon de Terne\", che si innalza con una bella cresta a sud della Schiara e da cui si gode la pi\u00f9 bella vista sulla sua parete sud; per questo motivo la montagna \u00e8 soprannominata il \"Belvedere sulla Schiara\". La cima della montagna \u00e8 raggiungibile partendo dal parcheggio di \"Case Bortot\", tramite il sentiero CAI numero 508. La salita, seppur breve, comporta comunque un dislivello di 1100 metri. Dalla cima si gode un ottimo panorama, oltre che sulla Schiara, anche su tutta la Val Belluna e su Pala Alta, Pala Bassa e parte dei Monti del Sole. La montagna, caratterizzata da boschi di faggi e abeti nella fascia pi\u00f9 bassa, e da prati e rocce nella parte pi\u00f9 alta, \u00e8 anche ricca di fauna (sovente si incontrano camosci, lungo il sentiero).\nUlteriori informazioni.\n'SCHIARA' di Piero Rossi ed. TCI-CAI Guide dei monti d'Italia -1982\n'MONTAGNA DEL TERNE Toponimi' di Ermes Viel -con cartina 1:5000 ed. Ist.Bellunese di ricerche Sociali e Culturali -2016 "}
{"id": "1727924", "revid": "287204", "url": "https://it.wikipedia.org/wiki?curid=1727924", "title": "Pieria (mitologia)", "text": ""}
{"id": "1727927", "revid": "1745361", "url": "https://it.wikipedia.org/wiki?curid=1727927", "title": "Etolo", "text": ""}
{"id": "1727931", "revid": "264619", "url": "https://it.wikipedia.org/wiki?curid=1727931", "title": "Sofia Kovalevsaya", "text": ""}
{"id": "1727934", "revid": "682976", "url": "https://it.wikipedia.org/wiki?curid=1727934", "title": "Temeno", "text": ""}
{"id": "1727937", "revid": "131358", "url": "https://it.wikipedia.org/wiki?curid=1727937", "title": "Croce trifogliata", "text": ""}
{"id": "1727938", "revid": "767487", "url": "https://it.wikipedia.org/wiki?curid=1727938", "title": "Talos - L'ombra del faraone", "text": "Talos - L'ombra del faraone (\"Tale of the Mummy\") \u00e8 un film del 1998 diretto da Russell Mulcahy.\nSi tratta di un film horror che evoca i misteri dell'antico Egitto.\nTrama.\nSecoli fa, sotto le sabbie dell'antico Egitto, un principe fu seppellito e la sua tomba eternamente sigillata, cosicch\u00e9 nessun altro uomo al mondo potesse mai pi\u00f9 soccombere ai suoi modi infernali.\nNel 1948 un gruppo di archeologi inglesi durante la ricerca del tesoro nascosto nella tomba, rompe il sigillo della tomba dannata. Muoiono in circostanze misteriose, lasciando solo un libro guida che viene usato 50 anni dopo da un'altra spedizione di archeologi: il risveglio di Talos \u00e8 imminente e il gruppo si trover\u00e0 a sperimentare il terribile potere di Talos, che terrorizza Londra con innumerevoli omicidi al fine di tornare in vita."}
{"id": "1727945", "revid": "682976", "url": "https://it.wikipedia.org/wiki?curid=1727945", "title": "Eleio", "text": "Eleio (in Greco antico \u1f1d\u03bb\u03b5\u03b9\u03bf\u03c2) \u00e8 un personaggio della mitologia greca ed il pi\u00f9 giovane dei figli di Perseo e di Andromeda.\nMitologia.\nNato a Micene, fu un eroe del tempo che insieme ad Anfitrione dichiar\u00f2 guerra all'isola di Tafo e dopo la conquista divise con Cefalo il luogo e il regno. \nFra i suoi viaggi fond\u00f2 Elo, situata nella Laconia ed in seguito divenne il capo degli Epei antrando in guerra contro Ossilo."}
{"id": "1727947", "revid": "237256", "url": "https://it.wikipedia.org/wiki?curid=1727947", "title": "Vasily Grigorievi\u010d Zaitsev", "text": ""}
{"id": "1727949", "revid": "767487", "url": "https://it.wikipedia.org/wiki?curid=1727949", "title": "Rembrandt (film 1940)", "text": "Rembrandt \u00e8 un film del 1940 diretto da Gerard Rutten e basato sulla vita del pittore olandese Rembrandt Harmenszoon Van Rijn."}
{"id": "1727950", "revid": "264619", "url": "https://it.wikipedia.org/wiki?curid=1727950", "title": "Sonya Kowalevsky", "text": ""}
{"id": "1727951", "revid": "264619", "url": "https://it.wikipedia.org/wiki?curid=1727951", "title": "Sonya Kowalevski", "text": ""}
{"id": "1727952", "revid": "4175", "url": "https://it.wikipedia.org/wiki?curid=1727952", "title": "Nina Aleksejevna Lobkovskaja", "text": ""}
{"id": "1727955", "revid": "264619", "url": "https://it.wikipedia.org/wiki?curid=1727955", "title": "Sofia Kowalevsky", "text": ""}
{"id": "1727958", "revid": "264619", "url": "https://it.wikipedia.org/wiki?curid=1727958", "title": "Kowalevsky", "text": ""}
{"id": "1727961", "revid": "1573940", "url": "https://it.wikipedia.org/wiki?curid=1727961", "title": "Cydia molesta", "text": "La tignola orientale del pesco (Cydia molesta ()) \u00e8 un lepidottero originario dell'Asia orientale, che si \u00e8 facilmente diffuso nelle Americhe, in Australia e nell'Europa occidentale.\nIn Italia ha cominciato a diffondersi all'inizio degli anni venti causando l'attacco e la successiva devastazione soprattutto delle drupacee.\nGli adulti appaiono come farfalle di medio-piccole dimensioni, possiedono ali di colore grigio-brunastro con screziature biancastre.\nLe larve sono lunghe 10-15 mm e provocano danni sui germogli e sui frutti. Sono in genere le larve di prima generazione che, scavando gallerie longitudinali nelle zone midollari, provocano avvizzimenti e perdite dei germogli.\nI danni sui frutti, ancora pi\u00f9 gravi, comportano la fuoriuscita di un grumo di gomma e spesso, i frutti colpiti, sono soggetti alla cascola, a causa, inoltre, dei disfacimenti molli dovuti anche dalla presenza di agenti fungini.\nLa \"Cydia\" sverna come larva matura e compie 4-5 generazioni annuali.\nLotta.\nSi eseguono criteri di lotta guidata ed integrata, cio\u00e8 su campionamenti degli organi attaccati oppure mediamente monitoraggi con trappole sessuali. Questi due parametri si possono attuare anche nello stesso momento per avere una maggior copertura.\nGli interventi chimici prevedono l'uso di: \"Azinfos-metile\", \"Clorpirifos-etile\", \"Carbaril\", ecc., al superamento della soglia, che varia da 7-8 giorni, per la seconda generazione e 4-6 giorni, per le generazioni successive.\nSi possono anche utilizzare prodotti a base di \"Bacillus thuringiensis\", ssp. \"kurstaki\", oppure chitino-Inibitori (come \"Teflubenzuron\")."}
{"id": "1727963", "revid": "264619", "url": "https://it.wikipedia.org/wiki?curid=1727963", "title": "Kowalevski", "text": ""}
{"id": "1727967", "revid": "264619", "url": "https://it.wikipedia.org/wiki?curid=1727967", "title": "Kovalevsky", "text": ""}
{"id": "1727970", "revid": "132266", "url": "https://it.wikipedia.org/wiki?curid=1727970", "title": "Fernando Lugo M\u00e9ndez", "text": ""}
{"id": "1727971", "revid": "767487", "url": "https://it.wikipedia.org/wiki?curid=1727971", "title": "Rembrandt, schilder van de mens", "text": "Rembrandt, schilder van de mens \u00e8 un documentario cortometraggio del 1957 diretto da Bert Haanstra e basato sulla vita del pittore olandese Rembrandt Harmenszoon Van Rijn."}
{"id": "1727972", "revid": "264619", "url": "https://it.wikipedia.org/wiki?curid=1727972", "title": "Sofia Kowalevski", "text": ""}
{"id": "1727973", "revid": "264619", "url": "https://it.wikipedia.org/wiki?curid=1727973", "title": "Sophie Kowalevski", "text": ""}
{"id": "1727974", "revid": "264619", "url": "https://it.wikipedia.org/wiki?curid=1727974", "title": "Sofia Vasilevna Kovalevskaia", "text": ""}
{"id": "1727977", "revid": "264619", "url": "https://it.wikipedia.org/wiki?curid=1727977", "title": "Kovalevskaia", "text": ""}
{"id": "1727980", "revid": "834", "url": "https://it.wikipedia.org/wiki?curid=1727980", "title": "Laurence Stephen Lowry", "text": ""}
{"id": "1727981", "revid": "264619", "url": "https://it.wikipedia.org/wiki?curid=1727981", "title": "Korvin\u2013Krukovskaja", "text": ""}
{"id": "1727982", "revid": "767487", "url": "https://it.wikipedia.org/wiki?curid=1727982", "title": "Rembrandt fecit 1669", "text": "Rembrandt fecit 1669 \u00e8 un film del 1977 diretto da Jos Stelling e basato sulla vita del pittore olandese Rembrandt Harmenszoon Van Rijn."}
{"id": "1727984", "revid": "123325803", "url": "https://it.wikipedia.org/wiki?curid=1727984", "title": "D\u00fan Aengus", "text": "D\u00fan Aengus (irl.: D\u00fan Aonghasa) \u00e8 il pi\u00f9 celebre dei tanti forti in pietra preistorici presenti sulle Isole Aran, noto arcipelago irlandese della Contea di Galway. \u00c8 situato sulla pi\u00f9 grande delle tre isole, Inis M\u00f3r, su una spettacolare scogliera di calcare a picco sull'Oceano Atlantico ad un'altezza di circa 100 metri.\nDestinazione turistica apprezzata e popolare, D\u00fan Aengus \u00e8 soprattutto un importante sito archeologico: costruito durante l'Et\u00e0 del Bronzo e databile a ben prima del I millennio a.C., \u00e8 stato spesso appellato come \"the most magnificent barbaric monument in Europe\" (\"il pi\u00f9 magnifico monumento barbarico d'Europa\").\nIl nome \"D\u00fan Aengus\" significa \"Forte di Aengus\", con riferimento alla omonima divinit\u00e0 pagana pre-cristiana della mitologia irlandese.\nForma e funzione.\nIl forte \u00e8 formato da una combinazione di quattro cinte murarie concentriche, spesse in certi punti anche quattro metri. La forma originale del forte era presumibilmente ovale o a forma di D, ma parecchie parti sia della scogliera che della costruzione sono crollate in mare nel corso dei secoli. Al di fuori del terzo cerchio si trova un sistema difensivo costituito da pietre piantate nel terreno, simili a cavalli di Frisia, ad oggi in gran parte conservato e visibile. Tra queste rovine vi \u00e8 anche una lastra di pietra pi\u00f9 grande di forma rettangolare, della quale si ignora per\u00f2 la funzione. Decisamente estesa se confrontata a resti preistorici simili, la cinta pi\u00f9 esterna di D\u00fan Aengus racchiude un'area di circa 6 ettari. Bench\u00e9 evidentemente difendibile, la particolare posizione di D\u00fan Aengus suggerisce che la sua funzione principale fosse religiosa e cerimoniale, piuttosto che militare. Pu\u00f2 darsi che sia stato usato dai druidi per riti stagionali, che forse comportavano l'accensione di fal\u00f2 visibili dalla terraferma irlandese. La posizione fornisce inoltre una vista di circa 120 km di linea costiera, il che avrebbe potuto permettere il controllo su una rotta di commercio costiero.\nGalleria d'immagini.\nD\u00fan Aengus"}
{"id": "1727986", "revid": "264619", "url": "https://it.wikipedia.org/wiki?curid=1727986", "title": "Korvin\u2013Krukovsky", "text": ""}
{"id": "1727988", "revid": "264619", "url": "https://it.wikipedia.org/wiki?curid=1727988", "title": "Korvin\u2013Krukovskij", "text": ""}
{"id": "1727989", "revid": "1258", "url": "https://it.wikipedia.org/wiki?curid=1727989", "title": "Zeppola di San Giuseppe", "text": ""}
{"id": "1727992", "revid": "264619", "url": "https://it.wikipedia.org/wiki?curid=1727992", "title": "Kowalewskaya", "text": ""}
{"id": "1727993", "revid": "767487", "url": "https://it.wikipedia.org/wiki?curid=1727993", "title": "La ronde de nuit", "text": "La ronde de nuit \u00e8 un film del 1978 diretto da Gabriel Axel e basato sulla vita del pittore olandese Rembrandt Harmenszoon Van Rijn."}
{"id": "1727997", "revid": "264619", "url": "https://it.wikipedia.org/wiki?curid=1727997", "title": "Sofya Kovalevskaya", "text": ""}
{"id": "1727998", "revid": "38120", "url": "https://it.wikipedia.org/wiki?curid=1727998", "title": "Rembrandt (film 1971)", "text": "Rembrandt \u00e8 un film per la televisione del 1971 diretto da Rudolph Cartier. \n\u00c8 basato sulla vita del pittore olandese Rembrandt Harmenszoon Van Rijn."}
{"id": "1728002", "revid": "264619", "url": "https://it.wikipedia.org/wiki?curid=1728002", "title": "Sofja Kovalevskaja", "text": ""}
{"id": "1728006", "revid": "118161819", "url": "https://it.wikipedia.org/wiki?curid=1728006", "title": "Luigi Pellegrini Editore", "text": "Luigi Pellegrini Editore \u00e8 una casa editrice italiana fondata a Cleto nel 1952.\nStoria.\nNel 1952 Luigi Pellegrini, giornalista pubblicista, fonda a Cleto l'omonima casa editrice tra le prime a specializzarsi in Calabria nel settore culturale.\nDal 1982 \u00e8 gestita dal figlio del fondatore, Walter. Dal 2012 entrano a far parte della struttura direttiva della Casa Editrice le figlie, Marta e Sara.\nLa casa editrice ha all'attivo pi\u00f9 di 2500 pubblicazioni in 65 anni.\nTre sono i periodici intorno ai quali si sviluppa l'attivit\u00e0 editoriale, vantando i contributi di importanti nomi del panorama culturale italiano: \"Il Letterato\", \"Incontri Meridionali\" (semestrale di storia e cultura) e \"Contenuti\". Gli articoli che vi compaiono portano le firme, tra gli altri, di Antonio Piromalli, Giorgio B\u00e0rberi Squarotti, Antonio Altomonte, Alberto Moravia, Michele Prisco, Leonida R\u00e9paci, Mario Pomilio, Fortunato Seminara, Giancarlo Vigorelli, Rosario Villari, Vittorio Enzo Alfieri, Paolo Alatri, Saverio Di Bella, Henri Bresc, Pierre Vilar, Ferdinando Cordova, Lionello Venturi.\nCon l'ingresso di Walter Pellegrini \u00e8 stato potenziato il settore dei periodici e delle collane specializzate: \"Campi Immaginabili\", \"Giornale di Storia Contemporanea\" (semestrale), \"Letteratura &amp; Societ\u00e0\" (quadrimestrale), \"Qualeducazione\" (trimestrale di pedagogia), \"Voci\" (semestrale di antropologia), \"Diritto e Religioni\" (semestrale), \"Fata Morgana\" (quadrimestrale di cinema) sono le riviste alle quali collaborano nomi prestigiosi del mondo accademico e culturale italiano nei diversi settori.\nTra i maggiori successi della casa editrice ricordiamo \"Fratelli di sangue\", un libro inchiesta sulla \u2018ndrangheta, scritto dal magistrato Nicola Gratteri e dal giornalista Antonio Nicaso, pubblicato nel 2006 nella collana Mafia e poi ripubblicato con ulteriore successo da Mondadori."}
{"id": "1728008", "revid": "767487", "url": "https://it.wikipedia.org/wiki?curid=1728008", "title": "Le retour du fils prodigue", "text": "Le retour du fils prodigue \u00e8 un documentario cortometraggio del 1982 diretto da Marcel Teulade e basato sulla vita del pittore olandese Rembrandt Harmenszoon Van Rijn."}
{"id": "1728010", "revid": "264619", "url": "https://it.wikipedia.org/wiki?curid=1728010", "title": "Sofja Kovalevskaya", "text": ""}
{"id": "1728011", "revid": "110157", "url": "https://it.wikipedia.org/wiki?curid=1728011", "title": "Ananindeua", "text": "Ananindeua \u00e8 un comune del Brasile nello Stato del Par\u00e1, parte della mesoregione Metropolitana de Bel\u00e9m e della microregione di Bel\u00e9m."}
{"id": "1728012", "revid": "264619", "url": "https://it.wikipedia.org/wiki?curid=1728012", "title": "Sofja Kowalevskaja", "text": ""}
{"id": "1728013", "revid": "767487", "url": "https://it.wikipedia.org/wiki?curid=1728013", "title": "Rembrandt, His Life, His Times, His Work", "text": "Rembrandt, His Life, His Times, His Work \u00e8 un documentario del 1989 diretto da Robert J. Emery e basato sulla vita del pittore olandese Rembrandt."}
{"id": "1728014", "revid": "767487", "url": "https://it.wikipedia.org/wiki?curid=1728014", "title": "Barcarena", "text": "Barcarena \u00e8 un comune del Brasile nello Stato del Par\u00e1, parte della mesoregione Metropolitana de Bel\u00e9m e della microregione di Bel\u00e9m."}
{"id": "1728015", "revid": "110157", "url": "https://it.wikipedia.org/wiki?curid=1728015", "title": "Benevides", "text": "Benevides \u00e8 un comune del Brasile nello Stato del Par\u00e1, parte della mesoregione Metropolitana de Bel\u00e9m e della microregione di Bel\u00e9m."}
{"id": "1728017", "revid": "585241", "url": "https://it.wikipedia.org/wiki?curid=1728017", "title": "Salmone della saggezza", "text": "Il Salmone della saggezza o Salmone della conoscenza (\"brad\u00e1n feasa\") \u00e8 una creatura che compare nel Ciclo Feniano della mitologia irlandese. Compare nel \"The Boyhood Deeds of Fionn\" (\"L'infanzia di Fionn\"), che racconta le avventure dell'infanzia di Fionn mac Cumhaill.\nSecondo la storia, si trattava di un salmone normale che mangi\u00f2 nove nocciole cadute nel Pozzo della Saggezza (\"Tobar Segais\") da nove alberi di nocciolo che circondavano la fontana. In questo modo il salmone acquis\u00ec tutto il sapere del mondo. Inoltre la prima persona che avesse mangiato la sua carne, avrebbe ottenuto, a sua volta, questo sapere.\nIl poeta Finn Eces trascorse sette anni cercando di pescare il salmone. Quando finalmente lo cattur\u00f2, diede istruzioni a Fionn, il suo apprendista, su come prepararglielo. Fionn si scott\u00f2 il pollice versando del grasso bollente dal salmone che stava cuocendo e immediatamente si succhi\u00f2 il dito per alleviare il dolore.\nQuando Fionn port\u00f2 il cibo pronto a Finegas, il suo maestro vide negli occhi del ragazzo un fuoco che non aveva mai visto prima. Interrogato da Finegas, Fionn neg\u00f2 di aver mangiato il pesce. Il maestro insistette con le sue domande e allora Fionn ammise di averne provato il sapore. Questa incredibile conoscenza e saggezza ricevuta dal salmone permise a Fionn di diventare il leader dei Fianna, eroi del mito irlandese.\nIl Salmone della Saggezza viene richiamato nel titolo del libro incompiuto di Douglas Adams, \"The Salmon of Doubt\" (\"Il Salmone del Dubbio\"). Il Salmone compare anche nel classico film horror \"The Wicker Man\" del 1973. Al Salmone allude anche Piggley Winks nella serie di cartoni animati di Sprout TV \"Jakers! Le avventure di Piggkey Winks\"."}
{"id": "1728018", "revid": "110157", "url": "https://it.wikipedia.org/wiki?curid=1728018", "title": "Marituba", "text": "Marituba \u00e8 un comune del Brasile nello Stato del Par\u00e1, parte della mesoregione Metropolitana de Bel\u00e9m e della microregione di Bel\u00e9m."}
{"id": "1728021", "revid": "110157", "url": "https://it.wikipedia.org/wiki?curid=1728021", "title": "Santa B\u00e1rbara do Par\u00e1", "text": "Santa B\u00e1rbara do Par\u00e1 \u00e8 un comune del Brasile nello Stato del Par\u00e1, parte della mesoregione Metropolitana de Bel\u00e9m e della microregione di Bel\u00e9m."}
{"id": "1728025", "revid": "287204", "url": "https://it.wikipedia.org/wiki?curid=1728025", "title": "Equazione diofantea quadratica", "text": "Unequazione diofantea quadratica \u00e8 un'equazione diofantea di secondo grado in cui almeno un'incognita \u00e8 presente al secondo grado e nessuna ad un grado pi\u00f9 elevato del secondo.\nTali equazioni comprendono, tra le altre, l'equazione di Pell formula_1 e la ricerca delle terne pitagoriche.\nSomme di quadrati.\nLe equazioni\ndove \"n\" \u00e8 un numero naturale, rappresentano il problema di rappresentare un intero positivo come somma rispettivamente di due, tre e quattro quadrati. Tale problema \u00e8 stato studiato estesamente tra il XVII e il XVIII secolo, portando alla formulazione del teorema di Fermat sulle somme di due quadrati e del teorema dei quattro quadrati; quest'ultimo asserisce che ogni numero pu\u00f2 essere scritto come somma di quattro quadrati (ovvero, in altri termini, che la terza equazione ha soluzioni per ogni \"n\"), mentre il primo che l'equazione \u00e8 risolubile se e solo se \"n\" \u00e8 prodotto di numeri primi nella forma 4\"k\"+1 e di quadrati di numeri primi nella forma 4\"k\"+3, nonch\u00e9 di una qualsiasi potenza di 2.\nLa seconda equazione ha invece soluzione se e solo se \"n\" non \u00e8 nella forma formula_5 dove \"j\" e \"k\" sono numeri naturali qualsiasi. Tale affermazione fu congetturata da Legendre e dimostrata da Gauss nelle sue \"Disquisitiones Arithmeticae\".\nForme quadratiche.\nUna forma quadratica \u00e8 un'espressione di secondo grado omogenea. Anche in questo caso si richiede di trovare per quali \"n\" \u00e8 risolubile l'equazione\no un suo equivalente con pi\u00f9 di due variabili. La teoria di queste equazioni fu sviluppata inizialmente da Joseph-Louis Lagrange, e in seguito da Legendre e da Gauss.\nL'equazione pitagorica e le sue generalizzazioni.\nL'equazione\nrappresenta la traduzione algebrica del teorema di Pitagora: le terne (\"x\",\"y\",\"z\") (dette terne pitagoriche) possono essere considerate come i lati di un triangolo rettangolo. Si pu\u00f2 dimostrare che tutte le soluzioni intere sono date dalle formule\nal variare di \"m\", \"p\" e \"q\" negli interi.\nPer studiare le soluzioni della generalizzazione di questa equazione\ndove \"a\", \"b\" e \"c\" sono dei parametri naturali, \u00e8 necessario anche specificare delle condizioni per cui l'equazione \u00e8 risolubile; in questo caso si dimostra che esistono condizioni necessarie e sufficienti per la risolubilit\u00e0, ovvero che le congruenze\nsiano tutte risolubili. Detto in altro modo, si deve aver che \"bc\" sia un residuo quadratico modulo \"a\", che \"ac\" lo sia modulo \"b\", e che \"ab\" sia l'opposto di un residuo modulo \"c\"; usando il simbolo di Legendre le condizioni possono anche essere scritte\nL'equazione di Pell.\nL'equazione di Pell \u00e8 un'equazione nella forma\no, pi\u00f9 generalmente, nella forma\ndove \"N\" \u00e8 un parametro positivo ed \"M\" \u00e8 intero.\nSi dimostra che se \"M\"=1 ed \"N\" \u00e8 libero da quadrati, allora l'equazione di Pell ha infinite soluzioni, calcolabili mediante l'uso della frazione continua di formula_14; se \"M\"=-1, una condizione necessaria, ma non sufficiente, della risolubilit\u00e0, \u00e8 che \"N\" sia rappresentabile come somma di due quadrati. Inoltre per ogni \"M\", se l'equazione \u00e8 risolubile, allora le soluzioni possono essere trovate esplicitamente mediante l'impiego della stessa frazione continua."}
{"id": "1728028", "revid": "767487", "url": "https://it.wikipedia.org/wiki?curid=1728028", "title": "Isole delle Kiribati", "text": "Le isole della Repubblica di Kiribati si compongono di 32 atolli corallini e di un'isola alta, Banaba. Queste isole sono disperse su tre gruppi che formano le Kiribati: le isole Gilbert, della Fenice e le Sporadi equatoriali. La maggior parte sono scarsamente popolate se non disabitate. Parte delle isole della Fenice costituiscono la terza pi\u00f9 vasta area protetta marina nel mondo ."}
{"id": "1728034", "revid": "264619", "url": "https://it.wikipedia.org/wiki?curid=1728034", "title": "Sonia Kovalevskaya", "text": ""}
{"id": "1728035", "revid": "264619", "url": "https://it.wikipedia.org/wiki?curid=1728035", "title": "Sonia Kowalevsky", "text": ""}
{"id": "1728036", "revid": "264619", "url": "https://it.wikipedia.org/wiki?curid=1728036", "title": "Sonia Kovalevskaja", "text": ""}
{"id": "1728038", "revid": "264619", "url": "https://it.wikipedia.org/wiki?curid=1728038", "title": "Sonia Kowalevskaya", "text": ""}
{"id": "1728041", "revid": "599013", "url": "https://it.wikipedia.org/wiki?curid=1728041", "title": "Jean-Luc Fournier", "text": "Biografia.\nGigantista puro originario di Haute-Nendaz, Fournier ottenne i primi risultati della sua carriera nella stagione 1976-1977: in Coppa del Mondo colse il suo primo piazzamento di rilievo il 2 gennaio a Ebnat-Kappel (10\u00ba), mentre in Coppa Europa fu 3\u00ba sia nella classifica generale sia in quella di specialit\u00e0. Il 10 dicembre dello stesso anno sulle nevi di Val-d'Is\u00e8re, in Francia, conquist\u00f2 il primo podio in Coppa del Mondo, arrivando 3\u00ba alle spalle dello svedese Ingemar Stenmark e dello svizzero Heini Hemmi.\nAi XIII Giochi olimpici invernali di , sua unica presenza olimpica, non complet\u00f2 lo slalom gigante ma prese parte anche alla prova di slalom speciale, piazzandosi 23\u00ba. Il 2 febbraio 1981 a Schladming (Austria) giunse per l'ultima volta tra i primi tre in Coppa del Mondo, dietro a Stenmark e all'austriaco Hans Enn; in seguito partecip\u00f2, nella stessa localit\u00e0, ai Mondiali del 1982, piazzandosi 8\u00ba. Concluse l'attivit\u00e0 agonistica al termine della medesima stagione; il suo ultimo piazzamento in Coppa del Mondo fu l'11\u00ba posto ottenuto a Kranjska Gora il 19 marzo."}
{"id": "1728051", "revid": "466539", "url": "https://it.wikipedia.org/wiki?curid=1728051", "title": "Pallet", "text": "Il termine internazionale pallet, in italiano paletta (o pi\u00f9 specificamente paletta di carico) e definito in forma colloquiale anche come bancale, pedana o pancale, \u00e8 una struttura piatta su cui vengono posate merci. Un pallet \u00e8 il fondamento strutturale di un'unit\u00e0 di carico che consente la movimentazione e lo stoccaggio per mezzo di strumenti come carrelli elevatori, transpallet, e analoghi. Dalla sua invenzione nel corso del ventesimo secolo, l'uso del pallet ha via via sostituito i sistemi pi\u00f9 antichi di stoccaggio, come scatole in legno e barili. Nonostante il materiale pi\u00f9 utilizzato per i pallet rimanga il legno, esistono anche pallet in plastica, metallo o materiale riciclato. \nOrigine del pallet.\nL'idea del pallet nel campo civile nacque prendendo spunto dall'operato dei militari statunitensi durante la seconda guerra mondiale. Essi pensarono che appoggiando i rifornimenti da trasportare in Europa su piattaforme di legno pi\u00f9 grandi rendesse i materiali pi\u00f9 facilmente movimentabili con attrezzature meccaniche; da qui si \u00e8 passati, anche nell'uso civile, ad utilizzare delle piattaforme d'appoggio sopraelevate mediante degli spessori alla base e fornite di apposite feritoie per poter essere sollevate (\"inforcate\") con i carrelli elevatori.\nSviluppo.\nBen presto ci si accorse che l'utilizzo di una base d'appoggio sopraelevata consentiva, oltre che un notevole risparmio di tempo nei trasferimenti di grandi quantit\u00e0 di merci da un punto all'altro (che fosse in ambito interno all'azienda o che fosse a livello di trasferimenti intercontinentali), anche un isolamento dei materiali dal fondo sottostante, con riduzione dei danni causati ad esempio dalla presenza di una superficie bagnata.\nDal dopoguerra in poi sono stati sviluppati diversi formati e diverse particolarit\u00e0 costruttive per adeguare il pallet ai vari scopi di utilizzo.\nUn ulteriore passo fu quello di utilizzare materiali diversi nella sua costruzione, dal legno iniziale (ancor oggi il materiale maggiormente utilizzato), si pass\u00f2 alla costruzione di pallet in plastica, metallo e truciolare di legno compresso. Ognuno di questi materiali si rivelava maggiormente adatto ad usi specifici e particolari, il ferro naturalmente pi\u00f9 solido ed adatto a carichi di particolare peso, la plastica per necessit\u00e0 igieniche ed il truciolare di legno per la produzione a minor costo e senza la necessit\u00e0 di riutilizzi.\nStandard in uso e armonizzazione.\nNel tempo sono stati impiegati molti sforzi per poter operare una standardizzazione del pallet, con buoni risultati. Da un inizio in cui le misure del pallet erano lasciate a discrezione totale dei singoli utilizzatori si \u00e8 passati ben presto ad un inizio di uniformit\u00e0, arrivando alla situazione odierna in cui il pallet per usi generici ha caratteristiche standard e, a condizione che corrisponda a determinati capitolati costruttivi, \u00e8 diventato un'attrezzatura scambiabile quasi ovunque, risolvendo il problema del dover riportare al punto di partenza il \"pallet\" stesso ogni volta che fosse terminata la sua utilizzazione nel singolo trasporto.\nPallet ISO.\nL'Organizzazione Internazionale per la Normazione (ISO) registra sei dimensioni dei pallet, dettagliate nella norma ISO 6780: 2003 Pallet piatti per la movimentazione dei materiali intercontinentali - Dimensioni e tolleranze principali, che sono stati rivisti e confermati nel 2014.\nPallet europeo.\nIn Europa nel corso degli anni si sono diffuse due misure classiche, da mm 800x1200 nota anche come pallet \"EUR\" e da mm 1000x1200 gergalmente conosciuta come pallet \"Philips\". Entrambe hanno in comune il dato relativo all'altezza da terra e la conformazione della base con la presenza di 9 piedini (da 145 e 100\u00a0mm di lato), uniti inferiormente tra loro in gruppi di tre attraverso liste di legno dallo spessore di 22\u00a0mm poste nel senso della misura maggiore. Questo tipo di pallet pu\u00f2 essere inforcato da tutti e quattro i lati perci\u00f2 viene definito a \"quattro vie\".\nLa sempre maggior importanza del pallet nel movimento internazionale delle merci \u00e8 stata per la prima volta presa in considerazione dalle autorit\u00e0 della CEE con l'emanazione, il 9 dicembre 1960, della prima convenzione relativa al trattamento doganale dei pallet; in questa sede si decise per la prima volta che l'attrezzo poteva entrare ed uscire liberamente dagli stati membri senza essere soggetto ad imposta daziaria.\nDopo la guerra le prime spedizioni internazionali venivano gestite quasi esclusivamente su rotaia; i primi esempi di interscambiabilit\u00e0 dell'attrezzatura si ebbero infatti grazie alla collaborazione nata presso la UIC (Union internationale des chemins de fer), l'associazione internazionale delle imprese ferroviarie che nel 1961 decise di sviluppare un capitolato tecnico di una pedana che fosse idonea all'uso ferroviario in modo che ogni componente potesse acquistare autonomamente un parco pallet che fosse per\u00f2 interscambiabile (purch\u00e9 aventi caratteristiche costruttive e di portata comuni) ottimizzando cos\u00ec i costi. Tutte le ferrovie nazionali europee procedettero all'approvvigionamento di pallet in grande numero. I pallet prevedevano una specifica marcatura: il loro logo sui piedini di sinistra, il marchio \"EUR\" inserita in un ovale a destra ed i dati del produttore al centro. Il pallet EUR non era per\u00f2 immune all'industrializzazione spinta degli anni '80; in quegli anni iniziarono ad apparire sul mercato pallet economici con la stessa marcatura ma non rispondenti al capitolato originale: ci\u00f2 creava problemi di sicurezza poich\u00e9 una pedana realizzata non seguendo le direttive avrebbe potuto non garantire le portate minime e quindi essere potenzialmente pericolosa. Nel 1991, per ovviare al problema della sicurezza del pallet EUR, venne fondata l'European Pallet Association che prese in gestione il prodotto ed organizz\u00f2 un sistema di gestione di controllo qualit\u00e0 presso produttori e riparatori prevedendo ispezioni per la verifica della corrispondenza del prodotto realizzato al disegno originale. Le aziende che non rispettano tali standard vengono sottoposte a sanzioni, sospensione della produzione o addirittura alla revoca della licenza.\nUn altro passo importante fatto negli anni \u00e8 stato quello di armonizzare tra loro i pallet e i mezzi di trasporto destinati a caricarli: delle misure standard in vigore in Europa si \u00e8 tenuto conto anche nell'ultimo adeguamento delle leggi che regolamentano le misure massime di ingombro degli autoveicoli commerciali; attualmente un semirimorchio standard ha una base di carico di circa 13,6 x 2,5 metri, pertanto la capacit\u00e0 teorica di 34 \"euro-pallet\" anche se in pratica, a causa delle tolleranze, normalmente si caricano solamente 33 unit\u00e0.\nLa misura 800x1200 ha per\u00f2 l'inconveniente di non essere idonea o di non calzare bene nel container, essendo quest'ultimo di misure interne minori rispetto all'autocarro, pertanto il cosiddetto pallet EUR crea problemi logistici nelle spedizioni oceaniche marittime e si preferisce sostituirlo con altri formati.\nPallet americano.\nNegli Stati Uniti la dimensione standard \u00e8 il 40x48 pollici (equivalente nelle dimensioni circa al 1000x1200 mm europeo), e prevalentemente viene utilizzato nel formato \"a travetti scavati\" detti anche 2+2 vie inforcabile, cio\u00e8 con il carrello elevatore da tutti e quattro i lati, mentre con il transpallet \u00e8 da due a causa della ridotta altezza del vano di entrata al lato dei travetti. Il pallet standard 48x40 nordamericano, o pallet GMA, ha traverse di 48 pollici e tavole da 40 pollici ed \u00e8 stato standardizzato dalla Grocery Manufacturers Association. Un pallet di legno standard (48 in \u00d7 40 in \u00d7 6 in o 122 cm \u00d7 102 cm \u00d7 15 cm) con una capacit\u00e0 di carico statico di 3 tonnellate corte (2,7 tonnellate lunghe; 2,7 t) e una tonnellata corta (0,89 -lunga tonnellata; capacit\u00e0 dinamica 0,91 t), peser\u00e0 circa da 15 a 22 kg (da 33 a 48 libbre) I pallet in plastica leggeri possono pesare da 1,4 a 6,8 kg (da 3 a 15 libbre), mentre i modelli pi\u00f9 pesanti possono pesare fino a 300 libbre (140 kg). I pallet GMA standard possono contenere fino a 460 libbre (210 kg). I pallet GMA in genere pesano 37 libbre (17 kg) e sono alti 6 1\u20442 pollici (170 mm). I loro listelli misurano 3 1\u20444 pollici (83 mm) di larghezza e sono spessi 5\u204416 pollici (7,9 mm) ciascuno. Altre dimensioni dei pallet hanno capacit\u00e0 di peso diverse.\nI pallet IPPC per impieghi gravosi sono larghi circa 44 pollici (1.118 mm) per 48 pollici (1.219 mm) di lunghezza, hanno tre traverse in legno che sono nominali 4 pollici (102 mm) di altezza per 3 pollici (76 mm) di larghezza in legno e pesano circa 135 libbre (61 kg). Il loro ponte \u00e8 completamente ricoperto da compensato da 30 mm (1,18 pollici) ed \u00e8 dipinto di blu nei paesi europei e russi.\nI pallet a quattro vie, o pallet per carichi pesanti (o sistemi generici che potrebbero avere carichi pesanti) vengono sollevati al meglio dai loro traversi pi\u00f9 rigidi. Questi pallet sono generalmente pi\u00f9 pesanti, pi\u00f9 grandi e pi\u00f9 durevoli dei pallet a due vie.\nGli utenti di pallet desiderano che i pallet passino facilmente attraverso gli edifici, si impilino e si inseriscano in scaffalature, siano accessibili a carrelli elevatori e transpallet e funzionino in magazzini automatici. Per evitare la spedizione aerea, i pallet dovrebbero anche imballare saldamente all'interno di container intermodali e furgoni.\nNon esistono standard universalmente accettati per le dimensioni dei pallet. Le aziende e le organizzazioni utilizzano centinaia di pallet di dimensioni diverse in tutto il mondo. Sebbene nessuno standard monodimensionale disciplini la produzione di pallet, sono ampiamente utilizzate alcune dimensioni diverse.\nPallet nel resto del mondo.\nIn Asia (ad esempio, in Giappone) \u00e8 utilizzata frequentemente la dimensione 1100x1100 mm, cio\u00e8 di pianta quadrata.\nDiffusione e variet\u00e0.\nSi pu\u00f2 dire che il \"pallet\" sia ormai entrato a far parte a tutti gli effetti della catena della logistica: anche le aziende che gestiscono merci ingombranti o di formato fuori standard e che perci\u00f2 non sono in grado di utilizzare \"pallet di formato standard,\" provvedono ad approvvigionarsi di \"pallet\" con caratteristiche specifiche (sia nelle misure che nel materiale di costruzione) per poter completare al meglio l'imballaggio dei propri materiali.\nOggi si possono incontrare \"pallet\" di moltissimi tipi, da quelli leggerissimi per il carico di oggetti di plastica a quelli robustissimi per il carico di metalli (in lingotti ad esempio), da quelli di formato dimezzato rispetto allo standard per le piccole spedizioni a quelli lunghissimi per il carico di materiali in barre (profili per mobili ad esempio).\nUn valore aggiunto della \"pallettizzazione\" delle merci \u00e8 anche quella che, dopo aver avvolto il contenuto con le pellicole trasparenti in materie plastiche (ormai anch'esse di uso comune), si pu\u00f2 ottenere un'ulteriore protezione dei materiali contro i danni causati dal movimento dei mezzi di trasporto e dalle intemperie, nonch\u00e9 una maggiore garanzia contro i furti.\nUlteriori problemi di standardizzazione.\nNonostante l'unificazione a livello europeo delle dimensioni della base del pallet, non \u00e8 ancora stata definita una dimensione standard per l'altezza del carico sul pallet stesso, che pu\u00f2 essere molto variabile soprattutto per il fatto di non essere limitata se non per questioni di portata (peso massimo applicabile sul singolo pallet) oppure per volume (normalmente gli autocarri hanno vani di carico di 270 cm massimi in altezza). Questa mancanza pu\u00f2 creare problemi in sede di dimensionamento dei magazzini, cio\u00e8 quando si deve progettare la misura e il posizionamento delle scaffalature per sfruttare al meglio lo spazio utile.\nNormative fitosanitarie.\nNel 1993 la FAO riscontra che il legno era un potenziale vettore di organismi nocivi al mondo vegetale; per questo istituiva un gruppo di lavoro, l'IPPC, perch\u00e9 studiasse i rischi e le possibili soluzioni. Il 5 maggio 2000 anche la Comunit\u00e0 Europea riconosce il rischio di infestazioni ed emanava la direttiva n. 2000/29 in cui vengono definiti i particolari requisiti richiesti per la circolazione di tutti gli oggetti di origine vegetale (ove rientrano ovviamente anche i pallet) in ingresso ed uscita dal continente. L'IPPC, nel 2002, emana la direttiva ISPM 15 che definisce finalmente procedure efficaci contro la diffusione di infestanti: si determina che tutto il legno non verniciato che abbia uno spessore superiore a 6 mm necessiti di un trattamento di sanificazione prima di essere spedito fra i continenti. Le tipologie inizialmente omologate sono due: la fumigazione, mediante l'utilizzo di prodotti chimici a base di bromuro di metile (poi rimosso perch\u00e9 dannoso per l'ozono), oppure il trattamento HT (heat treatment), consistente in un trattamento termico in cui il legno viene trattato in apposite celle dette essiccatoi. Per riconoscere un pallet conforme alla normativa, sullo stesso viene apposita una specifica marchiatura che contiene il tipo di trattamento eseguito (HT=heat treatment, MB=fumigazione con bromuro di metile, DH=microonde) e l'identificativo dell'azienda che ne ha provveduto.\nMateriali.\nLegno.\nI pallet pi\u00f9 economici sono in legno tenero e sono realizzati in modo tale da essere solitamente scartati insieme ad altri elementi di avvolgimento alla fine del viaggio. Questi pallet sono semplici pallet con traversa e sollevabili da due lati.\nPallet in blocchi di legno duro leggermente pi\u00f9 complessi, pallet in plastica e pallet in metallo possono essere sollevati da tutti e quattro i lati. Pallet di questi materiali pi\u00f9 costosi di solito richiedono un deposito e vengono solitamente restituiti al mittente o rivenduti come usati. Molti pallet \"a quattro vie\" sono codificati a colori in base ai carichi che possono sopportare e ad altri attributi. I pallet di legno possono comportare gravi rischi biologici poich\u00e9 sono suscettibili alla contaminazione batterica e chimica, come ad esempio possono veicolare la diffusione di E. coli negli alimenti, oltre anche ad infestazioni di insetti qualora il legno non sia trattato a dovere. I pallet in legno vanno quindi trattati secondo la direttiva ISPM 15.\nLe specifiche di costruzione dei pallet in legno possono dipendere dall'uso previsto del pallet: generale, FDA, stoccaggio, prodotti chimici, esportazione; il peso del carico previsto; tipo di legno desiderato: riciclato, duro, tenero, essiccato in forno o combinato (nuovo e riciclato); e anche il tipo di elementi di fissaggio desiderati per tenere insieme il pallet: graffette o chiodi.\nPlastica.\nI pallet di plastica sono spesso realizzati con nuovo HDPE oppure in PET riciclato (bottiglie per bevande). Di solito sono estremamente resistenti agli agenti atmosferici, al degrado, ai prodotti chimici e alla corrosione. I vantaggi dei pallet in plastica rispetto ai pallet in legno includono la capacit\u00e0 di essere facilmente igienizzati, la resistenza agli odori, al fuoco, la loro maggiore durabilit\u00e0 e protezione del prodotto, l'assenza di scheggiature e il peso ridotto, risparmiando cos\u00ec sui costi di trasporto e manodopera e rendendoli pi\u00f9 sicuri e pi\u00f9 rispettosi dell'ambiente. Vengono disposti solitamente in pile. I pallet di plastica sono esenti da ispezione per problemi di biosicurezza e facilmente igienizzabili per le spedizioni internazionali. L'HDPE \u00e8 impermeabile alla maggior parte degli acidi e alle sostanze chimiche tossiche e si pulisce pi\u00f9 facilmente.\nAlcuni pallet di plastica possono tuttavia collassare a causa dello scivolamento se utilizzati per immagazzinare carichi pesanti per lunghi periodi. I pallet di plastica inoltre non possono essere riparati facilmente e possono essere estremamente pi\u00f9 costosi del legno duro, quindi sono spesso utilizzati dai fornitori di servizi logistici che possono trarre vantaggio dalla loro durata e dal tipo di stoccaggio in grandi pile. Le grandi catene di approvvigionamento hanno recentemente aumentato l'uso di pallet di plastica per cercare di ridurre i costi a lungo termine dei rifiuti e trasporti, ma anche per preservare la salute e la sicurezza. Pallet e carrelli possono essere combinati eliminando l'instabilit\u00e0 dei pallet e la necessit\u00e0 di ulteriori attrezzature di sollevamento, oltre a creare spazio prezioso in ambienti operativi trafficati. Offrono anche notevoli risparmi di tempo e costi riducendo la gestione della catena di approvvigionamento. La grande capacit\u00e0 di riutilizzo della plastica ha contribuito a un aumento progressivo dei pallet realizzati in suddetto materiale.\nI pallet di plastica sono prodotti e utilizzati ampiamente negli Stati Uniti e in Europa, spinti dall'adozione dell'ISPM 15. \nEsistono sei tipi principali di processi di plastica utilizzati per produrre pallet: \nMetallo.\nI pallet realizzati in acciaio sono molto robusti e vengono utilizzati per carichi pesanti, carichi impilabili, stoccaggio a secco a lungo termine e carichi spostati da grandi sistemi logistici. I pallet in metallo rappresentano meno dell'1% del mercato. I materiali includono acciaio al carbonio, acciaio inossidabile e alluminio. Di questi, l'acciaio al carbonio offre un'eccellente durata al minor costo. L'acciaio inossidabile non richiede un rivestimento di vernice ed \u00e8 preferito per applicazioni come ambienti di camere bianche. Le unit\u00e0 in acciaio al carbonio sono molto pi\u00f9 costose rispetto al legno e l'acciaio inossidabile e l'alluminio costano circa 2-3 volte rispetto all'acciaio al carbonio. I costi a lungo termine, tuttavia, possono essere inferiori a quelli del legno. I vantaggi generali dei pallet metallici sono elevata resistenza e rigidit\u00e0, eccellente durata, resistenza agli insetti, assenza di schegge, sanificazione e riciclabilit\u00e0. Gli svantaggi includono un prezzo iniziale pi\u00f9 alto, un peso significativo, un basso attrito e la suscettibilit\u00e0 alla ruggine (nel caso dell'acciaio al carbonio). Il metallo viene utilizzato principalmente in ambienti a circuito chiuso in cui la durata e la protezione del prodotto sono requisiti di prestazione chiave. Le unit\u00e0 in metallo oggi sono sempre pi\u00f9 competitive in termini di prezzo e pi\u00f9 leggere. I settori principali che utilizzano pallet in metallo includono l'automobilistico e il farmaceutico.\nI pallet in alluminio sono pi\u00f9 resistenti del legno o della plastica, pi\u00f9 leggeri dell'acciaio e resistono alle intemperie, alla decomposizione, allo scorrimento della plastica e alla corrosione. A volte vengono utilizzati per il trasporto aereo, lo stoccaggio all'aperto o in mare a lungo termine o il trasporto militare.\nPallet e automazione industriale.\nIl pallet pu\u00f2 essere visto come un'interfaccia o \"collante\" fra produzione e logistica. Dato che la logistica prevede l'utilizzo del pallet, la produzione industriale ha adottato come passaggio tra la linea di produzione e la consegna al cliente, la fase di carico del pallet.\nIl pallet pu\u00f2 essere caricato a mano, ma il peso dei pallet, il peso del prodotto da impilare, l'altezza di impilamento e la successive fasi di movimentazione del pallet comportano sforzi pi\u00f9 adatti a macchinari che all'uomo.\nI produttori di automazione industriale hanno sviluppato molte macchine per la \"pallettizzazione automatica\", molto diverse fra loro in quanto adatte allo specifico prodotto da movimentare, ma con una serie di funzioni comuni che possono essere riassunte in:\nLa fase di carico delle palette \u00e8 spesso la pi\u00f9 complessa, in quanto la disposizione dei pacchi o \"fardelli\" su una paletta pu\u00f2 essere diversa per gli strati pari e dispari, e i pacchi vanno orientati prima del carico. La disposizione dei pacchi per un prodotto specifico diventa un \"programma\" di pallettizzazione, che l'ufficio tecnico definisce, prodotto per prodotto. Per il carico dei pallet possono essere utilizzati speciali \"impilatori a sfilo\", che dispongono uno strato e poi lo depositano sfilando il piano di appoggio oppure robot antropomorfi."}
{"id": "1728057", "revid": "1745361", "url": "https://it.wikipedia.org/wiki?curid=1728057", "title": "Finn Eces", "text": "Secondo il racconto \"The Boyhood Deeds of Fionn\" (\"L'infanzia di Fionn\"), \u00e8 il maestro di Fionn mac Cumhaill.\nPer anni il poeta aveva cercato di catturare il Salmone della saggezza, un pesce che avrebbe trasmesso tutto il sapere del mondo alla persona che lo avesse mangiato. Finn Eces non ci riesce fino a quando prende con s\u00e9 il giovane Fionn. Ma, cucinando il pesce per il suo maestro, Fionn si scotta il pollice e si mette il dito in bocca per alleviare il dolore. Per questo \u00e8 Fionn che riceve la saggezza del pesce, alla quale pu\u00f2 accedere rimettendosi il dito in bocca."}
{"id": "1728059", "revid": "204012", "url": "https://it.wikipedia.org/wiki?curid=1728059", "title": "Sindrome di Briquet", "text": ""}
{"id": "1728061", "revid": "767487", "url": "https://it.wikipedia.org/wiki?curid=1728061", "title": "Rembrands en zijn meesterlijcke streken", "text": "Rembrands en zijn meesterlijcke streken \u00e8 un documentario cortometraggio del 1997 diretto da Frank Alsema e basato sulla vita del pittore olandese Rembrandt van Rijn."}
{"id": "1728062", "revid": "204012", "url": "https://it.wikipedia.org/wiki?curid=1728062", "title": "Disturbo di somatizzazione", "text": ""}
{"id": "1728063", "revid": "697352", "url": "https://it.wikipedia.org/wiki?curid=1728063", "title": "Servizio interattivo", "text": ""}
{"id": "1728072", "revid": "15545269", "url": "https://it.wikipedia.org/wiki?curid=1728072", "title": "GXT mobile", "text": ""}
{"id": "1728075", "revid": "729019", "url": "https://it.wikipedia.org/wiki?curid=1728075", "title": "Aeroporto di Sciacca", "text": "La Base aerea di Sciacca fu un aeroporto militare della Regia Aeronautica durante la Seconda guerra mondiale. Si trovava a 5\u00a0km a nord di Sciacca, in provincia di Agrigento, nella \"Piana di Misilifurne\".\nStoria.\nI lavori di costruzione del \"Regio Aeroporto di Sciacca\" iniziarono nel 1938 quando il Ministero dell'Aeronautica scelse un\u2019area pianeggiante, collocata in contrada Piana Scunchipani.\nLa base fu inaugurata il 22 luglio 1938.\nNel 1940 tutta la zona pianeggiante fu coltivata ad ulivi ed uliveti lungo tutto il perimetro della futura base militare.\nAllo scoppio della seconda guerra mondiale (10 giugno 1940 quando era sede del 30\u00ba Stormo Bombardamento Terrestre della 2\u00aa Squadra aerea con 27 S.M.79), nelle zone pianeggianti coltivate a prato furono costruite ulteriori piste, mantenendo intatta tutte la coltivazioni degli uliveti ed i pascoli circostanti, mimetizzando e proteggendo gli aerei nei parcheggi. Diverse abitazioni delle contrade circostanti vennero requisite, prima, dal Comando Italiano e successivamente, nel 1941, dal comando Tedesco, per i servizi aeroportuali.\nGli avieri e sottufficiali risiedevano in capannoni costruiti all'ombra degli ulivi, perfettamente mimetizzati. Ed alcuni altri Ufficiali risiedevano anche nella citt\u00e0 di Sciacca.\nIn diverse aree furono costruite delle mura antischegge, in protezione dai proiettili.\nLa base rimase nascosta e mimetizzata per 3 anni, dal 1940 al 1943, tanto da essere menzionata come \" Aeroporto fantasma\", sfuggendo alle incursioni aeree dei nemici che sorvolavano altri aeroporti della Sicilia, facilmente individuabili. Diversi i compiti affidati ai mezzi della base, tra i quali:\nLa posizione strategica della Base militare di Sciacca, al centro del Mediterraneo, ne fece un punto di riferimento delle forze aeree impegnate in missioni in Nordafrica, tra i quali i bombardamenti su Malta.\nIl 13 giugno 1940 la 193\u00aa Squadriglia dell'87\u00ba Gruppo e la 194\u00aa e la 195\u00aa Squadriglia del 90\u00ba Gruppo del 30\u00ba Stormo partono con 5 velivoli ognuna ed incontrando in volo il 36\u00ba Stormo con il quale vanno su Pantelleria per mettersi insieme ai caccia di scorta. Dopo il congiungimento, da qui arrivano all'obbiettivo dell'aeroporto di El-Aouina (Aeroporto di Tunisi-Cartagine), sganciando dalla quota di 4.000 m 120 bombe da 50 kg e 40 da 100 kg sulle costruzioni dell'aeroporto ed il campo di volo.\nIl 16 giugno successivo il cap. Valerio Scarabellotto (comandante della 192\u00aa Squadriglia dell'87\u00ba Gruppo) lancia 12 bombe da 50 kg sui manufatti dell'aeroporto di El-Aouina che vengono colpiti.\nIl 30 giugno 1940 aerei del 90\u00ba Gruppo partono per Malta con le sue Squadriglie, la 194\u00aa la 195\u00aa, con 4 velivoli ognuna, effettuando un'azione di bombardamento; la 194\u00aa indirizza il proprio carico esplosivo tra le navi del porto di La Valletta e sull'aeroporto di Mqabba e la 195\u00aa avendo come obbiettivo i campi di Mag\u0127tab, Ta Venezia \u0126al Far. Le Squadriglie completano svolgono poi una ricognizione a vista fotografica delle zone sorvolate. Gli obbiettivi vengono colpiti e vengono sganciate 32 bombe da 100 kg, 16 da 50 kg e 144 da 15 kg.\nDal 15 aprile 1942 arriva il 10\u00ba Gruppo fino al 15 maggio.\nIl 24 giugno 1942 Benito Mussolini venne appositamente a Sciacca per decorare gli equipaggi del 102\u00ba Gruppo con 9 medaglie d'argento, 5 di bronzo e 17 croci al merito. La sera stessa della premiazione gli equipaggi erano di nuovo in volo per altri attacchi delle postazioni inglesi a Malta.\nNel 1943 le operazioni aeroportuali si intensificarono controllando la zona del Canale di Sicilia divenuta precaria, a protezione dei trasporti e trasferimenti Nordafrica-Sicilia. In quei mesi l\u2019aeroporto sub\u00ec massicci bombardamenti che causarono moltissimi decessi sia tra i militari, sia tra la popolazione civile.\nCon lo sbarco in Sicilia del luglio 1943 fu occupato dagli alleati.\nI mezzi utilizzati nell'Aeroporto militare di Sciacca.\nLo Stormo costituito da tre gruppi di aerei:"}
{"id": "1728078", "revid": "220883", "url": "https://it.wikipedia.org/wiki?curid=1728078", "title": "Orapollo", "text": "Biografia.\nScrittore egiziano, nato a Nilopoli, fu attivo nella seconda met\u00e0 del V secolo d.C.\nNon avendo notizie su di lui, i vari editori dell'opera lo indicarono con nomi diversi nelle varie edizioni: Horapollo, \"Orus Apollo Niliacus\"; Oro Apolline Niliaco; \"Horus Apollinus Niliacus\"; \"Horos Apollon Neiloos\"; \"Oros Apollon Neiloos\".\nIn realt\u00e0, sembra fosse un sacerdote pagano che teneva scuola a Menouthis alla fine del V secolo: nipote di un omonimo grammatico alessandrino, si sarebbe convertito dopo un'insurrezione anticristiana.\nOpera.\nLa sua opera principale fu gli \"Hieroglyphik\u00e1\", una 'spiegazione' di quasi 200 segni in chiave simbolico-ermetica, risalente, oggi si pensa, intorno alla fine del sec. IV d.C. e divisa in due libri, il primo dei quali contiene 70 geroglifici, il secondo 119.\nLa \"subscriptio\" dell'opera informa che essa fu inizialmente composta in lingua egizia e in seguito tradotta in greco da un altrimenti sconosciuto Filippo, che avrebbe composto il secondo libro con materiali di varia provenienza.\nL'opera \u00e8 alla base della visione caratteristica del periodo rinascimentale intorno alla \"scrittura egizia\", che in essa vedeva un insieme di simboli con valore ermetico segreto carico di riferimenti, simile ad un rebus e in questo senso risulta autorevole anche se ricca di errate interpretazioni, e forse anche un ulteriore impedimento alla decifrazione della scrittura egizia in senso razionale. Mentre gli studiosi del passato hanno enfatizzato le origini greche dell'opera, ricerche recenti hanno messo in risalto residui di conoscenze genuine ed interpretato il lavoro come un tentativo di un intellettuale egiziano di recuperare un passato ormai sepolto. Comunque gli \"Hieroglyphica\" esercitarono una notevole influenza sul simbolismo del Rinascimento ed in modo particolare nell'Hypnerotomachia Poliphili del frate veneziano Francesco Colonna. Il testo fu tradotto in latino nella seconda met\u00e0 del XV secolo da Giorgio Valla (nel codice Vat. lat. 3898) e fu stampato per la prima volta da Manuzio, in greco, nel 1505. Nel 1517 apparve quindi un\u2019edizione della versione latina ad opera di Filippo Fasanini che conobbe una notevole fortuna."}
{"id": "1728081", "revid": "2052878", "url": "https://it.wikipedia.org/wiki?curid=1728081", "title": "Cesare Paravicini", "text": "Biografia.\nApparteneva ad una nobile famiglia originaria della Valtellina, trasferitasi a Varese nel diciassettesimo secolo. Nacque a Milano il 23 gennaio 1810, figlio del nobile Giovanni Filippo Paravicini (Milano 1779 \u2013 1838) e di donna Felicita Sartirana (Giussano 1788 \u2013 Milano 1866). Frequent\u00f2 gli studi secondari a Roma presso i Gesuiti. Desideroso di libert\u00e0, emigr\u00f2 a Vienna dove entr\u00f2 in rapporto con patrioti italiani iscritti alla Giovane Italia che lo iniziarono all'attivit\u00e0 politica.\nRientrato in Patria prosegu\u00ec gli studi iscrivendosi alla facolt\u00e0 di giurisprudenza. Nel maggio del 1833, insieme ad un amico medico, Tito Omboni (1811 \u2013 1900), resosi poi noto per i suoi viaggi nell'Africa Occidentale, si trasfer\u00ec dapprima in Svizzera e poi a Parigi ove si un\u00ec ai numerosi fuoriusciti italiani; per tale motivo fu sottoposto al controllo della polizia francese e, in occasione dell'attentato di Louis Alibaud a re Luigi Filippo del 25 giugno 1836, fu incluso nella lista dei sospettati senza che ci fosse tuttavia alcuna prova di un suo coinvolgimento. Dovette quindi allontanarsi e rientrare a Varese dove fu subito accolto tra coloro che agognavano la fine dell'occupazione dell'Impero austriaco.\nSposatosi con Giuseppina Bellezza, piemontese, ebbe quattro figli: Isabella, Cesarina, Giovanni (morto in giovane et\u00e0) ed Ernestina.\nEletto consigliere del Comune di Varese per la prima volta nel 1843, mantenne tale carica rappresentativa quasi ininterrottamente sino all'anno della morte.\nNel 1848, sotto il Governo Provvisorio, fu nominato Podest\u00e0 di Varese. Dopo il ritorno dell'Austria fu escluso dall'amnistia concessa da Radetzky e dovette riparare prima in Piemonte e poi nuovamente in Svizzera. Col\u00e0 strinse legami di amicizia con Carlo Cattaneo del quale condivideva il pensiero politico.\nRimpatriato agli inizi degli anni Cinquanta, in seguito ad un provvedimento di amnistia emanato dal Governo austriaco, riusc\u00ec a riprendere l'impegno politico, nonostante la sorveglianza della polizia austriaca. Nel maggio del 1859 fu ancora tra i protagonisti della difesa di Varese.\nMor\u00ec il 16 settembre 1867 sinceramente compianto dai suoi concittadini. Il Comune di Varese lo volle onorare dedicandogli una via cittadina e sotto il portico del Palazzo Estense, sede del Municipio, una lapide ricorda la carica di Podest\u00e0 da lui ricoperta, il suo esilio, come pure il suo efficace contributo al Risorgimento italiano."}
{"id": "1728084", "revid": "767487", "url": "https://it.wikipedia.org/wiki?curid=1728084", "title": "Rembrandt (film 1999)", "text": "Rembrandt \u00e8 un film del 1999 diretto da Charles Matton e basato sulla vita del pittore olandese Rembrandt Harmenszoon Van Rijn."}
{"id": "1728088", "revid": "729019", "url": "https://it.wikipedia.org/wiki?curid=1728088", "title": "Peugeot XB", "text": "Il Peugeot XB era un motore a scoppio prodotto tra il 1960 ed il 1978 dalla Casa automobilistica francese Peugeot.\nCaratteristiche e versioni.\nSi tratta di un motore derivato direttamente dall'unit\u00e0 da 1.5 litri (la TN3 montata sulle Peugeot 403), della quale manteneva la cilindrata (1468 cm\u00b3). Ci\u00f2 porta inevitabilmente a fare confusione tra i due motori, o a supporre che si tratti della stessa unit\u00e0 motrice. Anche se la parentela \u00e8 diretta, si tratta comunque di due motori diversi.\nXB2.\nTale parentela \u00e8 ancor pi\u00f9 visibile nella versione XB2, la prima ad essere proposta. Infatti, come l'unit\u00e0 \"TN3\" monta alcune soluzioni, come l'albero a gomiti a tre supporti di banco e le camere di scoppio emisferiche, introdotte gi\u00e0 nel 1948 sulla Peugeot 203.&lt;br&gt;\nUna delle differenze pi\u00f9 visibili nel motore \"XB\" sta nel rapporto di compressione, pari a 7.4:1 (nell'unit\u00e0 \"XC\" sta tra gli 8.3 e gli 8.8:1, a seconda delle versioni, mentre nel \"TN3\" raggiunge solo il valore di 7:1).&lt;br&gt;\nLa potenza massima del motore \"XB2\" raggiunge i 66 CV.\nXB5.\nNel 1964, il motore \"XB2\" \u00e8 stato sostituito da una nuova versione, siglata XB5, che differiva dalla precedente per l'albero a gomiti non pi\u00f9 a tre, ma a cinque supporti di banco. Anche il rapporto di compressione \u00e8 stato aumentato e raggiungeva valori di 7.6 o 7.75:1, a seconda dei modelli su cui \u00e8 stato montato. Le prestazioni erano per\u00f2 identiche.\nApplicazioni.\nQuanto al discorso delle applicazioni di tale motore, si pu\u00f2 dire che in generale \u00e8 stato montato solo sulle \"Peugeot 404\" con potenza fiscale di 8 CV, ossia quelle con motore 1.5.&lt;br&gt;\nPi\u00f9 in particolare, ecco le versioni che hanno montato l'una o l'altra versione di motore \"XB\".\nXB2\nXB5"}
{"id": "1728090", "revid": "264640", "url": "https://it.wikipedia.org/wiki?curid=1728090", "title": "Stetten (Sigmaringen)", "text": ""}
{"id": "1728091", "revid": "107783977", "url": "https://it.wikipedia.org/wiki?curid=1728091", "title": "Gaetano Cellini", "text": "Nel 1920 scolp\u00ec il monumento in bronzo di fronte alla Basilica di Maria Ausiliatrice a Torino. \n\u00c8 opera sua anche il tondo, sempre in bronzo, con il volto di San Giovanni Bosco, per l'urna del Santo.\nNel 1921 scolp\u00ec il Monumento ai caduti di Carmagnola (TO).\nTra il 1928 e il 1930 scolp\u00ec il \"Monumento ai caduti della prima guerra mondiale\" ad Asti.\nNel 2006 viene allestita una mostra sull'artista Gaetano Cellini presso la Sala Mostre della Basilica di Maria SS. Ausiliatrice in."}
{"id": "1728092", "revid": "1272592", "url": "https://it.wikipedia.org/wiki?curid=1728092", "title": "Chiesetta di Sant'Anna", "text": "La chiesetta di Sant'Anna \u00e8 la chiesa di Villapia, frazione del comune di Parabiago; \u00e8 situata in piazza Risorgimento, nel centro della frazione.\nTiracoda, antico nome della frazione, ebbe la sua prima chiesa nel 1739, all'epoca del parroco di Villastanza don Francesco Bialino (1707 - 1748), la frazione infatti \u00e8 sotto la parrocchia di Villastanza; tempio di propriet\u00e0 privata (famiglia Bossi), venne costruita ad opera e spese dei pochi abitanti del \"villaggio\" e benedetta sotto il nome di chiesa di Sant'Anna il 21 luglio dell'anno medesimo, dal prevosto di Legnano don Carlo Rognoni.\nPass\u00f2 due volte di propriet\u00e0, acquistata nel 1827 da Paolo Battaglia e nel 1913 da Gaetano Bianchi, nel 1842 venne dotata di un nuovo altare. Ma verso la fine degli anni '20 del XX secolo, l'aumento della popolazione a quasi 400 abitanti, che ovviamente cominciarono a divenire troppi per la capienza della chiesina, spinse il parroco \"villastanzino\" don Edoardo Ripamonti, a guidare la volont\u00e0 dei \"tiracodini\" nell'edificare un nuovo luogo di culto.\nIn data 29 marzo 1937 il prevosto parabiaghese don Elia Balzarini, benedisse la posa della prima pietra per l'edificazione della nuova chiesetta, progettata dall'ingegnere rhodense Siro Magnaghi ed ancora costruita a spese e forze degli abitanti, come accadde per quella vecchia due secoli prima. Durante la cerimonia di consacrazione, avvenuta il 26 maggio 1938, il cardinale Idelfonso Schuster propose il cambio di nome della frazione; quindi in data 2 dicembre 1940 il decreto reale numero 1858 autorizzava il Comune di Parabiago a mutare la denominazione da Tiracoda a Villapia, per due principali motivi: in onore a papa Pio XI ed in riconoscimento della \"pia\" opera dei fedeli che hanno collaborato alla sua edificazione.\nUn'altra proposta del Cardinale fu attuata subito dopo. In via Casorezzo, poco distante dall'attuale piazza Risorgimento, sul muro esterno di una casa privata era allora presente un affresco di et\u00e0 ed autore ignoti, rappresentante \u00abSan Carlo Borromeo in venerazione della Beata Vergine Addolorata di Rho\u00bb, Sua Eminenza volle che l'opera venisse spostata all'interno della nuova chiesina. Dunque Adele Levato ne inizi\u00f2 lo strappo l'11 settembre 1942, posandolo sulla parete a sinistra dell'altare, con sottostante un'iscrizione dettata dal Cardinale. Altri affreschi presenti sono invece opera del pittore arlunese Paolo Bellegotti."}
{"id": "1728098", "revid": "78273", "url": "https://it.wikipedia.org/wiki?curid=1728098", "title": "B\u00fcrgi", "text": ""}
{"id": "1728099", "revid": "599013", "url": "https://it.wikipedia.org/wiki?curid=1728099", "title": "Agnel d'or", "text": "Agnel d'or \u00e8 una moneta d'oro battuta per la prima volta dal re francese Filippo il bello agli inizi del XIV secolo (circa 1311).\nFilippo lo fece coniare una prima volta al taglio di 58 1/3 pezzi al marco di Parigi (4,19 g) con un titolo di 24 carati e per un valore di una livre tournois.\nNel settembre del 1313 Filippo fece battere una seconda emissione con un taglio di 59 pezzi al marco e cio\u00e8 da 4,14 grammi con conseguente riduzione del valore a 15 sol delle livre tounois.\nLa moneta fu emessa con queste condizioni da Luigi X, Filippo V e Carlo IV.\nLa prima emissione \u00e8 stata in passato erroneamente attribuita a Luigi IX, ma le monete con la scritta LU REX (Ludovicus Rex) sono di Luigi X.\nMouton.\nIl tipo fu ripreso poi da Carlo VI ed Enrico V nel 1417 e 1419, per coniare il \"mouton\", una moneta che aveva tipi simili all\"'agnel\" di Filippo ma un peso di ca 2,55 g."}
{"id": "1728101", "revid": "174925", "url": "https://it.wikipedia.org/wiki?curid=1728101", "title": "Guerra dell'oppio", "text": ""}
{"id": "1728127", "revid": "110157", "url": "https://it.wikipedia.org/wiki?curid=1728127", "title": "Caccuri", "text": "Caccuri (IPA: , \"Kak\u00f2ros\" in greco bizantino) \u00e8 un comune italiano di abitanti della provincia di Crotone in Calabria. \u00c8 caratterizzato dalla torre del Castello, la chiesa di Santa Maria delle Grazie, il rosone della Badia di Santa Maria del Soccorso e i vari scorci paesaggistici e architettonici. Il tessuto urbano conserva le caratteristiche del vecchio centro costituito da un intreccio di strade e vicoli che portano tutti al \"castello\", un imponente maniero risalente al VI secolo.\nDal 2019 fa parte del circuito dei \"I borghi pi\u00f9 belli d'Italia\".\n\u00c8 noto per il Premio Letterario Caccuri per la Saggistica, che si svolge ogni anno dal 6 al 10 agosto.\nGeografia fisica.\nIl territorio di Caccuri si sviluppa attorno all'antico borgo, arroccato su uno sperone di roccia e circondato principalmente da uliveti che costituiscono la principale fonte del reddito agricolo del paese.\nStoria.\nAlcuni reperti archeologici ritrovati all'interno del territorio comunale fanno pensare che la zona di Caccuri fosse gi\u00e0 abitata durante il Neolitico.\nIn et\u00e0 romana fu abitato in case sparse, mentre nel X secolo fu sede di tre piccoli monasteri basiliani: quello detto \"dei Tre fanciulli\", il \"Monastero dell'Abate Marco\" e quello \"di Santa Maria\".\nIl paese fu feudo di Polissena Ruffo (moglie di Francesco Sforza, di cui \u00e8 ancora visibile la stanza nel castello) e delle famiglie Sangiorgio, De Riso, Spinelli, Cimino, Carafa, Cavalcanti (veri mecenati artistici del borgo), Barracco. Gli ingressi al borgo un tempo erano tre: \"Porta Grande\" (attuale Piazza Umberto I), \"Porta Piccola\" (nei pressi del santuario di San Rocco) e \"Porta Nuova\", cos\u00ec chiamata perch\u00e9 pi\u00f9 recente rispetto alle prime due.\nMonumenti e luoghi d'interesse.\nArchitetture civili.\nIl castello e la villa comunale.\nIl paese \u00e8 dominato dall'antico castello medioevale. Ai piedi del Castello vi \u00e8 la Villa Comunale, un parco suggestivo per le sue rocce calcaree dalle forme insolite, che si stagliano tra il castello e i pini del parco, in cui ha sede il Municipio.\nCentro storico.\nTra ripide salite e discese, tra viuzze e costoni rocciosi, si dipanano strade tortuose interrotte dalle cosiddette \"rughe\", piazzette verso le quali si rivolge l'ingresso di ogni casa e che un tempo costituivano luoghi di socialit\u00e0.\nAltro.\nAll'ingresso del paese si presenta l'ottocentesca \"fontana di Canalaci\", al cui lato \u00e8 scolpito uno stemma dell'Universit\u00e0 di Caccuri del XVI secolo in pietra serena.\nArchitetture religiose.\nChiesa Madre di Santa Maria delle Grazie.\nLa Chiesa Madre (o Matrice) di Santa Maria delle Grazie (sec. XIV) domina il centro storico.\nGli affreschi che adornavano la volta della chiesa, con innumerevoli putti e cherubini, sono stati cancellati da un malsano evento di ristrutturazione. Scampato all'ultimo \"restauro\" \u00e8 il campanile, che custodisce una preziosa campana dedicata alla Madonna del 1578 che l'Universit\u00e0 di Caccuri commission\u00f2 ad Angelo Rinaldi.\nA tre navate, la chiesa sfoggia al suo interno lo stile rinascimentale ed \u00e8 adornata simmetricamente da altari che ospitano statue e tele di grande valore, come la \"Trasfigurazione\" (XVII sec.) e la grande tela mariana che domina l'angusta sagrestia. Dello stesso periodo \u00e8 la statua lignea della Madonna delle Grazie (XVII secolo). Al lato della navata destra si trova la \"Cappella di San Gaetano\" (o De Franco), da molti ritenuta l'antico battistero del paese, unico nel suo genere, perch\u00e9 non dovrebbe essere al lato della chiesa, ma di fronte.\nSantuario di San Rocco.\nIl \"santuario di San Rocco\" risale al 1908, edificato forse in occasione di un'epidemia in onore del Santo Patrono. \u00c8 situato ai margini del centro abitato e in prossimit\u00e0 della \u201cPorta Piccola\u201d, via d'accesso alle campagne ed uliveti del paese. Il santuario si trova nelle vicinanze di \"via Murorotto\", ovvero la via che costeggia l'antico tracciato delle mura che proteggevano il borgo dagli assalti, in cui si pu\u00f2 ammirare un pregevole \"arco in cotto\" (chiamato dai caccuresi appunto arco di Murorotto). Nelle vicinanze \u00e8 situata anche l'antica \"via Judeca\", un tempo sede di una sinagoga ebraica, come possono dimostrare i bassorilievi presenti.\nComplesso monumentale della Badia di S. Maria del Soccorso.\nFondato nel 1518 dal frate domenicano Andrea da Gimigliano, il complesso monumentale della Badia di S. Maria del Soccorso \u00e8 chiamato dagli abitanti del paese il \"convento\", perch\u00e9 solo alla fine dell'Ottocento i frati abbandonarono la struttura religiosa, per la vendita dello stabile al barone Barracco, grazie alle dibattute leggi Siccardi. Abitato prima dai domenicani e indi dai francescani, la Chiesa di S. Maria del Soccorso \u00e8 anche detta Chiesa della Riforma perch\u00e9 nell'Ottocento pass\u00f2 sotto l'egida dei francescani riformati. Vera perla artistica del patrimonio caccurese, presenta notevoli tesori al suo interno: appena entrati, si viene coinvolti da un forte senso di austerit\u00e0.\nAltro.\nMolte sono le edicole votive sparse nel territorio: S. Famiglia, S. Filomena, S. Andrea (nei pressi della pineta e del centro ricreativo detti appunto di S. Andrea), S. Biagio e S. Chirico.\nSociet\u00e0.\nTradizioni e folclore.\nTra i riti tradizionali della Settimana Santa spicca il dramma de \"I Giudei\", riproposto ogni sette anni circa. L'ultima edizione \u00e8 stata nel 2011.\nFra le tante curiosit\u00e0 \u00e8 da ricordare la rivalit\u00e0 che vi \u00e8 con il paese limitrofo di Cerenzia.\nCultura.\nCinema.\nA Caccuri venne girato \"Il brigante Musolino\" di Mario Camerini, con Silvana Mangano.\nCucina.\nTra le specialit\u00e0 del luogo si citano il calzone con la sardella, i mastacciuoli, le pitte 'mpigliate (tipiche del periodo natalizio), le cuzzupe e i muccellati (tipici invece di quello pasquale) e il pane tipico, ovvero la pitta, nonch\u00e9 il vino rosso di produzione locale.\nLe specie di funghi pi\u00f9 raccolte sono (con i nomi in dialetto caccurese): i porcini, i vavusi, i rositi, i cocolini, i mucchiaruli, gli ovoli, i mussi e vovi, i chiodini, le pinnelle.\nGeografia antropica.\nIl paese \u00e8 situato nella Presila crotonese ed \u00e8 facilmente raggiungibile dalla \"S.S.107\" che collega Cosenza con Crotone. Attualmente il paese \u00e8 diviso in quattro rioni: \"Centro storico\", \"Croci\", \"Parte\", \"San Nicola\". Ultimamente, con l'edilizia popolare e privata, si sta sviluppando particolarmente il rione San Nicola.\nEconomia.\nSono molti gli agriturismi nel comune di Caccuri, uno dei quali \u00e8 stato ricavato nella masseria del Bord\u00f2 (Grancia del Vurdoj), dove i patriottici fratelli Bandiera passarono la notte prima di essere fucilati nel vallone di Rovito.\nAmministrazione.\nNel 2009 viene eletta l'avv. Marianna Caligiuri con la lista civica \"Nuovi Orizzonti\". Nonostante i continui tagli ai comuni, durante tale legislatura, sono stati effettuati vari lavori, come la nuova pavimentazione delle vie principali del centro storico e l'illuminazione esterna del Castello.\nAlle elezioni amministrative del 2014 l'avv. Caligiuri \u00e8 stata riconfermata alla guida del paese con il 58% dei consensi."}
{"id": "1728135", "revid": "1543377", "url": "https://it.wikipedia.org/wiki?curid=1728135", "title": "Anomalia magnetica di Temagami", "text": "L'anomalia magnetica di Temagami, chiamata anche l'anomalia di Temagami o l'anomalia di Wanapitei, \u00e8 una grande struttura geologica sepolta, che si estende dall'isola Bear nel lago Temagami fino al lago Wanapitei a Ovest. L'anomalia magnetica \u00e8 situata sullo scudo canadese nella regione di Temagami nel Nordest dell'Ontario, in Canada. \nIl territorio della Comunit\u00e0 aborigena di Teme-Augama Anishnabai \u00e8 compreso parzialmente all'interno dell'anomalia magnetica di Temagami, incluso il suo territorio d'origine, l'isola Bear (Isola dell'Orso in italiano), situata nel lago Temagami.\nStruttura.\nL'anomalia magnetica di Temagami ha il profilo di un uovo, \u00e8 lunga 58 chilometri e larga 19 chilometri, \u00e8 disposta lungo l'asse Est-Ovest ed ha la larghezza maggiore nella sezione centrale. La parte occidentale sembra pi\u00f9 regolare mentre la sezione orientale \u00e8 lunga e stretta. L'anomalia magnetica di Temagami raggiunge circa 10 microtesla (il normale campo magnetico terrestre varia da 20 a 70 microtesla) rendendola una delle pi\u00f9 grandi anomalie positive magnetiche del Nord America.\nQuesta anomalia \u00e8 stata scoperta nel corso di rilevamenti geofisici per la stesura di mappe magnetiche e gravitazionali. L'anomalia magnetica di Temagami ha notevoli somiglianze col vicino bacino di Sudbury, che \u00e8 una delle zone minerarie pi\u00f9 ricche della Terra, pertanto potrebbe essere anch'essa un cratere meteorico ricco di metalli come il cratere di Sudbury."}
{"id": "1728141", "revid": "1863966", "url": "https://it.wikipedia.org/wiki?curid=1728141", "title": "Cicco Simonetta", "text": "Biografia.\nI primi anni.\nFrancesco, detto Cicco, nacque a Caccuri, in Calabria, ricevendo un'ottima educazione: egli studi\u00f2 presso i padri basiliani dove apprese il latino, il greco, l'ebraico, francese, tedesco e spagnolo, laureandosi \"in utroque iure\" probabilmente a Napoli.\nNel 1435, per le sue doti e per le sue conoscenza in ambito amministrativo, venne nominato consigliere personale di Renato d'Angi\u00f2 a Napoli nell'ambito della contesa tra aragonesi e angioini per il trono partenopeo. Successivamente, su consiglio di suo zio Angelo, si pose dal 1444 al servizio di Francesco Sforza, all'epoca ancora libero condottiero delle proprie milizie. Continu\u00f2 ad ogni modo a mantenere rapporti con Napoli se nel 1448 venne nominato presidente onorario della \"Camera Summaria\".\nAl servizio degli Sforza.\nAncora giovane dunque si spost\u00f2 da Napoli a Milano, dove nel frattempo era divenuto cavaliere aurato e segretario di Francesco Sforza che aveva preso possesso del ducato di Milano. Dal 1449, assieme ad Alessandro Sforza, fratello di Francesco, fu legato presso la Repubblica di Venezia. Al Simonetta venne inoltre affidata la gestione della nuova cancelleria ducale, incarico che manterr\u00e0 per un trentennio. Acquist\u00f2 quindi il feudo di Sartirana in Lomellina che fece fortificare grazie alla perizia di Aristotele Fioravanti da Bologna e nel 1452 spos\u00f2 Elisabetta, figlia di Gaspare Visconti, segretario personale del duca. Nel 1456 ottenne la cittadinanza onoraria di Novara, seguita poi da quelle di Lodi (di cui fu anche governatore militare) e Parma. Nel 1465 scrisse le \"Constitutiones et Ordines\" per una migliore organizzazione della cancelleria.\nDiverr\u00e0 in seguito segretario anche di Galeazzo Maria Sforza alla morte del duca Francesco. Avvi\u00f2 contemporaneamente la costruzione di due cappelle nella chiesa del Carmine di Milano di cui una dedicata a san Francesco suo patrono. A corte Cicco si occup\u00f2 di molti aspetti organizzativi: riorganizz\u00f2 la cappella musicale ducale ove ingagger\u00e0 anche Josquin des Pr\u00e9s, patrociner\u00e0 e otterr\u00e0 la dedica del primo libro stampato in greco in Italia, gli \"Erotemata\" di Costantino Lascaris e fece venire a Milano Antonello da Messina per lavorare al servizio degli Sforza.\nNel 1474 il duca nomin\u00f2 il Simonetta tutore dei suoi figli e fece nominare canonico del duomo di Milano uno dei suoi figli che aveva intrapreso la carriera ecclesiastica. Il duca gli don\u00f2 contestualmente la possibilit\u00e0 di portare uno stemma, composto di un fondo azzurro con un leone rampante d'oro tenente tra le mani una croce latina rossa. \n&lt;br&gt;Anche i tre fratelli di Cicco vennero adeguatamente inseriti a corte grazie all'influenza del potente segretario del duca: Angelo venne infeudato delle citt\u00e0 di Casteggio, Belgioioso e Lacchiarella, Andrea divenne castellano di Monza mentre Giovanni percep\u00ec un generoso stipendio in riconoscimento della sua fedelt\u00e0 come biografo di corte.\nNel 1476, a seguito dell'assassinio del duca Galeazzo, Cicco Simonetta dalla duchessa Bona di Savoia venne nominato ministro e collaboratore allo scopo di tutelare il potere del piccolo Gian Galeazzo Sforza di soli 8 anni; questo gli permise di governare a pieno titolo la citt\u00e0 di Milano, lasciando alla duchessa poche e secondarie decisioni. \n&lt;br&gt;Questo criptogoverno del Simonetta fu mal visto dai milanesi, in primis perch\u00e9 essi a pi\u00f9 riprese ritennero di dover rendere fedelt\u00e0 unicamente al duca, ma anche per le grandi quantit\u00e0 di ricchezze personali accumulate grazie al proprio incarico presso la cancelleria Ducale, e per le sue origini non milanesi.\nLa caduta in disgrazia e la tragica fine.\nQuesta situazione di emarginazione della duchessa e il malcontento popolare, portarono Bona di Savoia ad un allontanamento progressivo dal Simonetta in favore del cognato Ludovico il Moro; la determinazione di quest'ultimo e l'arrendevolezza della duchessa fu la rovina del Simonetta il quale, nonostante cercasse di non far scendere a patti la duchessa e il Moro, fin\u00ec per pronosticare alla duchessa: \nIl Moro entr\u00f2 in Milano con la scusa di liberare la duchessa Bona di Savoia dall'oppressione del potere del Simonetta e il popolo dalla tirannia che questo potere scaturiva; i milanesi lo accolsero festanti e la duchessa patrocin\u00f2 la causa di Ludovico introducendolo segretamente nel castello.\nIl Simonetta venne arrestato e di l\u00ec a poco processato; Il Moro affid\u00f2 l'istruzione del processo a Giovanni Antonio Aliprandi, che in passato era stato torturato dal Simonetta, nonch\u00e9 il capitano di giustizia Borrino Colla, il giureconsulto Teodoro Piatti e l'avvocato Francesco Bolla, tutti notoriamente avversi all'ex segretario ducale, in modo da assicurarsene la colpevolezza. Assistito da Ambrogio Opizzoni, professore di legge nell'ateneo pavese, Simonetta venne imputato di 22 capi d'accusa. Gli fu chiesto di pagare ducati per sottrarsi alla condanna a morte, ma questi rifiut\u00f2, adducendo di aver accumulato le proprie ricchezze nel tempo per garantire un futuro ai figli e che non avesse alcun senso da parte sua, ormai vecchio e malato, privarli di tanto pur di vivere qualche mese in pi\u00f9. Il 29 ottobre il Simonetta fu processato, dichiarato colpevole e il giorno successivo decapitato presso il rivellino del castello di Pavia prospiciente il Parco Visconteo. Fu poi onorevolmente tumulato nel chiostro della chiesa di Sant'Apollinare, andata distrutta nel 1525 durante la battaglia di Pavia. Il fratello Giovanni fu trasferito in una cella a Vercelli.Ludovico il Moro assunse la reggenza per il nipote, estromettendo poi definitivamente dal governo dello stato sia lui che la madre Bona di Savoia.\nLe \"Regole di decrittazione\".\nL'anno 1474 rappresent\u00f2 il culmine della fama e del potere di Cicco. Egli scrisse le sue Regole per la decrittazione di documenti cifrati senza possedere la chiave (\"Regule ad extrahendum litteras ziferatas sine exemplo\").\nLa presente traduzione dal latino in italiano \u00e8 dovuta a Luigi Sacco. Sono state apportate correzioni ortografiche minori. Gli incisi tra parentesi (e la numerazione delle regole) non fanno parte del testo originale di Cicco e sono state aggiunti per chiarezza.\nUtilizzando questo testo, un discendente di Cicco Simonetta, Marcello Simonetta, docente di Storia negli Stati Uniti, ha scoperto la chiave per decriptare una lettera cifrata che aveva trovato nell' archivio privato Ubaldini a Urbino, una lettera inviata dal duca di Urbino ai suoi ambasciatori a Roma due mesi esatti prima che la Congiura dei Pazzi avesse luogo. In quella lettera ci sono le prove del coinvolgimento diretto di Federico da Montefeltro nella storica vicenda. Il professore della Wesleyan University cos\u00ec racconta la sua scoperta: \u00abMi sono basato sulla frequenza delle vocali e la combinazione di alcuni gruppi di lettere. Credevo di non venirne mai a capo. Alla fine, dopo circa un mese di lavoro, sono riuscito a penetrare il codice. Mi ha aiutato la ripetizione di una serie di simboli, che corrispondevano a sua santit\u00e0, il papa Sisto IV\u00bb. Il risultato della ricerca \u00e8 stato pubblicato su \"Archivio storico italiano\", una delle pi\u00f9 importanti riviste in campo storiografico.\nMatrimonio e figli.\nNel 1452, Cicco spos\u00f2 Elisabetta Visconti, figlia di Giacomo (segretario ducale), dalla quale ebbe:\nEbbe inoltre una relazione con tale Giacomina da Lodi che lo rese padre di due figli tra il 1451 ed il 1453.\nCuriosit\u00e0.\nA Caccuri, in via Simonetta, una lapide marmorea \u00e8 affissa sul muro della casa dove nacque lo statista, per ricordare il pi\u00f9 celebre dei suoi cittadini."}
{"id": "1728147", "revid": "6837", "url": "https://it.wikipedia.org/wiki?curid=1728147", "title": "Pramatesh Chandra Barua", "text": ""}
{"id": "1728153", "revid": "767487", "url": "https://it.wikipedia.org/wiki?curid=1728153", "title": "Mobile (fiume)", "text": "Il Mobile \u00e8 un fiume degli Stati Uniti che scorre nello Stato dell'Alabama.\nPercorso.\nIl fiume ha origine nei pressi del confine tra le contee di Mobile e di Baldwin, alla confluenza dei fiumi Tombigbee ed Alabama. Il fiume Tensaw, ha origine dalla stessa confluenza e scorre parallelamente al Mobile ad una distanza che va da 3 ad 8\u00a0km massimo, per poi sfociare anch'esso nella baia di Mobile, presso l'omonima citt\u00e0.\nIl fiume rappresenta il tratto terminale di un bacino molto vasto che occupa gran parte della superficie dello Stato dell'Alabama e parti meno rilevanti dei confinanti stati del Mississippi e Georgia.\nViadotti e ponti.\nIl Mobile ha direzione nord-sud ed \u00e8 attraversato da diversi ponti e tunnel, specie nella parte pi\u00f9 a sud, nei pressi della citt\u00e0 di Mobile, dove, tra le altre, corre la strada interstatale Interstate 10."}
{"id": "1728156", "revid": "834", "url": "https://it.wikipedia.org/wiki?curid=1728156", "title": "Femtonewton", "text": ""}
{"id": "1728158", "revid": "339392", "url": "https://it.wikipedia.org/wiki?curid=1728158", "title": "Teoria dei giochi evolutiva", "text": ""}
{"id": "1728177", "revid": "1543377", "url": "https://it.wikipedia.org/wiki?curid=1728177", "title": "Aaliyah (album)", "text": "Aaliyah \u00e8 il terzo e ultimo album in studio della cantante R&amp;B omonima, pubblicato nel luglio del 2001, un mese prima della sua prematura scomparsa.\nQuesto disco eponimo \u00e8 uscito a cinque anni di distanza dal precedente. Ha debuttato al numero 2 della Billboard 200 negli Stati Uniti con oltre 190.000 copie vendute, ed \u00e8 diventato disco d'oro in sole quattro settimane. Dopo la tragica scomparsa dell'artista, avvenuta in un incidente aereo, l'album \u00e8 salito alla prima posizione della Billboard 200, diventando immediatamente disco di platino. L'album ha venduto oltre due milioni e mezzo di copie negli Usa. Dopo aver ottenuto recensioni positive dalla maggior parte delle riviste musicali, \"Aaliyah\" ha ricevuto nomination a vari premi, tra cui una ai Grammy Awards del 2002 come Best R&amp;B Album. Nello stesso anno ha vinto agli American Music Awards nella categoria Best R&amp;B/Soul Album.\nLavorazione.\nL'album segna il ritorno della cantante dopo 5 anni dall'uscita del suo lavoro precedente, sebbene durante questo periodo di tempo abbia continuato ad essere sotto i riflettori grazie a collaborazioni, colonne sonore e debutto cinematografico: \"Ho fatto un po' di cose per rendermi visibile, in modo che il pubblico non si fosse dimenticato di me.\" Aaliyah ha iniziato a lavorare per questo album prima che iniziassero le riprese del suo primo film, \"Romeo deve morire\", ma poi gli impegni lavorativi hanno protratto la lavorazione e di conseguenza l'uscita dell'album. Mentre si \u00e8 trovata a girare \"La regina dei dannati\" in Australia, la cantante ha alternato gli impegni sul set alle sessioni di registrazione. Registrare l'album in Australia l'ha aiutata ad allontanarsi dalle distrazioni dello show-business statunitense e a fare in modo che l'album riflettesse la sua reale personalit\u00e0, senza influenze esterne.\nStile.\nLa cantante ha dichiarato di aver mantenuto il suo stile ma di aver approfondito alcune tematiche e di aver maturato il suo lato artistico, oltre ad aver esplorato il suo lato pi\u00f9 oscuro nella realizzazione dell'album. Il produttore di lunga data Timbaland ha prodotto solo tre brani per il disco, mentre per il resto la cantante si \u00e8 affidata, come aveva fatto per l'album precedente, a produttori esordienti e sconosciuti, sotto contratto con l'etichetta Blackground, come Bud'da, J. Dub e E. Seats. Le canzoni dell'album parlano delle relazioni sentimentali in ogni loro aspetto. L'artista, per la prima volta produttrice esecutiva di un suo lavoro, ha dichiarato di non essersi ispirata a nessuna cosa esterna in particolare, ma che tutto sia nato dall'alchimia nata tra lei e tutti i produttori dell'album. La cantante era anche in trattative con Trent Reznor dei Nine Inch Nails per la produzione di materiale: \"Penso che le nostre sonorit\u00e0 si mescolerebbero bene [...]. Vedremo come funzioner\u00e0.\" La canzone preferita della cantante \u00e8 \"I Care 4 U\", prodotta da Timbaland e scritta da Missy Elliott, registrata cinque anni prima per \"One in a Million\" quando l'album era ormai stato masterizzato. Il brano \"Never No More\" affronta in maniera delicata e senza voler fare la predica il tema degli abusi e delle violenze domestiche: \"Volevo nell'album una canzone che affrontasse un tema serio, ma non in maniera bigotta.\" L'album allarga gli orizzonti musicali oltrepassando il territorio della musica R&amp;Be Hip-Hop, lasciandosi influenzare dal jazz (\"I Refuse\"), dal rock (\"What If\") e dalle sonorit\u00e0 latinoamericane (\"Read Between the Lines\").\nRicezione.\nCritica.\nL'album \u00e8 stato accolto positivamente dalla critica, ottenendo recensioni lusinghiere da molte riviste musicali. Sul sito \"Metacritic\" ha ottenuto un punteggio di 7.6 su 10, calcolando i risultati di tutte le recensioni ottenute. Molti critici hanno notato la differenza di qualit\u00e0 superiore sia rispetto ad altri album R&amp;B/Hip-Hop che ad altre giovani cantanti donne del periodo.\nStephen Thomas Erlewine di \"Allmusic\" ha premiato il lavoro con 4,5 stelle su 5 ha definito l'album \"uno dei dischi urban soul pi\u00f9 forti del suo periodo\" aggiungendo che \"Raramente gli album di musica urban vengono fuori meglio di questo, e [che] non ci sono stati molti dischi migliori di questo nel 2001\". Il critico ha scritto anche che \"Aaliyah gode del presente, mostrando un assortimento panculturale di suoni stili ed emozioni\", a differenza della difficolt\u00e0 con cui Macy Gray e Jill Scott cerchino di far funzionare il loro soul classico..\nCraig Seymour di \"Entertainment Weekly\" ha descritto l'album come \"uno scenario melodrammatico eccitante, fortemente up-tempo, che d\u00e0 una visione malinconica, e a volte sinistra, delle questioni di cuore\". Il critico paragona i testi delle sue canzoni a tematiche tipiche dell'Et\u00e0 vittoriana, definendo la cantante una \"Bront\u00eb sistah\" (sorella Bront\u00eb, sistah \u00e8 slang afroamericano per sister, sorella).\nErnest Hardy di \"Rolling Stone\", nel numero del 2 agosto 2001, ha scritto una recensione estremamente positiva del disco, definendolo \"una dichiarazione di forza e indipendenza quasi priva di difetti\", aggiungendo che, paragonandolo ad altri capolavori, \"\"Aaliyah\" \u00e8 \"Control\", \"The Velvet Rope\" e \"Jagged Little Pill\" assemblati in un unico album\". Votandolo con ben 4 stelle su 5, il critico ha paragonato l'album anche a \"Lovers Rock\" di Sade e lo descrive come un manifesto di indipendenza femminile, quello che secondo lui non era riuscito a \"All for You\" di Janet Jackson e a \"Survivor\" delle Destiny's Child.\nAnche Sal Cinquemani di \"Slant\" ha assegnato all'album 4 stelle su 5, dichiarando che \"\"Aaliyah\" procura un legame mancante tra l'hip-hop e l'elettronica\" e che la cantante \"ha imparato ad allinearsi con produttori di serie A senza perdere la propria individualit\u00e0 ma, al contrario, rendendo il \"sound\" proprio\".\nJoshua Clover di \"Spin\" ha dato 8 su 10 punti all'album, lodando le interpretazioni vocali della cantante, definendola \"una musicologa\" e paragonando la sua voce a un \"sibilo elettronico [...] che crea ulteriori significati oltre il testo\". Il critico riconosce il contributo di Timbaland e Static, ma afferma che \u00e8 la cantante \"che rende artistica la loro eleganza formale, investendo schemi sonori con insistenza e complessit\u00e0 emotiva\".\nChristopher John Farley di \"Time\" ha elogiato il lavoro della cantante, descrivendola come una \"sirena di raffinatezza\" e inserendo l'album tra i migliori del 2001. Il critico ha osservato come ingiustamente l'album sia stato in parte offuscato dal debutto della collega Alicia Keys, affermando: \"[...] l'album di Aaliyah ha guadagnato le migliori recensioni di qualsiasi album quest'anno. E, nonostante il disco di Keys sia molto buono, quello di Aaliyah era migliore e pi\u00f9 impegnativo\".\n\"Sonicnet\" ha affermato come questo lavoro sia \"vicino alla perfezione\", mentre Shaheem Reid di VH1 ha notato come la cantante abbia cambiato stile ancora una volta con questo disco, definendolo il \"pi\u00f9 intimo e introspettivo\".\nNathan Rabin di \"The Onion (A.V. Club)\" ha paragonato il disco a un altro album dello stesso anno, \"Miss E... So Addictive\" di Missy Elliott, e ha scritto che, come il lavoro di Elliott, \"\"Aaliyah\" entra in un groove notturno e sensuale e vi rimane dentro, ma si getta in abbastanza piroette sonore [...] per mantenersi lontano dall'essere superfluo\". Il critico ha aggiunto che \"il sorprendentemente sicuro terzo album afferma la brillante giovane come un'artista importante\".\nJohn Mulvey della rivista britannica \"NME\" ha conferito al disco 7 punti su 10, apprezzando l'eleganza e il buongusto privi \"di ampollosit\u00e0 e istrionismi\", ma notando come l'album sia \"soddisfacente piuttosto che straordinario\"; il critico afferma che l'album sarebbe potuto essere grandioso se Timbaland \"avesse trovato il tempo per guidare l'intero progetto\".\nPubblico.\n\"Aaliyah\" ha debuttato direttamente al numero 2 della Billboard 100 negli Usa, dietro Songs in A Minor di Alicia Keys al numero 1, con oltre 190.000 copie vendute, diventando l'album di Aaliyah con il debutto migliore. In sole quattro settimane, e prima della morte prematura della cantante, l'album \u00e8 stato certificato disco d'oro dalla RIAA, e la settimana successiva al tragico incidente che uccise l'artista l'album \u00e8 balzato alla prima posizione della Hot 200 con oltre 350.000 copie vendute. L'album \u00e8 rimasto in vetta alla classifica per due settimane consecutive, diventando disco di platino a sole sei settimane dalla pubblicazione. \"Aaliyah\" \u00e8 il primo album della cantante ad esser arrivato al numero 1, e il secondo ad essere diventato doppio disco di platino a meno di un anno dalla pubblicazione, riconoscimento ottenuto il 27 febbraio 2002. L'album \u00e8 rimasto nella Hot 200 per un totale di 188 settimane, quasi il triplo rispetto all'album precedente. In Canada \u00e8 stato il primo album dell'artista ad entrare in top10, arrivando alla sesta posizione, e il primo anche a ricevere una certificazione di disco di platino dalla CRIA.\nNel Regno Unito l'album \u00e8 entrato alla posizione numero 25 nel luglio 2001, per poi arrivare alla posizione numero 5 nel gennaio del 2002, quando \"More Than a Woman\" era arrivato al numero 1 nella classifica dei singoli. Anche nel Regno Unito l'album \u00e8 diventato disco di platino, ottenendo la certificazione dalla BPI il 12 settembre 2003. In Australia l'album \u00e8 stato il primo della cantante ad ottenere la certificazione di disco d'oro dall'ARIA. In Nuova Zelanda l'album \u00e8 entrato alla posizione numero 25 proprio come nel Regno Unito, ma non \u00e8 riuscito a salire oltre. In Svizzera il disco \u00e8 entrato in classifica al numero 13 il 29 luglio, per poi arrivare la settimana successiva alla sua posizione pi\u00f9 alta, al numero 6. Nella settimana successiva alla scomparsa dell'artista, il disco \u00e8 rientrato in top10 al numero 8. \"Aaliyah\" ha passato 33 settimane nella classifica svizzera, cos\u00ec come in Francia, dove \u00e8 arrivato alla posizione numero 9. Come in Francia, anche nei Paesi Bassi il disco \u00e8 arrivato al numero 9, passando per\u00f2 ben 46 settimane in classifica. Anche in Germania l'album ha raggiunto la posizione numero 9, riuscendo inoltre ad ottenere il disco d'oro con oltre 150.000 copie vendute. Nel Belgio francofono l'album \u00e8 arrivato alla posizione numero 10, mentre in quello olandese alla posizione numero 11.\nRiconoscimenti.\nL'album ha ricevuto nomination a diversi premi prestigiosi del settore musicale. Nel 2002 ha ottenuto una nomination ai Grammy Awards come Miglior Album R&amp;B e ha vinto come Miglior Album R&amp;B/Soul agli American Music Awards; durante la stessa premiazione, la cantante ha vinto anche nella categoria Miglior Cantante R&amp;B/Soul. L'album ha permesso all'artista di ottenere un altro premio postumo, come Outstanding Female Artist ai NAACP Image Award. L'album ha ottenuto due ulteriori nomination ai Grammy grazie ai singoli \"Rock the Boat\" e \"More than a Woman\", entrambi nominati nella categoria Miglior interpretazione R&amp;B femminile, rispettivamente nel 2002 e nel 2003. Il disco ha ricevuto multiple nomination ai Soul Train Music Award del 2002, tra cui quella di Album R&amp;B/Soul o Rap dell'anno. L'album ha vinto nella categoria Miglior Singolo R&amp;B/Soul femminile grazie a \"Rock the Boat\".\nLa rivista musicale \"Slant\" ha incoronato l'album come il miglior disco del 2001, definendolo \"quintessenza del rhythm &amp; blues, comprendente l'energia illimitata di Prince e la rivelazione sessuale della Diana Ross dell'era-disco\". \"Slant\" ha inserito l'album anche nella lista dei 100 Migliori album degli anni 2000 alla posizione numero 72, affermando che quello che c'\u00e8 di \"pi\u00f9 memorabile\" nell'album \u00e8 la voce di Aaliyah stessa, che dimostra \"sensualit\u00e0 furtiva\".\nLa rivista \"Vibe\" nel 2007, in occasione del 150\u00b0 numero pubblicato, ha inserito l'album nella lista dei \"150 Album Essenziali dell'era Vibe\", descrivendolo come \"possibilmente il miglior album soul del giovane millennio, anche se ridefinisce la categoria\". La rivista elogia le \"produzioni sci-fi\" di Timbaland, qui nella loro \"forma migliore\", e la voce da \"soprano sinuosa\" di Aaliyah. La cantante \u00e8 presente nella stessa lista anche con \"One in a Million\".\n\"Stylus\" ha incluso il disco nella lista dei 50 migliori album del periodo 2000-2005.\nLa rivista di moda \"GQ\" ha inserito l'album nella classifica dei \"100 Album pi\u00f9 cool del Mondo\", alla 66\u00aa posizione."}
{"id": "1728181", "revid": "1573940", "url": "https://it.wikipedia.org/wiki?curid=1728181", "title": "Incontri internazionali di rugby a 15 di met\u00e0 anno 1998", "text": "Nel rugby a 15 \u00e8 tradizione consolidata che le selezioni europee si rechino fuori dall'Europa, spesso nell'emisfero sud, per alcuni test. Si disputano per\u00f2 anche molti incontri tra nazionali dello stesso emisfero Sud, che precedono, dal 1996, la disputa del Tri Nations.\nNel 1998 sono di rilievo i test delle nazionali britanniche che si recano in Tour con risultati disastrosi:\nLa subisce infatti pesanti sconfitte da e , mentre e subiscono un pesante rovescio in Sudafrica.\nMa peggio di tutti va all' di Clive Woordward che crolla pesantemente con l'Australia, subendo uno 0-76 storico, seguito da un 22-64 e un 10-40 con la Nuova Zelanda e da uno 0-18 con il Sudafrica. Il tour sar\u00e0 chiamato il \"tour from hell\".\nPi\u00f9 sereno il cammino della di Skrela e Villepreux che batte due volte l' prima di regolare le .\nTour minori sono quelli di Samoa e Tonga in Nuova Zelanda (contro selezioni provinciali).\nTour senza test.\nTra i tour senza disputa di match ufficiali si segnalano i tour di Samoa, di Tonga e di Figi in Nuova Zelanda\nLa Nuova Zelanda invia la squadra \"A\" in Samoa:\nIl Marocco si reca in Irlanda:\nL'Uruguay si reca in Argentina:"}
{"id": "1728183", "revid": "1745361", "url": "https://it.wikipedia.org/wiki?curid=1728183", "title": "Aill\u00e9n", "text": "Aill\u00e9n o \u00c1illen \u00e8 un essere soprannaturale della mitologia irlandese. \nStoria.\nChiamato \"l'incendiario\", \u00e8 un membro del T\u00faatha D\u00e9 Danann che risiede a Mag Mell, l'Aldil\u00e0. Secondo \"The Boyhood Deeds of Fionn\" (\"L'infanzia di Fionn\"), Aillen incendiava Tara ogni anno a Samhain con il suo alito di fuoco, dopo aver fatto addormentare tutti gli abitanti suonando la sua musica.\nTutto ci\u00f2 fin\u00ec con l'arrivo di Fionn mac Cumhaill, che rimase sveglio respirando il veleno della sua lancia e cos\u00ec uccise Aillen. Con questa impresa Fionn divent\u00f2 il leader dei Fianna.\nAillen era anche un nome proprio molto diffuso nell'Irlanda antica e molti personaggi si chiamarono cos\u00ec. Anche la dea della fertilit\u00e0 \u00c1ine a volte viene chiamata con questo nome."}
{"id": "1728191", "revid": "75435", "url": "https://it.wikipedia.org/wiki?curid=1728191", "title": "Sillogistico", "text": ""}
{"id": "1728193", "revid": "228587", "url": "https://it.wikipedia.org/wiki?curid=1728193", "title": "Hacker emblem", "text": ""}
{"id": "1728198", "revid": "1935652", "url": "https://it.wikipedia.org/wiki?curid=1728198", "title": "Juan Jos\u00e9 Gerardi Conedera", "text": "Biografia.\nConedera nacque da una famiglia di origini italiane, precisamente bellunesi, emigrata in Guatemala verso la fine dell'800. Dopo aver frequentato il seminario minore di Citt\u00e0 del Guatemala prosegu\u00ec gli studi di teologia a New Orleans negli Stati Uniti fino ad essere ordinato sacerdote nel 1946.\nInizialmente lavor\u00f2 come parroco sia nell'entroterra del Guatemala sia in alcune isole della costa del Pacifico. Dopo la sua ordinazione episcopale gli fu affidata la diocesi di Verapaz. In questa diocesi decise di dedicarsi principalmente agli indios, visto che i discendenti dagli antichi maya formavano pi\u00f9 della met\u00e0 della popolazione della diocesi.\nLa collaborazione con i benedettini.\nCollaborando con i benedettini organizz\u00f2 una serie di iniziative aventi lo scopo di istruire e far crescere spiritualmente la popolazione, tra cui spiccava la fondazione del \"Centro per la promozione umana San Benito\".\nQuesto centro era una vera e propria scuola nella quale si insegnava a leggere, a scrivere e anche a coltivare la terra ai contadini analfabeti. Promuoveva anche la nascita di corsi per catechisti, la nascita di una radio cattolica e la liturgia in una delle lingue maya della regione.\nDalla parte degli indios.\nNel 1974 fu trasferito alla diocesi di Quich\u00e9 in un territorio ancora pi\u00f9 povero e pi\u00f9 vicino ai focolai della guerra civile che dal 1954 stava distruggendo il Guatemala. Nel 1976 protest\u00f2 presso le autorit\u00e0 militari per la scomparsa di centinaia di catechisti e attivisti parrocchiali uccisi dai militari, perch\u00e9 considerati vicini ai guerriglieri.\nIl 31 gennaio 1981 37 indios che protestavano presso l'ambasciata spagnola nella capitale, per la violazione dei diritti civili, furono uccisi dall'esercito. La maggior parte dei 37 morti proveniva dalla sua diocesi, Gerardi si lament\u00f2 di nuovo. Poco dopo sub\u00ec un attentato dal quale riusc\u00ec a salvarsi. A questo punto si rec\u00f2 in Vaticano e fu ricevuto in udienza da papa Giovanni Paolo II, che scrisse una lettera in cui condann\u00f2 la violenza contro i civili in Guatemala.\nGerardi rest\u00f2 due anni in esilio, solo nel 1984 ebbe il permesso di tornare in patria, divent\u00f2 vescovo ausiliare di Guatemala. Nel 1988 apr\u00ec un ufficio diocesano per i diritti e oper\u00f2 come mediatore tra le parti del conflitto civile.\nImpegno per la verit\u00e0.\nDopo la fine della guerra civile si dedic\u00f2 a raccogliere testimonianze per stilare un memoriale sugli orrori della guerra civile. L'immensa mole di materiale ricavato da un team di volontari che lo aiutavano fu raccolto in un volume di circa 1400 pagine in cui ci sono i nomi di 50.000 persone con la descrizione della loro morte. Il volume dal titolo \"Guatemala: Nunca m\u00e1s\" fu presentato alla stampa il 25 aprile 1998, alla conferenza segu\u00ec una messa nella cattedrale.\nL'assassinio e il processo.\nDue giorni dopo nelle strade della capitale in una pozza di sangue fu trovato un cadavere con il volto fracassato da un blocco di cemento, il riconoscimento pot\u00e9 avvenire solo grazie all'anello episcopale, si trattava del cadavere del vescovo settantacinquenne.\nDopo un processo durato 10 anni, nel corso dei quali sono stati uccisi diversi testimoni e un imputato, e alcuni giudici sono fuggiti all'estero, nel 2008 \u00e8 arrivata la sentenza: 20 anni di carcere per il colonnello comandante della base militare del Dipartimento di Quich\u00e9, per suo figlio, capitano nella stessa base e per un sacerdote ex collaboratore del vescovo, considerato il basista. Secondo alcuni commentatori i veri mandanti dell'omicidio non sono stati individuati.\nGenealogia episcopale.\nLa genealogia episcopale \u00e8:"}
{"id": "1728211", "revid": "1924342", "url": "https://it.wikipedia.org/wiki?curid=1728211", "title": "I Care 4 U (album)", "text": "I Care 4 U \u00e8 la prima raccolta postuma della cantante R&amp;B Aaliyah, prematuramente scomparsa nel 2001. L'album contiene 17 tracce tra cui i primi successi della cantante ed alcuni brani non pubblicati in precedenza."}
{"id": "1728214", "revid": "152625", "url": "https://it.wikipedia.org/wiki?curid=1728214", "title": "I Care 4 You", "text": ""}
{"id": "1728218", "revid": "1656773", "url": "https://it.wikipedia.org/wiki?curid=1728218", "title": "Rodolfo di Moulins", "text": "Biografia.\nRodolfo di Moulins era il figlio del conte Guimondo, signore di \"Castrum Molinis\", in Normandia. Dopo il 1045 giunse con alcuni membri della casata degli Altavilla in Italia meridionale. Uomo d'armi di Roberto il Guiscardo, intorno al 1050 Rodolfo di Moulins era al fianco Altavilla nella conquista di Bojano: per tale ragione ne divenne il conte nel 1053 e con lui la contea crebbe in ricchezza e potenza, arrivando ad abbracciare gran parte del territorio dell'attuale Molise, spingendosi fino a Castelvolturno, Isernia, Pietrabbondante, Roccamandolfi, Trivento e Venafro. Il suo territorio prese poi il nome di \"Comitatus Molisii\" (Contado di Molise) e faceva capo al castello di Molise, sede della famiglia \"Moulins\", poi italianizzata in Molise. A lui si deve l'edificazione della Concattedrale di San Bartolomeo di Bojano. Aveva sposato una principessa longobarda, dalla quale aveva avuto diversi figli, tra cui: Ugo, Sichilgaida, andata in sposa a Goffredo di Conversano, ed Altruda, che spos\u00f2 Serlone II d'Altavilla, nipote di Ruggero d'Altavilla."}
{"id": "1728225", "revid": "228587", "url": "https://it.wikipedia.org/wiki?curid=1728225", "title": "Ultimate Aaliyah", "text": "Ultimate Aaliyah \u00e8 la seconda raccolta postuma della cantante R&amp;B Aaliyah. Pubblicata nel 2005, contiene 25 tracce divise in due cd pi\u00f9 un DVD."}
{"id": "1728233", "revid": "767487", "url": "https://it.wikipedia.org/wiki?curid=1728233", "title": "Andrej Nikolaevi\u010d Tichonov", "text": "I lavori di Tichonov sono stati pubblicati originariamente in tedesco, da cui la traslitterazione \"Tychonoff\". Altre traslitterazioni del nome sono \"Tikhonov\" e \"Tychonov\".\nNato nei pressi di Smolensk, studi\u00f2 all'Universit\u00e0 di Stato di Mosca, ricevendo il titolo di dottore nel 1927 sotto la guida di Pavel Aleksandrov.\nNel 1933 divenne professore all'Universit\u00e0 di Mosca.\nTichonov lavor\u00f2 in molti diversi campi della matematica. Ha dato contributi importanti in topologia, analisi funzionale, fisica matematica, e alcune classi di problemi mal posti. La regolarizzazione di Tichonov, uno dei metodi pi\u00f9 adoperati per la risoluzione di problemi inversi, prende il suo nome.\nTichonov \u00e8 noto soprattutto per il suo lavoro in topologia, incluso il Teorema di metrizzazione da lui dimostrato nel 1926, e il Teorema di Tychonoff, che stabilisce che ogni prodotto di un numero arbitrario di spazi topologici compatti \u00e8 ancora compatto. In suo onore, gli spazi topologici completamente regolari sono anche noti come \"spazi di Tichonov\"."}
{"id": "1728237", "revid": "1573940", "url": "https://it.wikipedia.org/wiki?curid=1728237", "title": "Ascia di Arkalochori", "text": "L'ascia di Arkalochori \u00e8 un'ascia votiva del II millennio a.C. appartenente alla civilt\u00e0 minoica rinvenuta in una cava vicino alla citt\u00e0 di Arkalochori, sull'isola di Creta, dall'archeologo Spyrid\u014dn Marinatos. La sua importanza deriva dal fatto che su di essa \u00e8 incisa un'iscrizione di 15 simboli, alcuni dei quali sono stati identificati come caratteri appartenenti al Lineare A, mentre gli altri sembrano essere simili a quelli visibili sul disco di Festo. In particolare il glifo detto \"il Moicano\" (D02), che \u00e8 il carattere che maggiormente appare sul disco, \u00e8 presente sull'ascia sia di profilo che visto di fronte. L'ascia si pu\u00f2 visitare presso il Museo archeologico di Iraklio."}
{"id": "1728240", "revid": "767487", "url": "https://it.wikipedia.org/wiki?curid=1728240", "title": "Light in the Window", "text": "Light in the Window \u00e8 un cortometraggio del 1952 diretto da Jean Oser e basato sulla vita del pittore olandese Jan Vermeer."}
{"id": "1728242", "revid": "757396", "url": "https://it.wikipedia.org/wiki?curid=1728242", "title": "Pallacanestro Messina 2003-2004", "text": "La Pallacanestro Messina 2003-2004 ha preso parte al campionato di Serie A. Era sponsorizzata dalla \"Regione Siciliana\".\nSi \u00e8 classificata al 18\u00ba posto della Serie A ed \u00e8 retrocessa in Legadue. In seguito ha rinunciato all'iscrizione ed \u00e8 fallita."}
{"id": "1728246", "revid": "1805885", "url": "https://it.wikipedia.org/wiki?curid=1728246", "title": "Euler Hermes", "text": "Euler Hermes \u00e8 una compagnia di assicurazione del credito del gruppo Allianz, presente in cinque continenti e in oltre 50 paesi in tutto il mondo. Beneficia del rating AA da parte di Standard &amp; Poor's e Aa3 da Moody\u2019s (2016).\nEuler Hermes conta pi\u00f9 di 5.900 dipendenti in tutto il mondo (2016) e assicura transazioni commerciali per 883 miliardi di euro (2016). Detiene il 34% (2016) del mercato totale delle assicurazioni del credito a livello globale, quota che nel mercato italiano sale al 48% (2016), dati che la pongono come leader assoluto del mercato per fatturato, numero di clienti e di buyer assicurati.\nAttivit\u00e0.\nLe linee di business di seguito elencate sono supportate da un network internazionale di esperti, una profonda conoscenza dei mercati ed il monitoraggio costante di una banca dati di oltre 40 milioni di societ\u00e0 che permettono ad Euler Hermes di effettuare una valutazione del rischio preventiva dei partner commerciali delle Aziende assicurate. I suoi servizi sono rivolti a oltre 57.000 clienti tra multinazionali, societ\u00e0 medio-grandi, piccole e medie imprese e microimprese.\nLe sue principali attivit\u00e0 sono:\nAssicurazione dei crediti a medio e breve termine: contro il rischio della perdita definitiva, totale o parziale del credito a causa di insolvenza del debitore. L\u2019offerta viene dedicata alle piccole \u2013 medie \u2013 grandi imprese che operano sia nel mercato domestico che estero con dilazioni fino a 60 mesi.\nCauzioni: propone garanzie e cauzioni per i mercati interni ed esteri; un\u2019alternativa di finanziamento rispetto alle fidejussioni bancarie, che permette di svincolare la liquidit\u00e0 necessaria a perseguire lo sviluppo del proprio business ed alleggerire l\u2019utilizzo delle linee di credito bancarie.\nRecupero crediti: servizi di recupero crediti a livello globale, in modo da supportare le Aziende, sia Clienti che non assicurate, attraverso soluzioni integrate di gestione del contenzioso e recupero dei crediti non pagati.\nAssicurazione della frode: protegge le aziende contro le frodi interne, esterne e informatiche e le loro conseguenze, indennizzando gli assicurati.\nStoria.\nFondazione e primi anni.\nIl 7 ottobre 1917 la Hermes Kreditversicherungsbank \u00e8 stata fondata dal dott. Wilhelm Kisskalt e il dott. Emil Herzfelder, ed \u00e8 stata la prima societ\u00e0 tedesca di assicurazione del credito ad essere presente in tutte le aree dell\u2019assicurazione del credito. Due mesi dopo, il 18 dicembre 1917, Hermes fu autorizzato dall\u2019autorit\u00e0 tedesca di vigilanza imperiale per l\u2019assicurazione privata.\nIl 19 febbraio 1918 la societ\u00e0 \u00e8 stata registrata nel registro commerciale di Berlino.\nNel 1926, il Ministero tedesco dell'Economia stipul\u00f2 un accordo sulle assicurazioni del credito all'esportazione con Hermes e Frankfurter Allgemeinen Versicherungs-AG (FAVAG). Entrambe le societ\u00e0 dovevano emettere contratti di assicurazione del credito per le operazioni di esportazione con le societ\u00e0 del settore privato.\nLa crisi finanziaria del 1929 ha avuto un forte impatto su diverse societ\u00e0 di assicurazione del credito: tra queste la FAVAG, che croll\u00f2 in quello stesso anno. FAVAG era, in quel momento, la seconda compagnia di assicurazioni composita dietro Allianz e il suo crollo ebbe effetti di vasta portata sull'assicurazione del credito in Germania. Questo permise a Hermes di assumere tutti i contratti di assicurazione del credito all'esportazione. Dopo gli anni della depressione (dal 1929 al 1932), Hermes ha sperimentato un periodo di sviluppo con un aumento dei premi e dei profitti.\nDurante la seconda guerra mondiale, il governo ha assegnato a Hermes nuove missioni. La societ\u00e0 ha assicurato gli importatori contro i rischi politici derivanti dalla guerra e altri rischi nell'attivit\u00e0 di esportazione come garanzie del Reich tedesco. Questo port\u00f2 quasi Hermes alla bancarotta, ma i governi militari intervennero e ordinarono che nessuna corte poteva avviare un procedimento contro una compagnia di assicurazioni.\nNascita di Euler Hermes.\nNel 2002 si \u00e8 concretizzata l'acquisizione di Hermes da parte del gruppo Allianz. Al fine di armonizzare i marchi del nuovo gruppo, tutte le societ\u00e0 controllate adottano il nome Euler Hermes e un'unica identit\u00e0 visiva.\nEuler Hermes \u00e8 il risultato quindi di diverse evoluzioni nel corso del XX secolo. Euler Hermes ha deciso di svilupparsi innanzitutto a livello globale (con l\u2019obiettivo di diventarne il leader di mercato), e di semplificare la struttura del gruppo. Ecco per cui dal 2004 \u00e8 iniziata una forte fase di espansione internazionale che ha portato il gruppo a stabilirsi in Asia, Medio Oriente e America Latina.\nTra il 2009 e il 2012 il gruppo ha provveduto ad una semplificazione della struttura del gruppo tramite alcuni progetti:\nStoria recente.\nNel 2015 il Gruppo ha rafforzato la sua presenza in America Latina (attraverso la joint venture Solunion) con il lancio di operazioni a Panama, Per\u00f9 e Uruguay. Nuove opportunit\u00e0 di crescita sono state create con l'apertura di uffici in Bulgaria e in Sudafrica. Il 2015 \u00e8 stato anche segnato dal lancio della Digital Agency Euler Hermes, una struttura interna, che mira ad accelerare la trasformazione digitale di Euler Hermes.\nNel 2016 c\u2019\u00e8 stato il lancio di \"Accelerate\", un programma triennale di trasformazione aziendale che comprende iniziative sul ruolo centrale del cliente, la digitalizzazione, la meritocrazia inclusiva e l'eccellenza tecnica per affrontare le sfide future di un mondo in rapida evoluzione. Euler Hermes ha creato nuove partnership con Moody's per fornire servizi di valutazione personalizzati alle PMI europee, con Unicredit (Italia) per fornire strumenti e servizi per le PMI italiane e con URICA per un'innovativa soluzione di assicurazione online collegata a una piattaforma di finanziamento.\nNel 2017, Euler Hermes e China Pacific Property Insurance Company hanno lanciato una joint venture di distribuzione in Asia, con sede a Shanghai.\nSempre nel 2017 sono state lanciate alcune iniziative nell\u2019ambito della Digital Innovation:\nNetwork globale.\nL'organizzazione economica del Gruppo si basa su 6 regioni geografiche:"}
{"id": "1728253", "revid": "118335487", "url": "https://it.wikipedia.org/wiki?curid=1728253", "title": "Mary Baker Eddy", "text": "Biografia.\nCresciuta in una famiglia congregazionalista profondamente religiosa, in tenera et\u00e0 si ribell\u00f2 contro la dottrina calvinista della predestinazione e contro il concetto del peccato originale e dell'inferno, e regolarmente si rivolse alla Bibbia con la sua preghiera di ricevere la speranza e l'ispirazione.\nElabor\u00f2 la sua dottrina dopo l'improvvisa guarigione da una frattura conseguente a una caduta sul ghiaccio il 10 febbraio del 1866: la guarigione non le derivava dalla scienza medica, bens\u00ec dalla fede. Si convinse che la malattia non avesse un'effettiva realt\u00e0 e che il corpo fosse influenzato dalla mente e dalla preghiera.\nNel 1875 scrisse la prima edizione del libro \"Scienza e Salute con la Chiave delle Scritture\" e quattro anni dopo fond\u00f2 la Prima chiesa del Cristo, Scientista, con sede a Boston. Nel 1908 Mary Baker Eddy fond\u00f2 il quotidiano statunitense \"The Christian Science Monitor\".\nL'influenza del pensiero di Phineas Quimby.\nPhineas Quimby, filosofo e guaritore statunitense padre del movimento New Thought, principalmente noto per la sua teoria circa la guarigione mentale, secondo la quale le malattie sarebbero causate da credenze errate mentre uno schema di pensiero corretto permetterebbe la guarigione,\" \"ebbe una certa influenza anche su Mary Baker Eddy, che divenne sua paziente nel 1862. Tuttavia, anche se si legge spesso che la Eddy deriv\u00f2 la sua teologia dal sistema di Quimby, la maggior parte degli studiosi concorda nell'affermare che gli insegnamenti della Chiesa scientista non riflettono quelli di Quimby.\nPer un certo periodo, quando fu sua paziente, la Eddy si interess\u00f2 alla pratica dell'Omeopatia e alle idee di Quimby, e ne condivise le teorie circa l'origine mentale delle malattie. Tuttavia, quando ella col tempo svilupp\u00f2 man mano la propria comprensione dell'approccio di Ges\u00f9 Cristo alla guarigione, il suo modo di concepire la vita e la guarigione si allontanarono sempre di pi\u00f9 da quelli del suo iniziale maestro, sostenendo che la guarigione arriva direttamente da Dio e non attraverso la mediazione della mente.\nL'influenza del sistema di Quimby sulla teologia e gli insegnamenti della Chiesa Scientista rimane quindi oggetto di dibattito. La Scienza Cristiana non si considera parte del movimento New Thought.\nUna biografia di Mary Baker Eddy \u00e8 contenuta nella raccolta \"L'anima che guarisce\" dello scrittore austriaco Stefan Zweig."}
{"id": "1728257", "revid": "767487", "url": "https://it.wikipedia.org/wiki?curid=1728257", "title": "J\u00fcrgen Croy", "text": "\u00c8 considerato il miglior portiere che la Germania Est abbia mai avuto ed insieme a Hans-J\u00fcrgen D\u00f6rner fu l'unico giocatore a vincere per tre volte il premio di calciatore tedesco-orientale dell'anno.\nCarriera.\nClub.\nImpegn\u00f2 tutta la sua carriera, dal 1965 al 1981, nella squadra della sua citt\u00e0 natale, il BSG Sachsenring Zwickau. Con la squadra biancorossa gioc\u00f2 372 partite in DDR-Oberliga e rifiut\u00f2 di trasferirsi in squadre pi\u00f9 blasonate come , Carl Zeiss Jena o Magdeburgo rinunciando di conseguenza a giocare in competizioni internazionali di una certa levatura.\nNazionale.\nCon la debutt\u00f2 il 17 maggio 1967 a Helsingborg contro la con vittoria per uno a zero\u2014in quella stessa partita debuttarono altri due poi famosi giocatori tedesco-orientali, Bransch e Loewe\u2014e fu uno dei pochi calciatori tedesco orientali a giocare stabilmente nella selezione pur non essendo tesserato per una squadra relativamente importante. Collezion\u00f2 un totale di 94 gettoni in Nazionale A e l'ultima sua apparizione avvenne il 19 maggio 1981 (esattamente 14 anni e due giorni dopo il debutto) a Senftenberg nel cinque a zero contro . Partecip\u00f2 al , l'unico a cui prese parte la sua Nazionale, e alle vittoriose Olimpiadi di ."}
{"id": "1728270", "revid": "729019", "url": "https://it.wikipedia.org/wiki?curid=1728270", "title": "Bundesnachrichtendienst", "text": "Il \"Bundesnachrichtendienst\" (in sigla: BND) (letteralmente: Servizio Informazioni Federale) \u00e8 l'agenzia di \"intelligence\" \"esterna\" della Repubblica Federale Tedesca, sotto il controllo del cancelliere.\nOpera come un sistema di allarme precoce a favore del governo federale tedesco per quanto riguarda minacce a interessi tedeschi all'estero o minacce dall'estero. Fa ampio affidamento a sistemi di intercettazione e di \"guerra elettronica\" in senso lato. Raccoglie e valuta informazioni su una quantit\u00e0 di ambiti: terrorismo internazionale, proliferazione delle armi di distruzione di massa, spionaggio industriale, crimine organizzato, traffico di droga o armi, riciclaggio di valuta, immigrazione illegale e ovviamente informazione militare. Essendo l'unico servizio segreto \"esterno\" tedesco, nella sfera della sua competenza non fa distinzione tra questioni di \"intelligence\" cosiddetta civile, e militare, occupandosi di entrambe.\n\u00c8 stato fondato il 1\u00ba aprile 1956 dal generale Reinhard Gehlen.\nStruttura.\nIl Bundesnachrichtendienst \u00e8 diviso in 8 branche, con differenti compiti operativi.\nPresidenti del BND.\nIl direttore generale del Bundesnachrichtendienst \u00e8 un Presidente. Le seguenti personalit\u00e0 hanno occupato tale incarico a partire dal 1956:"}
{"id": "1728271", "revid": "1573940", "url": "https://it.wikipedia.org/wiki?curid=1728271", "title": "Incontri internazionali di rugby a 15 di fine anno 1998", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa.\nNel 1998, il programma di incontri di questi tour \u00e8 ridotto notevolmente rispetto alla tradizione a causa degli impegni di , , nelle qualificazioni alla coppa del mondo.\nLa protagonista \u00e8 l' , capace di battere (32-21) e (12-11) .\nL' invece rimedia ben 3 sconfitte con , , .\nIl , dopo aver battuto , , e fallisce il Grande Slam a causa della sconfitta con l' (7-13)"}
{"id": "1728282", "revid": "88740", "url": "https://it.wikipedia.org/wiki?curid=1728282", "title": "Valle Castiglione", "text": "Valle Castiglione \u00e8 una frazione di Roma Capitale, situata in zona Z. XI San Vittorino, nel territorio del Municipio Roma VI (ex Municipio Roma VIII).\nSorge sul lato est della via Polense, tra le frazioni di Osa a sud e Fosso San Giuliano a nord.\nPrende il nome dalla valle formatasi dal prosciugamento, avvenuto alla fine del XIX secolo, del lago di origine vulcanica di Castiglione. Anticamente il lago era chiamato \"lacus Buranus\" o \"lacus Sanctae Praxedis\".\nOdonimia.\nLe strade sono dedicate a comuni della regione Marche, ad eccezione di via Valle di Castiglione e via Casteldelci (comune passato alla regione Emilia-Romagna il 15 agosto 2009)."}
{"id": "1728283", "revid": "38120", "url": "https://it.wikipedia.org/wiki?curid=1728283", "title": "Colle del Sole", "text": "Colle del Sole, gi\u00e0 Tavernelle, \u00e8 una frazione di Roma Capitale (zona \"O\" 85), situata in zona Z. XIV Borghesiana, nel territorio del Municipio Roma VI.\nSorge sul lato sud della via Prenestina, tra le frazioni di Prato Fiorito a ovest e Rocca Cencia a est.\nOdonimia.\nI nomi delle vie sono quelli di alcuni comuni della Sardegna. Con viale Prato Fiorito troviamo:"}
{"id": "1728287", "revid": "486946", "url": "https://it.wikipedia.org/wiki?curid=1728287", "title": "Mercedes O350", "text": ""}
{"id": "1728299", "revid": "767487", "url": "https://it.wikipedia.org/wiki?curid=1728299", "title": "Mitch Perry", "text": "Biografia.\nMitch inizia la carriera attorno ai 18 anni quando vola a Los Angeles e collabora con il virtuoso bassista dei Weather Report e Santana Alphonso Johnson nel gennaio del 1980. Quando il progetto ebbe termine, Mitch sostitu\u00ec Randy Rhoads dei Quiet Riot nella band che nei primissimi anni 80 era stata rinominata \"DuBrow\", ma abbandoner\u00e0 presto il gruppo per raggiungere il noto cantante dei Deep Purple Glenn Hughes. Dopo l'esperienza con Hughes, Mitch sostitu\u00ec Yngwie Malmsteen negli Steeler di Ron Keel, dove venne notato dal bassista Billy Sheehan che lo invit\u00f2 a raggiungere i suoi Talas per registrare il live album \"Live Speed on Ice\". Dopo ci\u00f2, entr\u00f2 negli australiani (ma residenti a Los Angeles) Heaven con cui pubblic\u00f2 il disco \"Knockin' on Heaven's Door\" nel 1985.\nDurante questo periodo Perry appar\u00ec come ospite in diversi lavori di artisti come Faster Pussycat, Keel, Frankie Miller e Graham Nash, ma suon\u00f2 anche le tastiere nel live album degli Aerosmith \"Classics Live\" (1986). Nel 1987 Mitch venne contattato dal noto chitarrista Michael Schenker che lo invit\u00f2 a raggiungere gli M.S.G. con cui registr\u00f2 il disco \"Perfect Timing\". Durante la sua militanza negli M.S.G. Mitch suon\u00f2 in svariati tour in America, Giappone ed Europa al fianco di gruppi come Def Leppard e Whitesnake. Grazie alle diverse esperienze acquisite, Mitch riusc\u00ec a costruirsti un'ottima reputazione tanto da venire invitato come special guest al \"'Guitar Heroes' tour\" in Giappone nel 1989. Questa esperienza lo ispir\u00f2 per la formazione di un nuovo progetto nato dalla collaborazione con l'ex cantante dei Rough Cutt e Quiet Riot Paul Shortino nel 1990, che sar\u00e0 chiamato Badd Boyz. Il gruppo pubblic\u00f2 un disco omonimo diffuso solo in Giappone nel 1993. PArallelamente alla carriera con i Badd Boys, Mitch suon\u00f2 anche in diversi tour con Cher negli States, Europa e Australia. Perry apparir\u00e0 con la cantante anche in un live speciale in TV special ed inoltre suon\u00f2 la hit \"If I Could Turn Back Time\" agli MTV Video Awards. Mitch suoner\u00e0 anche nella band di Sam Kinison. Nel frattempo la formazione dei Badd Boyz cominci\u00f2 gradualmente ad evolversi fino a cambiare nome in 7% Solution nel quale figurava anche l'ex cantante degli L.A. Guns Ralph Saenz che sostitu\u00ec Shortino verso l'inizio del 1993. Nel 1994 Mitch raggiunse Edgar Winter dopo aver collaborato col noto batterista Carmine Appice in un progetto con il quale partecip\u00f2 ad un tour chiamato 'Super Rock Session'in Giappone (nel progetto assieme a Mitch e Carmine figurava anche il bassista dei Jimmy Page Tony Franklin).\nL'attivit\u00e0 al fianco di Edgar Winter dur\u00f2 per oltre otto anni, pi\u00f9 di altri chitarristi della band di Winter precedenti come Rick Derringer o Ronnie Montrose. Durante questo periodo, Perry pubblic\u00f2 con Winter tre dischi, incluso \"Winter Blues\" che risult\u00f2 uno degli album di maggior sueccesso dai tempi di \"Frankenstein\". In risposta Winter contribu\u00ec alle registrazioni del debutto solista di Perry intitolato \"Wire To Wire\" (1996).\nNel 1999 Mitch pubblica il secondo disco solista, ovvero una compilation di tracce irrealizzate dei 7% Solution e dei Badd Boys, che ricevette ottime critiche. Il nuovo millennio port\u00f2 Mitch a vincere il premio di \"miglior chitarrista rock\" al L.A Music Awards del 2000, dove vinsero in quella serata anche altri noti artisti come Steve Lukather e Jackson Browne. Dalla primavera del 2001, dopo i costanti tour con Edgar Winter, si present\u00f2 al chitarrista l'opportunit\u00e0 di dedicarsi alle macchine da corsa, passione che coltivava da tempo. Poco dopo l'apparizione al fianco di Edgar ai Grammy Awards, Mitch decise di lasciare la band e di abbandonare per un periodo l'attivit\u00e0 di musicista. Durante questo periodo scrisse alcune canzoni ma non partecip\u00f2 a delle registrazioni per quasi un anno. Il musicista torn\u00f2 in attivit\u00e0 poco dopo raggiungendo i BulletBoys in occasione di un tour nel gennaio 2002. Successivamente former\u00e0 la nuova band Rhythm Junkies con cui continu\u00e0 l'attivit\u00e0 tutt'oggi. Nel 2003 Mitch raggiunse anche i riformati XYZ per qualche data live. Mitch and\u00f2 anche in Europa verso la fine del 2004 con l'ex bassista dei Dokken e Dio Jeff Pilson nella sua band War &amp; Peace con cui suon\u00f2 una data live al Cavern Club di Liverpool. Tornato negli States Perry ricevette un secondo premio agli L.A. music award, questa volta come \"premio alla carriera\"."}
{"id": "1728301", "revid": "287204", "url": "https://it.wikipedia.org/wiki?curid=1728301", "title": "Tour della Nazionale di rugby a 15 delle Figi 1998", "text": "Nel 1998, la nazionale di rugby XV delle Figi si reca due volte in tour: in Nuova Zelanda e in Gran Bretagna. Ecco i risultati:"}
{"id": "1728307", "revid": "486946", "url": "https://it.wikipedia.org/wiki?curid=1728307", "title": "Orvieto underground", "text": ""}
{"id": "1728315", "revid": "6923", "url": "https://it.wikipedia.org/wiki?curid=1728315", "title": "Mercedes Integro", "text": ""}
{"id": "1728328", "revid": "767487", "url": "https://it.wikipedia.org/wiki?curid=1728328", "title": "Andy Warhol (film 1965)", "text": "Andy Warhol \u00e8 un cortometraggio del 1965 diretto da Marie Menken e basato sulla vita del pittore statunitense Andy Warhol."}
{"id": "1728329", "revid": "767487", "url": "https://it.wikipedia.org/wiki?curid=1728329", "title": "Devdas (film 1935)", "text": "Devdas \u00e8 un film in bengali del 1935, diretto da Pramathesh Chandra Barua.\nSi tratta di una delle pi\u00f9 famose versioni cinematografiche del romanzo di Sarat Chandra Chattopadhyay.\nIl regista, oltre ad aver lavorato alla sceneggiatura, interpreta anche la parte del protagonista e l'anno successivo ha girato lo stesso film per Bollywood, in hindi.\nTrama.\nDevdas (il cui nome significa \"servo di Dio\") \u00e8 molto ricco e per questo non pu\u00f2 sposare la donna che ha sempre amato, Parvati, appartenente ad una casta inferiore.\nDopo un viaggio a Calcutta in cui conosce i piaceri del vizio grazie a un vecchio amico, il giovane finir\u00e0 per soccombere alla forza delle tradizioni indiane."}
{"id": "1728330", "revid": "1305772", "url": "https://it.wikipedia.org/wiki?curid=1728330", "title": "Stepping", "text": ""}
{"id": "1728334", "revid": "729019", "url": "https://it.wikipedia.org/wiki?curid=1728334", "title": "Novogireevo (metropolitana di Mosca)", "text": "Novogireevo () \u00e8 una stazione della Metropolitana di Mosca situata sulla Linea Kalininskaja-Solncevskaja. Fu costruita nel 1979 nel quartiere Novogireevo, come tratto finale del ramo Perovo. La stazione fu progettata da Robert I. Pogrebnoj e I. Pljuchin.\nQuesta fermata fu la prima della nuova versione di stazioni, con il passo tra i pilastri aumentato da 6 a 7,5 metri. I pilastri sono ricoperti in marmo grigio chiaro, mentre le mura sono ricoperte in acciaio blu. Le parti superiori delle colonne e le mura sono decorate con fregi che si rifanno alla natura della zona di Mosca (opera di A. Kuznecov). Il pavimento \u00e8 ricoperto con lastre di granito rosso e marrone, e strisce di marmo bianco.\n\u00c8 stata la stazione di capolinea fino al 2012, anno di apertura della stazione di Novokosino.\nLa stazione conta due ingressi, e si trova a nove metri di profondit\u00e0. Quotidianamente viene utilizzata da circa 110.000 persone."}
{"id": "1728335", "revid": "254059", "url": "https://it.wikipedia.org/wiki?curid=1728335", "title": "Trivulzio (famiglia)", "text": "La nobile e antica famiglia Trivulzio \u00e8 stata una delle grandi casate di Milano e della Lombardia, originaria dell'attuale Provincia di Pavia (in particolare dal comune di Trivolzio, dal quale hanno preso il cognome), detentrice di numerosi feudi (Melzo, Borgomanero, Retegno, Casteldidone, Vigevano, Mesocco, Codogno, Omate, ecc.), i cui primi membri sono registrati sin dal X secolo. La casata tocc\u00f2 il suo apogeo nella seconda met\u00e0 del XV secolo, al tempo degli Sforza, che ne favorirono l'ascesa, salvo poi essere traditi dagli stessi Trivulzio, che passarono al servizio dei Re di Francia.\nLa famiglia ha dato alla storia molti uomini politici, d'arme e diversi ecclesiastici. Giustina Trivulzio, sposa di Sigismondo II d'Este, fu madre di Filippo I d'Este, primo marchese di San Martino.\nGli edifici storici riconducibili ai Trivulzio sono numerosi, importanti e dislocati su un ampio spazio territoriale. Tra questi l'omonimo palazzo sito in Milano di propriet\u00e0 del Casato dalla fine del Quattrocento, sede della Biblioteca e della Collezione Trivulziana che oggi sono ubicate nel Castello Sforzesco. In tale Palazzo nacque Cristina Trivulzio, poi Principessa Barbiano di Belgiojoso d'Este.\nLe spoglie della famiglia Trivulzio riposavano nel mausoleo Trivulzio presso la basilica di San Nazaro in Brolo: disperse nel XVIII secolo, oggi rimangono solo i cenotafi, realizzati da Francesco Briosco e Marco d'Agrate.\nStoria.\nOrigini.\nPer quanto alcuni autori indichino le origini della casata dei Trivulzio tra il X e l'XI secolo, vi sono prove documentarie certe della sua esistenza solo a partire dal XII secolo. Nel 1277 l'arcivescovo Ottone Visconti cit\u00f2 la famiglia tra le 200 del patriziato milanese i cui membri erano autorizzati ad essere creati canonici del duomo di Milano.\nAscesa.\nNella politica milanese, ad ogni modo, la famiglia si inser\u00ec solo a partire dal XV secolo con diversi personaggi di rilievo sia in ambito militare che in ambito amministrativo. Fanno del quartiere di Porta Romana la loro residenza.\nXV secolo.\nGiovanni Trivulzio (m. 1423) fu il primo ad entrare nel consiglio dei Decurioni di Milano. Suo figlio, Antonio, intraprese la carriera militare al servizio del duca Filippo Maria Visconti e prese parte come condottiero alla guerra contro la Repubblica di Venezia, venendo nominato commissario ducale a Crema dal 1441 al 1442, passando alla piazzaforte di Ancona sotto il governo di Francesco Sforza, non prima di essere passato dopo la morte del duca Visconti tra i promotori della Repubblica Ambrosiana. Nel 1450 viene incluso nel consiglio ducale per volont\u00e0 di Francesco Sforza. \nSuo figlio sar\u00e0 il celebre condottiero Gian Giacomo Trivulzio al servizio della Francia nonch\u00e9 principale avversario di Bartolomeo Colleoni.\nAlbero genealogico della famiglia Trivulzio.\nSono riportati i membri titolati della famiglia. \nTrivulzio.\nSignori di Formigara (1486).\nIl ramo si origina da Ranieri (m. 1498), fratello minore del celebre condottiero Gian Giacomo Trivulzio.\nMarchesi di Pizzighettone (1514).\nIl ramo si origina da Teodoro (1454-1532), cugino di primo grado del celebre condottiero Gian Giacomo Trivulzio in quanto figlio di Pietro (m. 1473), fratello maggiore di Antonio (m. 1454), padre appunto di Gian Giacomo.\nConti di Vespolate (1581).\nIl ramo si origina da Niccol\u00f2 (m. 1599), figlio naturale legittimato di Gianfrancesco, II marchese di Vigevano.\nConti di Melzo (1532) poi marchesi (1656), principi della Val Mesolcina (1622).\nIl ramo si origina da Gianfermo (1501-1556), figlio di Giorgio (m. 1512), figlio a sua volta di Gianfermo (m. 1491), fratello minore di Gian Giacomo, I marchese di Vigevano.\n\"passaggio del titolo per eredit\u00e0 alla famiglia Gallio che assunse il cognome Trivulzio\"\nMarchesi di Sesto Ulteriano (1656), principi di Musocco (1885).\nIl ramo si origina da Alessandro Teodoro, figlio del patrizio milanese Giorgio Teodoro (1585-1648), figlio a sua volta di Paolo Alessandro (m. 1589), figlio naturale legittimato di Gian Giacomo Teodoro (m. 1577), figlio di Girolamo Teodoro (m. 1524), figlio di Gianfermo (m. 1491), fratello del celebre condottiero Gian Giacomo Trivulzio."}
{"id": "1728337", "revid": "66387", "url": "https://it.wikipedia.org/wiki?curid=1728337", "title": "Otto Cubano", "text": ""}
{"id": "1728338", "revid": "767487", "url": "https://it.wikipedia.org/wiki?curid=1728338", "title": "The Andy Warhol Story", "text": "The Andy Warhol Story \u00e8 un documentario autobiografico del 1967 diretto dall'artista Andy Warhol"}
{"id": "1728339", "revid": "2145956", "url": "https://it.wikipedia.org/wiki?curid=1728339", "title": "Maria Anna del Palatinato-Neuburg", "text": "Biografia.\nMaria Anna era la dodicesima figlia dell'elettore palatino del Reno, Filippo Guglielmo di Neuburg, e di sua moglie Elisabetta Amalia di Assia-Darmstadt. Fu cresciuta con le sue sorelle nel castello di Neuburg in Germania.\nNel 1689, Maria Luisa d'Orl\u00e9ans, prima moglie del re Carlo II di Spagna mor\u00ec, e i ministri spagnoli dovevano rapidamente trovargli una nuova sposa. Maria Anna fu scelta tra altre candidate per essere la seconda moglie del re a causa dell'alta fertilit\u00e0 delle donne della sua famiglia (sua madre aveva partorito 17 figli). In pi\u00f9, era la sorella di Eleonora di Neuburg, moglie dell'imperatore Leopoldo I rinforzando cos\u00ec i legami con il ramo austriaco della casata d'Asburgo. Era inoltre la nipote di Giorgio II d'Assia-Darmstadt.\nMatrimonio.\nIl matrimonio per procura ebbe luogo il 28 agosto 1689 ad Ingolstadt in Baviera, in presenza di suo cognato, l'imperatore Leopoldo, e di sua sorella, l'imperatrice Eleonora, tra i prestigiosi invitati. Tuttavia, Maria Anna non arriv\u00f2 in Spagna che molti mesi pi\u00f9 tardi, nel 1690. Spos\u00f2 Carlo il 14 maggio 1690 a San Diego, vicino a Valladolid. Questo matrimonio rest\u00f2 sterile, a causa dei problemi di salute del re.\nDurante il regno, Maria Anna fece subire al re delle crisi di rabbia e delle gravidanze immaginarie. In pi\u00f9, fu compromessa in molti complotti alla Corte Spagnola e voleva che suo nipote l'arciduca Carlo d'Austria diventasse il futuro re di Spagna. Va senz'altro detto, che non era in buoni rapporti con sua suocera Maria Anna d'Austria, la regina madre, che voleva che suo nipote, Giuseppe Ferdinando di Baviera, salisse al trono. Dopo numerose dispute con sua nuora, la regina madre decret\u00f2 che: \u00abDue soli non possono vivere nello stesso cielo\u00bb.\nDurante uno scontro pi\u00f9 vivo degli altri, disse alla giovane regina:\n\u00abImparate a vivere, Madame, e sappiate una volta per tutte che delle persone pi\u00f9 elevate di Voi si sono inchinate davanti a me, delle persone su cui non avete un solo vantaggio. Voi siete la moglie di mio figlio, un onore che dovete a me sola\u00bb. Fu qui che Maria Anna rispose: \u00ab\u00c8 per questo che vi odio tanto!\u00bb.\nLa maggior parte dei cortigiani spagnoli odiavano Maria Anna, in parte perch\u00e9 usava tutto il suo potere per ottenere denaro, che inviava alla sua famiglia palatina, ed anche perch\u00e9 continuava a volere dei quadri preziosi delle collezioni reali per inviarli ai suoi parenti in Germania.\nNon di meno, l'economia del regno non era buona e Maria Anna dovette fare dei sacrifici finanziari. Fu costretta a vendere i propri gioielli per coprire le spese che il marito non aveva i mezzi per pagare. Se ne lament\u00f2 con la famiglia, scrivendo che le sue sorelle avevano una migliore dote della sua.\nLa sua rabbia si accrebbe quando scopr\u00ec che la precedente moglie di suo marito, Maria Luisa d'Orl\u00e9ans, aveva portato con s\u00e9 dei magnifici gioielli quando aveva sposato Carlo. Sua madre, Elisabetta Amalia, scrisse in proposito:\n\u00abNon \u00e8 vero che la regina ha avuto una dote pi\u00f9 piccola delle sue sorelle. N\u00e9 l'imperatrice, n\u00e9 la regina del Portogallo, n\u00e9 la principessa di Polonia hanno ricevuto pi\u00f9 di lei. Certamente, non pu\u00f2 compararsi con la figlia del duca d'Orl\u00e8ans, che era la nipote del monarca pi\u00f9 ricco del mondo, d'altro lato, io penso che \u00e8 una vergogna che lei debba mettere in vendita i suoi gioielli per coprire le spese di suo marito\u00bb.\nVedovanza.\nSuo marito mor\u00ec il 1\u00ba novembre 1700 a Madrid, e dispose nel suo testamento che la sua vedova ricevesse una rendita annua di 25.000 pesetas e che venisse trattata con rispetto dal suo successore. Tuttavia, il nuovo re, Filippo V, chiese che Maria Anna lasciasse Madrid prima della sua entrata nella capitale.\nLa regina non ebbe altra scelta che rifugiarsi nella citt\u00e0 di Toledo, dove abit\u00f2 nel vecchio e cupo Alc\u00e1zar. Invi\u00f2 molte lettere alla sua famiglia, in Germania, supplicandola di aiutarla. Nel 1702 il governatore di Toledo scrisse a Filippo V: \u00abMi preoccupa la regina Maria Anna, sono sinceramente dispiaciuto per questa povera dama, ma a dire il vero, tutto ci\u00f2 che subisce \u00e8 colpa sua, a causa del suo cattivo comportamento, e penso che quello che domando a Vostra Maest\u00e0 \u00e8 pi\u00f9 illusorio che realistico. Ma se voi potete aiutare quella povera donna in questa situazione difficile, sar\u00e0 anche un grande favore per me\u00bb.\nMalgrado tutto, Maria Anna dovette rassegnarsi a dimorare nel palazzo dell'Alcazar, dove la sua situazione continuava ad essere difficile. Nel Natale del 1704 la regina scrisse a sua madre, usando questi termini: \u00abSono completamente abbandonata da tutti, non mi danno la mia rendita... per questo non ho servitori, perch\u00e9 non ho il denaro per pagarli, e a volte non ho neanche abbastanza cibo...sono cos\u00ec triste che non posso far affidamento su nessuno e ho paura che tutto il mondo mi abbandoni\u00bb.\nDue anni dopo, nel 1706, il suo destino cambi\u00f2 quando suo nipote, l'arciduca Carlo d'Austria occup\u00f2 la citt\u00e0 di Toledo con l'esercito imperiale. Naturalmente, Maria Anna ne fu raggiante e l'accolse con gioia. Ci\u00f2 provoc\u00f2 l'ira del re Filippo V, che la cacci\u00f2 dalla Spagna qualche mese dopo. Lei and\u00f2 in Francia, a Bayonne, dove visse i decenni successivi in un misero appartamento a rue de Montaut, dimenticata da tutti. Nel 1721 il duca di Saint Simon, sulla strada per Madrid, le present\u00f2 delle lettere dal giovane Luigi XV e dal reggente, il duca d'Orl\u00e9ans, e annota nelle sue memorie lo stato di povert\u00e0 della ex-regina. Nel gennaio del 1740, ormai anziana e gravemente ammalata, fu finalmente autorizzata da Filippo V a ritornare in Spagna. S'install\u00f2 nel Palazzo dell'Infante, a Guadalajara, dove mor\u00ec il 16 luglio 1740. Fu sepolta all'Escorial.\nIn Letteratura.\nMaria di Neuburg \u00e8 uno dei personaggi principali del dramma romantico \"Ruy Blas\" (1838) di Victor Hugo, che la raffigura come una giovane regina infelice, trascurata dal re consorte, e amata senza speranza dal servitore Ruy Blas, di cui ella ignora la vera identit\u00e0, e che anzi eleva col tempo, per stima e riconoscenza, ai pi\u00f9 alti ranghi della corte, dandogli il titolo di Duca di Oviedo. Ruy Blas, alla fine, non esita a sacrificare la sua stessa vita per l'adorata sovrana, pur di sottrarla ad uno scandalo architettato ai suoi danni per condurla alla rovina.\nNel Cinema.\nIl dramma di Victor Hugo ha anche ispirato la commedia \"La Folie des grandeurs,\" realizzata per il cinema dal francese G\u00e9rard Oury nel 1971, dove il personaggio della regina di Spagna \u00e8 interpretato da Karin Schubert."}
{"id": "1728340", "revid": "83531", "url": "https://it.wikipedia.org/wiki?curid=1728340", "title": "M\u00fchlberg", "text": ""}
{"id": "1728344", "revid": "287204", "url": "https://it.wikipedia.org/wiki?curid=1728344", "title": "Michele Natale", "text": "Biografia.\nFiglio di Alessandro \"di\" o \"de Natale\", o semplicemente \"Natale\", e di Grazia Monte, fu battezzato come Michele Arcangelo. Il suo nome fu poi semplificato in Michele.\nOrdinato presbitero il 23 dicembre 1775, il 21 dicembre 1797 fu consacrato vescovo. Fu l'ultimo vescovo di Vico Equense.\nAder\u00ec alla Repubblica Napoletana del 1799, e divenne sindaco della municipalit\u00e0 di Vico Equense. Dopo la caduta della repubblica napoletana, nel corso della sanguinosa repressione antirepubblicana voluta da re Ferdinando IV, fu arrestato e imprigionato nel carcere della Vicaria. Dopo essere stato dimesso dallo stato clericale il 19 agosto, fu condannato a morte mediante impiccagione, il giorno seguente sulla piazza del Mercato di Napoli.\nMassone fece parte dell'aristocratica loggia napoletana della Vittoria.\nLa sua figura fu sottoposta ad una damnatio memoriae, con la cancellazione del nome e del suo ritratto, affrescato nella serie dei ritratti vescovili dipinti nella sagrestia della cattedrale della Santissima Annunziata, sostituendolo con l'immagine di un putto che chiede il silenzio, inoltre la diocesi di Vico Equense fu soppressa e inclusa in quella di Sorrento, nessun vescovo succedette a Natale\nGli fu attribuita (Migliaccio, Jannelli e, successivamente, Renzo De Felice) la paternit\u00e0 del cosiddetto \"Catechismo repubblicano per l'istruzione del popolo e la rovina dei tiranni\", attribuzione documentatamente e definitivamente negata da Arnaldo Di Benedetto e da Antonino Trombetta; Natale probabilmente si limit\u00f2 a curarne la ristampa.\nGenealogia episcopale.\nLa genealogia episcopale \u00e8:\nRiconoscimenti.\nGli \u00e8 dedicata una via a Casapulla."}
{"id": "1728345", "revid": "767487", "url": "https://it.wikipedia.org/wiki?curid=1728345", "title": "Andy Warhol and his Clan", "text": "Andy Warhol and his Clan \u00e8 un documentario del 1970 diretto da Bert Koetter e basato sulla vita del pittore statunitense Andy Warhol."}
{"id": "1728346", "revid": "149727", "url": "https://it.wikipedia.org/wiki?curid=1728346", "title": "Herzberg/Elster", "text": ""}
{"id": "1728347", "revid": "1347902", "url": "https://it.wikipedia.org/wiki?curid=1728347", "title": "Tabga", "text": "Tabga \u00e8 una localit\u00e0 sulla riva del Mar di Galilea, in Israele.\nLa tradizione cristiana la identifica con il luogo in cui si svolsero due episodi dei Vangeli: la moltiplicazione dei pani (un miracolo compiuto da Ges\u00f9 durante la sua vita pubblica) e il terzo incontro di Ges\u00f9 con i suoi discepoli dopo la Resurrezione (Giovanni ).\nA ricordo di questi eventi sono state erette a Tabga due chiese, visitate da molti dei pellegrini che si recano nella Terra santa: la \"Chiesa della Moltiplicazione dei pani\" (sede di un monastero benedettino) e la \"Chiesa del Primato di Pietro\" (cos\u00ec chiamata in quanto, nell'incontro coi discepoli, Ges\u00f9 riconferm\u00f2 Pietro a capo della Chiesa)."}
{"id": "1728349", "revid": "767487", "url": "https://it.wikipedia.org/wiki?curid=1728349", "title": "Devdas (film 1936)", "text": "Devdas (Hindi: \u0926\u0947\u0935\u0926\u093e\u0938, Urdu: \u062f\u06cc\u0648\u062f\u0627\u0633) \u00e8 un film di Bollywood del 1936, diretto da Pramathesh Chandra Barua.\nDelle due versioni del racconto di Sarat Chandra Chattopadhyay dirette dal grande regista (l'altra \u00e8 dell'anno prima), questa \u00e8 la pi\u00f9 popolare.\nBimal Roy dirige la fotografia, negli anni in cui non era ancora famoso come regista, prima di dirigere anch'egli una nuova versione di questa celebre storia d'amore nel 1955.\nTrama.\nDevdas si innamora di Parvati, di cui \u00e8 stato grande amico nel corso dell'infanzia e dell'adolescenza.\nPer motivi di studio si trasferisce a Calcutta e, mentre \u00e8 fuori, il padre di Parvati decide di organizzare il matrimonio alla figlia con un uomo pi\u00f9 anziano.\nDevdas, saputo dell'avvenimento, si d\u00e0 all'alcolismo. Conosce poi una cortigiana di nome Chandramuki, che si innamora di lui.\nParvati, saputa la brutta situazione in cui \u00e8 caduto il suo vecchio amore, cerca di salvarlo, impedendogli di bere.\nDevdas le promette che poco prima di morire la rivedr\u00e0 un'altra volta. Cos\u00ec, dopo qualche tempo, quando sente la morte vicina, inizia un lungo viaggio, per raggiungerla.\nArrivato nella casa dove abita Parvati, viene trovato morto fuori dalle mura del palazzo.\nParvati pu\u00f2 solo sentire la notizia della morte del suo amato."}
{"id": "1728351", "revid": "1833487", "url": "https://it.wikipedia.org/wiki?curid=1728351", "title": "Cornuto", "text": "Cornuto era il nome popolare della moneta d'argento da mezzo-testone d'argento emesso in Piemonte tra la fine del XV secolo e l'inizio del XVI.\nEra detto anche Cornab\u00f2, cio\u00e8 \"corna di bue\" in piemontese. \nLa moneta presentava al dritto il ritratto di un santo a cavallo ed al rovescio lo stemma ornato di cimiero.\nFu coniato a Torino e Vercelli dai Savoia, a Casale Monferrato dai marchesi di Monferrato, a Carmagnola dai marchesi di Saluzzo, a Masserano e Crevacuore dai Fieschi, nella zecca abbaziale di Montanaro dall'abate Bonifacio Ferrero e da altri feudatari. \nIn Svizzera un cornuto fu coniato nel vescovato di Losanna da S\u00e9bastien di Monfaucon che fu vescovo al 1517 al 1536. Era in argento, senza data. Probabilmente fu coniato per i commerci con il Piemonte e la Savoia.\nLe monete rovescio recavano uno scudo sormontato da un elmo con il cimiero a forma di aquila con le ali aperte. \nLe ali dell'aquila erano popolarmente dette corna, da cui il soprannome.\nIn alcuni casi il cimiero era ornato da corna di cervo."}
{"id": "1728352", "revid": "775372", "url": "https://it.wikipedia.org/wiki?curid=1728352", "title": "Storia delle Kiribati", "text": "Le isole che oggi formano la Repubblica di Kiribati vennero colonizzate da popolazioni oceaniche (che sono tuttora la stragrande maggioranza sulle isole) e vennero successivamente visitate da ulteriori invasori polinesiani e melanesiani alcuni secoli prima che i navigatori europei scoprissero le isole nel XVI secolo. Per gran parte del periodo successivo i principali arcipelaghi (di cui le Isole Gilbert) fecero parte dell'Impero britannico. Il paese ottenne l'indipendenza nel 1979 e da allora \u00e8 conosciuto con il nome di Kiribati.\nPreistoria.\nGli \"I-Kiribati\" (nome locale ma piuttosto recente) o le popolazioni gilbertesi si insediarono in quelle che sarebbe divenute le Isole Gilbert (nome in onore del capitano britannico Thomas Gilbert) nel periodo che va tra il 3000 a.C. e il 1300 d.C.\nLe successive invasioni delle popolazioni samoane e tongane introdussero alcuni elementi della cultura polinesiana, mentre le invasioni delle popolazioni figiane introdussero elementi della cultura melanesiana. Con i secoli ci fu un discreto mescolamento, tanto da dare una cultura sufficientemente omogenea, sia nella lingua sia nelle tradizioni.\nL'epoca coloniale.\nIl contatto europeo avvenne nel XVI secolo, ma soprattutto nel XIX secolo. Cacciatori di balene, mercanti di schiavi, e navi mercantili arrivarono in gran numero solo nel XIX secolo, e il conseguente sconvolgimento contribu\u00ec a fomentare conflitti locali e introdussero nuove malattie che si rivelarono micidiali per le popolazioni native. Nel tentativo di ripristinare un certo ordine, nell\u2019ambito di un accordo anglo-tedesco di spartizione, le isole Gilbert e le vicine isole Ellice (ora Tuvalu) divennero protettorato britannico (delle Isole Gilbert ed Ellice) nel 1892. La vicina Banaba (Ocean Island) venne annessa nel 1901 dopo la scoperta un anno prima di Albert Fuller Ellis di ricchi depositi di fosfato e guano.\nL'intero arcipelago, pi\u00f9 le isole Fanning e Washington (parte della Sporadi equatoriali), divennero colonia britannica nel 1916 come parte dei Territori britannici del Pacifico occidentale (la cui creazione risale al 1877 e governati da un unico Alto Commissario). Rimase tale fino al 1971. L'isola Christmas (1919), le isole dell\u2019Unione (1925) e le isole della Fenice (1937) vennero incorporate prima della seconda guerra mondiale.\nIl Giappone invase parte delle isole Gilbert e Ocean Island durante la seconda guerra mondiale. Nel novembre 1943 le forze alleate fecero un'offensiva contro le posizioni giapponesi nell'atollo di Tarawa nelle isole Gilbert, e si rilev\u00f2 fra i pi\u00f9 sanguinosi combattimenti della campagna del Pacifico. La battaglia fu un importante punto di svolta nella guerra in favore degli Alleati.\nL'autodeterminazione.\nIl Regno Unito favor\u00ec l'autogoverno nelle isole durante gli anni sessanta. Nel 1975 le Isole Ellice si separarono dalla colonia e formarono poco dopo lo stato indipendente di Tuvalu (1978). Le isole Gilbert ottennero un auto-governo nel 1971 ed elezioni generali nel febbraio 1978, che vide Ieremia Tabai eletto come Primo Ministro (\"Chief Minister\") e poi Presidente della Repubblica a soli 27 anni.\nLe isole formalmente divennero uno stato indipendente il 12 luglio 1979 sotto il nome di Kiribati."}
{"id": "1728361", "revid": "6923", "url": "https://it.wikipedia.org/wiki?curid=1728361", "title": "Mercedes Cito", "text": ""}
{"id": "1728366", "revid": "767487", "url": "https://it.wikipedia.org/wiki?curid=1728366", "title": "Chelsea Girls with Andy Warhol", "text": "Chelsea Girls with Andy Warhol \u00e8 un documentario del 1976 diretto da Michel Auder e basato sulla vita del pittore statunitense Andy Warhol."}
{"id": "1728371", "revid": "119740321", "url": "https://it.wikipedia.org/wiki?curid=1728371", "title": "Osso d'Ishango", "text": "L'Osso d'Ishango \u00e8 un reperto in osso datato al Paleolitico superiore, e precisamente tra il 20.000 a.C. e il 18.000 a.C. Si tratta del perone di un babbuino, di colore scuro, con una scaglia tagliente di quarzo innestata a una estremit\u00e0, probabilmente utilizzata per incidere. \u00c8 ricoperto da una serie di scalfitture raggruppate in tre colonne che occupano tutta la lunghezza dell'oggetto.\nIl reperto \u00e8 in mostra permanente presso il Real Museo di Scienze naturali di Bruxelles.\nScoperta e datazione.\nIl reperto fu scoperto nel 1960 dal belga Jean de Heinzelin de Braucourt durante una campagna di esplorazione in quello che fu il Congo Belga. Fu rinvenuto vicino a Ishango, nei pressi del lago Edoardo, oggi presso il confine tra l'Uganda e il Congo. La popolazione che nel 20.000 a.C. abitava le rive del lago potrebbe essere stata tra le prime a utilizzare i numeri per contare; ma questa societ\u00e0 dur\u00f2 poche centinaia di anni perch\u00e9 fu distrutta da un'eruzione vulcanica.\nIn un primo tempo il reperto fu datato solo tra il 9.000 a.C. e il 6.500 a.C. Successivamente, con ulteriori indagini condotte sul sito di ritrovamento \u00e8 stato possibile ridefinire la sua origine di circa 10.000 anni, portandola a circa il 20.000 a.C.\nIpotesi sul significato delle incisioni.\nCalcoli matematici.\nL'organizzazione delle tacche in tre raggruppamenti asimmetrici implica che la loro funzione era pi\u00f9 pratica che decorativa, tanto da far supporre che la loro disposizione sia dovuta alla necessit\u00e0 di sviluppare un sistema numerico.\n(Attenzione ai termini riga e colonna, ed alla connessione logica che il vostro cervello fa con l'immagine a lato).\nLa colonna centrale inizia con tre tacche (leggendo da destra verso sinistra) e subito dopo si trovano 6 tacche (il doppio). Lo stesso procedimento si nota per il numero 4, seguito dall'otto. Per poi invertire il sistema per il numero 10 che \u00e8 seguito dal 5. Questi numeri, quindi, non possono essere puramente casuali, ma suggeriscono una qualche comprensione della moltiplicazione e divisione per 2. Pertanto l'osso pu\u00f2 essere stato utilizzato come uno strumento di \"calcolo\" per semplici procedure matematiche.\nInoltre, i numeri di tacche su entrambi i lati della colonna centrale parrebbero indicare una maggiore capacit\u00e0 di \"calcolo\" dell'utilizzatore del manufatto. I numeri su entrambe le colonne di destra e sinistra sono tutti dispari (9, 11, 13, 17, 19 e 21). Quelli incisi nella colonna di sinistra sono tutti numeri primi compresi tra 10 e 20, mentre quelli sulla colonna di destra sono composti nella maniera 10 + 1, 10 - 1, 20 + 1 e 20 - 1. E ancora, se si sommano i numeri presenti sulle colonne esterne possiamo ottenere i totali 60 e 48 nella colonna centrale, entrambi divisibili per 12; si ritrovano ancora i concetti di moltiplicazione e divisione.\nCalendario lunare.\nL'archeologo Alexander Marshack ha esaminato l'osso al microscopio e ha ritenuto che esso possa rappresentare i sei mesi di un calendario lunare; ma Judy Robinson ha contestato questa interpretazione affermando che secondo lei l'evidenza dei dati non supporterebbe l'ipotesi di un calendario lunare. L'etnomatematica Claudia Zaslavsky ha suggerito che questo fatto potrebbe indicare che lo strumento discendesse dall'opera creativa di una femmina umana; rappresenterebbe, infatti, il tracciamento delle fasi lunari in correlazione con il ciclo mestruale."}
{"id": "1728379", "revid": "119610685", "url": "https://it.wikipedia.org/wiki?curid=1728379", "title": "Helluland", "text": "Helluland \u00e8 uno dei tre territori descritti nelle saghe norrene note come Saga di Erik il Rosso e Gr\u0153nlendinga saga. Helluland e Markland, secondo queste fonti vichinghe medievali, furono prima individuate da Bjarni Herj\u00f3lfsson, un mercante islandese del secolo X, e raggiunte successivamente dall'esploratore Leifr Eir\u00edksson, anche lui islandese, intorno al 1000. \nSecondo gli studiosi moderni, Helluland corrisponderebbe alla parte meridionale dell'Isola di Baffin nel Nunavut in Canada. Il nome significherebbe \"terra delle pietre piatte\" e deriverebbe dal panorama che si sarebbe presentato agli esploratori norreni che la visitarono per primi.\nHelluland fu la prima delle tre terre visitate da Leifr Eir\u00edksson, ma questi decise di non fondarvi nessuna colonia perch\u00e9 il territorio era inospitale; continu\u00f2 invece verso Markland (probabilmente la costa orientale della penisola del Labrador) e successivamente verso la pi\u00f9 ospitale Vinland (forse l'odierna Terranova) o altre zone ancora pi\u00f9 a sud.\nSecondo la narrazione delle saghe islandesi, gli esploratori norreni entrarono in contatto con gli indigeni della regione, ai quali diedero il nome di skr\u00e6ling (termine che significa barbari), che probabilmente appartenevano alle popolazioni che vengono classificate dagli antropologi moderni come \"cultura Dorset\"."}
{"id": "1728381", "revid": "1728", "url": "https://it.wikipedia.org/wiki?curid=1728381", "title": "Cornab\u00f2", "text": ""}
{"id": "1728390", "revid": "767487", "url": "https://it.wikipedia.org/wiki?curid=1728390", "title": "Andy Warhol (film 1987)", "text": "Andy Warhol \u00e8 un documentario del 1987 diretto da Kim Evans e Lana Jokel e basato sulla vita del pittore statunitense Andy Warhol."}
{"id": "1728405", "revid": "15548568", "url": "https://it.wikipedia.org/wiki?curid=1728405", "title": "Forma di Governo", "text": ""}
{"id": "1728407", "revid": "6340", "url": "https://it.wikipedia.org/wiki?curid=1728407", "title": "Gigante del ghiaccio", "text": ""}
{"id": "1728410", "revid": "686022", "url": "https://it.wikipedia.org/wiki?curid=1728410", "title": "Museo nazionale archeologico ed etnografico G. A. Sanna", "text": "Il Museo nazionale archeologico ed etnografico \"G. A. Sanna\" di Sassari \u00e8 la principale istituzione museale della Sardegna centro-settentrionale. \u00c8 intitolato a Giovanni Antonio Sanna, imprenditore e politico originario di Sassari.\nIl museo, originariamente composto da tre sezioni - archeologica, etnografica, pittorica - \u00e8 attualmente in fase di riallestimento. Il nuovo progetto prevede l'ampliamento del materiale etnografico esposto nelle prime sale del museo e una nuova organizzazione del materiale archeologico; le opere pittoriche sono invece state spostate nella Pinacoteca nazionale di Sassari.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Sardegna, nel dicembre 2019 divenuto Direzione regionale Musei.\nStoria del museo.\nL'origine ufficiale del museo risale al Regio Decreto n. 284 del 19 febbraio 1931 quando venne sancita la nascita del Regio Museo di Antichit\u00e0 ed Arte Giovanni Antonio Sanna intitolato all'omonimo deputato del Regno di Sardegna.\nIl Sanna aveva gi\u00e0 donato, come lascito testamentario una collezione di 250 dipinti e gli altri reperti, in massima parte di origine archeologica e provenienti dagli scavi di \"Turris Libisonis \" ma manc\u00f2 per molti anni una sede opportuna per ospitare le opere.\nFu la figlia del Sanna stesso, Zel\u00ec Castoldi Sanna a donare alla citt\u00e0 il terreno per il museo e a commissionarne il progetto, eseguito tra l'aprile 1925 e il dicembre 1929 all'architetto Michele Busiri Vici.\nAl museo cos\u00ec creato si aggiunsero successivamente altre collezioni private (Chessa, Dess\u00ec, Clemente ecc.) ed i reperti acquisiti, dal 1958, attraverso ricerche e scavi, dalla locale Soprintendenza per i Beni Archeologici.\nNegli anni settanta Ercole Contu provvide ad un radicale rinnovo del museo, proponendo un ordinamento cronologico e topografico comprensibile ad un pubblico pi\u00f9 vasto.\nRiaperto nel 1986, negli ultimi anni il Museo Sanna \u00e8 stato interessato da importanti lavori per l'abbattimento delle barriere architettoniche, la creazione di un padiglione per le esposizioni temporanee ed il riallestimento della sala di \u201cMonte d'Accoddi\u201d e la sala \"romana\".\nNel marzo 2000 \u00e8 stata inaugurata la nuova \u201cSezione medievale e moderna\u201d.\nDal 2010 la collezione pittorica non \u00e8 pi\u00f9 esposta nelle sale del museo, ma \u00e8 visitabile presso la Pinacoteca Nazionale di Sassari in via Santa Caterina.\nVisitatori.\nDopo un picco di circa visitatori nel 2002 le presenze si sono tenute sulle annue circa fino al 2008, anno nel quale sono scese a ."}
{"id": "1728412", "revid": "547034", "url": "https://it.wikipedia.org/wiki?curid=1728412", "title": "Alfonso Carlo di Braganza", "text": "Biografia.\nNato durante il regno paterno, fu creato duca di Porto ed in seguito Connestabile di Portogallo e Vicer\u00e9 delle Indie Portoghesi.\nNoto come \"viveur\", fu uno tra i primi appassionati portoghesi di corse di automobili e per primo ne organizz\u00f2 una nel regno, ma era famoso anche per le enormi somme di denaro che perdeva nei casin\u00f2. Dopo la proclamazione della Repubblica portoghese nel 1910, and\u00f2 in esilio, dapprima in Inghilterra con suo nipote, il deposto re Manuele II di Portogallo, e in seguito in Italia, presso i cugini sabaudi, dove gi\u00e0 si era rifugiata sua madre.\nNel 1917 a Roma Alfonso spos\u00f2 con matrimonio morganatico l'americana Nevada Stoody Hayes e prov\u00f2 a ottenere, del tutto invano, l'approvazione del re suo nipote o degli altri parenti: la sua pensione fu tagliata e il duca visse gli ultimi anni della sua vita in ristrettezze. Dopo la sua morte, Nevada chiese al governo repubblicano portoghese di essere riconosciuta come erede del patrimonio della casa reale, venendo per questo arrestata per un breve periodo.\nOnorificenze.\nOnorificenze straniere.\n "}
{"id": "1728413", "revid": "78273", "url": "https://it.wikipedia.org/wiki?curid=1728413", "title": "Viceregno della Nuova Spagna", "text": ""}
{"id": "1728416", "revid": "834", "url": "https://it.wikipedia.org/wiki?curid=1728416", "title": "Great Slave Lake", "text": ""}
{"id": "1728417", "revid": "6340", "url": "https://it.wikipedia.org/wiki?curid=1728417", "title": "\u00deiazi", "text": ""}
{"id": "1728423", "revid": "212348", "url": "https://it.wikipedia.org/wiki?curid=1728423", "title": "SITA-Sogin", "text": ""}
{"id": "1728430", "revid": "222370", "url": "https://it.wikipedia.org/wiki?curid=1728430", "title": "PCdL", "text": ""}
{"id": "1728431", "revid": "110157", "url": "https://it.wikipedia.org/wiki?curid=1728431", "title": "Huntington Woods", "text": "Huntington Woods \u00e8 una citt\u00e0 degli Stati Uniti d'America, nella Contea di Oakland nello Stato del Michigan. \u00c8 un sobborgo di Detroit.\nLa popolazione era di 6.151 abitanti al censimento del 2000.\nLa citt\u00e0 ha adottato il soprannome di \"City of Homes\". La parte occidentale dello zoo di Detroit si trova all'interno dei confini cittadini."}
{"id": "1728441", "revid": "339392", "url": "https://it.wikipedia.org/wiki?curid=1728441", "title": "MSFT", "text": ""}
{"id": "1728442", "revid": "57342", "url": "https://it.wikipedia.org/wiki?curid=1728442", "title": "Alberto Salerno", "text": "\u00c8 noto per aver scritto il testo del brano \"Io vagabondo\", incisa dai Nomadi, e quelli di altri successi come \"Bella da morire\" degli Homo Sapiens, \"Terra promessa\" di Eros Ramazzotti, \"Lei verr\u00e0\" di Mango, \"Donne\" di Zucchero Fornaciari e \"Io nascer\u00f2\" di Loretta Goggi.\nIn alcuni casi ha firmato le canzoni usando lo pseudonimo Manipoli.\nBiografia.\nAlberto Salerno inizia ad interessarsi alla musica intorno ai 15 anni, scrivendo i primi testi di canzoni e frequentando gli studi di registrazione. Figlio d'arte, il padre, Nicola Salerno in arte Nisa (che ha scritto canzoni di grande successo come \"Torero\", \"Tu vu\u00f3 fa l'americano\", \"Guaglione\", \"Non ho l'et\u00e0\" e \"Un ragazzo di strada\") lo aiuta in quella che poi diventer\u00e0 non solo una passione, ma una vera e propria professione.\nA diciott'anni ha il suo primo successo come paroliere: \"Avevo un cuore\", cantata da Mino Reitano (autore con il fratello della musica).\nNel 1969 Salerno nota il gruppo degli Stormy Six e lo propone ad Alfredo Rossi, proprietario della Ariston. Quando Claudio Rocchi, il bassista, esce dagli Stormy Six, Alberto Salerno e il fratello Massimo scrivono per lui il brano \"Indiscutibilmente.\" \u00c8 il 1970 e il brano segna il debutto da solista di Rocchi, uno dei padri del progressive rock italiano.\nUn altro buon successo dello stesso anno \u00e8 \"Un uomo molte cose non le sa\", scritta con Elio Isola, che Nicola Di Bari presenta nel 1971 alla Mostra Internazionale di Musica Leggera di Venezia.\nPer i Nomadi ha scritto \"Io Vagabondo\", una canzone che ha conquistato i gusti di molte generazioni; sempre per il gruppo emiliano ha scritto \"Quanti anni ho?\", \"Tutto a posto\" e \"Senza discutere\". Nello stesso periodo collabora con Roberto Vecchioni, scrivendo il testo di \"Alba corallo\" per Renato Pareti.\nCon \"Bella da morire\", interpretata dagli Homo Sapiens, ha vinto il Festival di Sanremo 1977. Negli anni ottanta inizia a collaborare con artisti che oggi sono considerati di fama mondiale: per Eros Ramazzotti scrive \"Terra promessa\", il primo grande successo dell'artista romano, collaborazione che \u00e8 continuata con la canzone \"La storia mia con te\", la cui musica \u00e8 appunto di Eros Ramazzotti, cantata da Gianni Morandi e sigla, tra l'altro, della soap opera CentoVetrine.\nPer Zucchero Fornaciari ha scritto \"Donne\", \"Un piccolo aiuto\", \"Menta e rosmarino\", \"Pap\u00e0 perch\u00e9\" e \"Senza rimorso\".\nPer Cristiano De Andr\u00e9, ha scritto il singolo \"Dimenticandoti.\" Per Marcella Bella nel 1988 ha scritto \"Dopo la tempesta\", \"La mia fede\", \"Esseri umani, Domenica, Quando verrai, Un canto dal Brasile.\"\nUna delle collaborazioni pi\u00f9 importanti della carriera di Alberto Salerno, sia nella veste di autore che in quella di produttore artistico, \u00e8 stata quella con Mango. Dalla collaborazione con l'artista lucano sono nati cinque album e molti grandi successi tra i quali \"Lei verr\u00e0\", \"La rosa dell'inverno\" e \"Il mare calmissimo,\" di cui Alberto Salerno ha scritto i testi, oltre a \"Stella del nord\", \"Dal cuore in poi\" e \"Luce\", presentata al Festival di Sanremo 1998.\nCome produttore ha realizzato i primi due dischi di Alberto Fortis, che scalarono le classifiche di vendita alla fine degli anni settanta, contenenti brani come \"Milano e Vincenzo\", \"A voi romani\", \"La sedia di lill\u00e0\". Proprio grazie all'intervento di Alberto Salerno e, successivamente di Mara Maionchi e Claudio Fabi, Fortis riusc\u00ec finalmente a pubblicare le sue canzoni dopo le vicissitudini con la casa editrice It di Vincenzo Micocci (il celebre Vincenzo di \"Vincenzo io ti ammazzer\u00f2\"). Una delle canzoni del primo disco di Alberto Fortis, \"Sono contento di voi\", fu scritta proprio come ringraziamento ai tre (Salerno, Maionchi e Fabi) che resero possibile finalmente la pubblicazione dell'album.\nCome autore ha partecipato a diverse edizioni del Festival di Sanremo vincendolo ben quattro volte. Nel 1977 con la canzone \"Bella da morire\", degli Homo Sapiens, nel 1984 con \"Terra Promessa\" di Eros Ramazzotti, nel 1999 con \"Senza Piet\u00e0\", cantata da Anna Oxa per la quale ha scritto tutti i testi dell'album e ancora nel 2003 con \"Per dire di no\" di Alexia. Alberto Salerno ha scritto molte canzoni con Zucchero, tra le quali \"Donne, Un piccolo aiuto,\" \"Tu mi piaci come questa birra\", \"Nella casa c'era\", \"Senza rimorso\", \"Torna a casa\" e \"Niente da perdere\" pi\u00f9 brani compresi nell'album degli Adelmo e i suoi Sorapis come \"Ballantime mood\" ed \"E cos\u00ec viene Natale\". Ha collaborato con Claudio Mattone per un disco di Syria, L'angelo, che conteneva \"Sei tu\", e per un album dei Neri per Caso. Con il maestro Ennio Morricone ha scritto due canzoni contenute nel film \"Aida degli alberi\" cantate da Filippa Giordano. Nel 1982 scrive tutti i testi del nuovo album delle Orme, prodotto da Roberto Colombo, intitolato Venerd\u00ec e contenente \"Marinai\" presentata al Festival di Sanremo 1982.\nNel 1984 scrive insieme a Renato Brioschi \"Notte amarena\" nuovo singolo del cantante Stefano Sani presentato a Saint Vincent \"Un disco per l'estate - Rai Uno\". Nello stesso anno scrive sempre per Stefano Sani anche il singolo \"Strano sentimento\".\nCon la Nisa srl, insieme a sua moglie Mara Maionchi, ha scoperto Tiziano Ferro e prodotto i suoi primi tre album: \"Rosso relativo\", \"111\" e \"Nessuno \u00e8 solo\".\nSuccessivamente, pur continuando il suo lavoro d'autore, Alberto Salerno ha collaborato con la moglie Mara Maionchi a creare e a far crescere la \"Non ho l'et\u00e0\", un'etichetta indipendente dedicata alla ricerca di nuovi talenti.\nIn questi ultimi anni Alberto Salerno si \u00e8 mantenuto molto attivo nel panorama musicale italiano, in particolare nel mettere la sua esperienza decennale al servizio dei giovani meritevoli. Ha intrapreso quindi una serie di iniziative volte a fornire un aiuto ai ragazzi di talento che cercano di trovare la propria strada nel mondo della musica. Le principali sono Music on Stage (MOS) e l'Officina di Musica e Parole.\nVita privata.\nAlberto Salerno ha sposato nel 1976 Mara Maionchi, produttrice discografica e personaggio televisivo. Dal matrimonio sono nate due figlie: Giulia, (nota per le sue battaglie ecologiste) mamma di Niccol\u00f2 (2011) e Margherita (2018) e Camilla, mamma di Mirtilla (2015).\nLibri.\nAlberto Salerno, \"Fare canzoni,\" David and Matthaus Editore (2016)\nAlberto Salerno a Mara Maionchi, \"Il primo anno va male, tutti gli altri sempre peggio,\" Baldini &amp; Castoldi (2016)"}
{"id": "1728443", "revid": "2110845", "url": "https://it.wikipedia.org/wiki?curid=1728443", "title": "Marcello Minale", "text": "Biografia.\nDopo aver studiato arte e architettura in Italia, si trasferisce in Finlandia dove partecipa alla cosiddetta \"et\u00e0 d'oro\" del design scandinavo.\nAgli inizi degli anni sessanta \u00e8 in Inghilterra. Presso la Young &amp; Rubicam di Londra, dove \u00e8 impiegato, conosce Brian Tattersfield, insieme al quale fonder\u00e0 nel 1964 la Minale, Tattersfield &amp; Partners, che diventer\u00e0 una delle pi\u00f9 affermate agenzie di design e pubblicit\u00e0 britanniche."}
{"id": "1728445", "revid": "830939", "url": "https://it.wikipedia.org/wiki?curid=1728445", "title": "Shefki Hysa", "text": "Biografia.\nHa seguito gli studi elementari nel villaggio di Shal\u00ebs a Konispol.\nNel 1976 termina gli studi di scuola superiore presso la scuola di Konispol, nella regione di \u00c7am\u00ebri (Ciamuria). Nel 1989 si laurea in lingua e letteratura presso la Facolt\u00e0 di Lettere all'Universit\u00e0 di Tirana.\nIn seguito ai suoi studi accademici segue vari corsi di formazione di giornalismo, pubbliche relazioni e relazioni internazionali.\nDal 1991 al 1997 lavora come giornalista per il giornale \"\u00c7ameria\" ed \u00e8 caporedattore ed editore dei giornali \"Dielli\" (Il Sole) e \"Kombi\" (La Nazione). Da molto tempo \u00e8 direttore dell'Associazione Culturale \"Bilal Xhaferri\" e dell'omonima casa editrice. Dal 1995, \u00e8 editore e caporedattore della revista mensile \"Krahu i shqiponj\u00ebs\" (L'ala del aquila).\nShefki Hysa \u00e8 segretario della \"Lega degli Scrittori e Artisti d'Albania\".\nDal 1997 \u00e8 funzionario del Parlamento albanese."}
{"id": "1728446", "revid": "121837", "url": "https://it.wikipedia.org/wiki?curid=1728446", "title": "Sistema di numerazione romana", "text": ""}
{"id": "1728447", "revid": "729019", "url": "https://it.wikipedia.org/wiki?curid=1728447", "title": "Perovo (metropolitana di Mosca)", "text": "Perovo () \u00e8 una stazione della Metropolitana di Mosca situata sulla Linea Kalininskaja-Solncevskaja. Fu inaugurata il 30 dicembre 1979 insieme all'intero ramo Perovo, a una profondit\u00e0 di nove metri e prende il nome dal quartiere di Mosca Perovo. Gli architetti Nina Aleshina e Volovich adottarono un design a singola arcata con elementi di illuminazione in alluminio. Il design decorativo della stazione \u00e8 dedicato alle arti popolari russe; le mura sono decorate con clocchi di pietra, e sui portali di ingresso vi sono ancora i motivi originali (opera di L.Novikova e B.Filatov). Le mura sono ricoperte di marmo bianco (in alto) e nero (in basso); il pavimento \u00e8 ricoperto in granito grigio, nero e marrone.\nLa stazione ha due uscite, collegate tra loro tramite sottopassaggi al di sotto di viale Zelenyi e via 2\u00b0 Vladimirskaja. Attualmente, il traffico di passeggeri \u00e8 abbastanza basso, e si attesta intorno alle 49.300 persone al giorno."}
{"id": "1728448", "revid": "15549026", "url": "https://it.wikipedia.org/wiki?curid=1728448", "title": "Huntington Woods, Michigan", "text": ""}
{"id": "1728449", "revid": "6923", "url": "https://it.wikipedia.org/wiki?curid=1728449", "title": "Citarista", "text": "Il citarista (greco \"\u03ba\u03b9\u03b8\u03b1\u03c1\u03bf\u03b9\u03b4\u03cc\u03c2\" (\"kitharoidos\"), latino \"citharoedus\"), anche detto citaredo, vocabolo che deriva dal termine greco \u03ba\u03b9\u03b8\u1f06\u03c1\u03b1, era il suonatore di cetra (o indistintamente della lira e dell'arpa), nell'antica Grecia e nella Roma antica, che spesso decantava anche versi di poesia lirica (cos\u00ec detta perch\u00e9 si accompagnava al suono della lira o della cetra). Uno dei sottogeneri della poesia lirica nell'antica Grecia era appunto la citarodia\nTra i citaristi classici di cui ci \u00e8 giunta notizia vi sono i greci Terpandro (VIII o VII secolo a.C.) ed Eunomo (leggendario vincitore dei giochi Pitici), e il romano Menecrate (I secolo d.C.).\nRiferimenti nella cultura classica.\nIl termine \"citarista\" \u00e8 uno degli epiteti di Apollo (\"Apollo Citarista\" o \"Apollo Citaredo\"), dio greco delle arti e della musica, spesso raffigurato con la cetra. Tra gli scavi archeologici di Pompei c'\u00e8 anche la Casa del citarista, chiamata cos\u00ec per la statua bronzea di Apollo Citaredo ritrovata al suo interno.\nNel primo libro di Samuele si narra di come l'abilit\u00e0 da citarista di Davide \u00e8 il motivo per cui, ancora soltanto un membro del popolo, viene conosciuto da re Saul, che gli chiede di lenire le sue sofferenza con il suono dell'arpa (1Samuele 16,15-23), e da qui comincia il suo percorso, predestinato a diventare re. In riferimento a questo episodio biblico esiste il \"David Citaredo\", presumibilmente scolpito dal pisano Bonamico, che si trovava in origine sulla facciata della Cattedrale di Pisa, ma che \u00e8 stato trasferito al Museo Nazionale di San Matteo.\nNella commedia della Grecia antica quello del citarista era uno dei personaggi tipici, come testimoniato da alcuni lavori di Anassandride.\nIl personaggio del citarista appare nella commedia romana, ad esempio in Adelphoe e Phormio di Publio Terenzio Afro (in entrambi i casi si tratta di una citarista donna).\nVista la sua importanza nella cultura classica, la figura del citarista \u00e8 stata ripresa in epoca moderna da alcune opere storiche, come \"Quo Vadis?\" del 1895, scritto dal premio Nobel per la letteratura Henryk Sienkiewicz, in cui appare la figura di Terpnos, il citarista di Nerone, e dal dramma \"Tamira il citaredo\" (1913) di Aleksandr Jakovlevi\u010d Tairov."}
{"id": "1728452", "revid": "838137", "url": "https://it.wikipedia.org/wiki?curid=1728452", "title": "Vittorio Tomassetti", "text": "Biografia.\nInizi\u00f2 gli studi presso il seminario vescovile della diocesi di Osimo e li comp\u00ec nel Pontificio seminario regionale \"Pio XI\" di Fano, ove consegu\u00ec il baccellierato in teologia e fu ordinato presbitero il 23 agosto 1953. Nel 1954 venne scelto come vicerettore del Pontificio seminario regionale di Catanzaro e, nel 1959, fu richiamato a svolgere lo stesso ruolo presso il seminario fanese. Allo stesso tempo, presso quest'ultimo seminario, fu incaricato anche dell'insegnamento di musica e canto gregoriano, mentre dal 1965 fu anche insegnante di storia della Chiesa e patrologia. Durante il periodo di vicerettorato ebbe anche modo di approfondire gli studi in lettere classiche, presso l'Universit\u00e0 di Napoli e l'Universit\u00e0 di Bologna. Data la sua dedizione e competenza acquisita con l'esperienza, nel 1988 la Conferenza Episcopale Marchigiana lo propose finalmente come rettore del seminario fanese. Ricopr\u00ec tale incarico fino all'elezione episcopale.\nIl 7 maggio 1992 papa Giovanni Paolo II lo elesse vescovo della sede suburbicaria di Palestrina e ricevette la consacrazione episcopale nella cattedrale di Osimo il 28 giugno 1992, per l'imposizione delle mani del cardinale Bernardin Gantin e degli arcivescovi coconsacranti Franco Festorazzi e Carlo Maccari. Fu nominato poi vescovo coadiutore di Fano-Fossombrone-Cagli-Pergola il 5 aprile 1997, mentre l'8 settembre 1998 successe alla medesima sede. Dal 21 luglio 2007 ne fu vescovo emerito.\nIl 6 gennaio 2008, alle ore 8.45, si spense presso la Casa del Clero in via Montevecchio a Fano, dove risiedeva dopo le dimissioni per raggiunti limiti d'et\u00e0.\nGenealogia episcopale.\nLa genealogia episcopale \u00e8:"}
{"id": "1728463", "revid": "729019", "url": "https://it.wikipedia.org/wiki?curid=1728463", "title": "\u0160osse \u0116ntuziastov", "text": "\u0160osse \u0116ntuziastov () \u00e8 una stazione della Metropolitana di Mosca, situata sulla linea Kalininskaja-Solncevskaja e inaugurata il 30 dicembre 1979.\nIl tema della stazione \u00e8 la battaglia per la libert\u00e0 durante la storia della Russia. \u0160osse \u0116ntuziastov \u00e8 decorata di vari colori e tonalit\u00e0 di marmo, che variano dal grigio scuro al giallo. Vi sono sculture e pitture sulle mura che riguardano soggetti rivoluzionari; al margine occidentale del corridoio centrale vi \u00e8 una grande scultura, \"Fiamma della libert\u00e0\", disegnata da A.N. Kuznecov.\nNel 2016 \u00e8 stata aperta a poca distanza dalla stazione l'omonima stazione dell'anello centrale di Mosca."}
{"id": "1728466", "revid": "123367", "url": "https://it.wikipedia.org/wiki?curid=1728466", "title": "Gomma americana", "text": ""}
{"id": "1728474", "revid": "536103", "url": "https://it.wikipedia.org/wiki?curid=1728474", "title": "Viaggi d'incentivazione", "text": "I viaggi d'incentivazione, o incentivi, sono uno strumento di gestione aziendale che ha lo scopo di incentivare i dipendenti, i collaboratori esterni (ad es. agenti e rappresentanti) o i clienti di un'azienda al fine di ottenere un aumento e/o un miglioramento della produzione. Essi rientrano nella categoria turismo d'affari.\nFigure professionali.\nIl risultato di incentivazione e motivazione che deriva dal viaggio d'incentivazione si fonda su una serie di meccanismi psicologici tra cui il desiderio di emergere e di veder riconosciuti i propri meriti, sia dai propri superiori che dai pari grado; lo spirito di gruppo che si crea quando si vivono insieme determinate esperienze, in questo caso appositamente organizzate; il senso di appartenenza all'azienda che si genera nel vedere come questa si impegni.\nProgramma e meta del viaggio vanno attentamente studiati per ottenere gli obiettivi che l'azienda si prefigge e, a tal fine, all'interno del programma possono aggiungersi vari elementi di motivazione e aggregazione come le attivit\u00e0 sportive o di gioco che creano spirito di squadra (attivit\u00e0 di \"team building\") e simulano dinamiche interpersonali (\"networking\") simili a quelle che si possono ritrovare in azienda. \nL'organizzazione di un viaggio d'incentivazione richiede quindi precise capacit\u00e0 professionali ed esistono diversi tipi di figure specializzate in progetti di questo tipo:\nValutazione dei risultati ottenuti.\nI viaggi d'incentivazione sono uno strumento economico e pertanto esiste la possibilit\u00e0 di valutarne il ROI (Return on investment), cio\u00e8 la resa rispetto all'investimento iniziale.\nViaggi incentive e nuove tendenze.\nIl mercato dei viaggi premio si sta evolvendo sia con riferimento alle strategie promozionali delle imprese, sia con gli aspetti tecnico\u2013organizzativi delle proposte avanzate dai vari operatori turistici.\nLe tematiche di grande attualit\u00e0 possono essere:"}
{"id": "1728476", "revid": "1305772", "url": "https://it.wikipedia.org/wiki?curid=1728476", "title": "Salt", "text": ""}
{"id": "1728484", "revid": "1951708", "url": "https://it.wikipedia.org/wiki?curid=1728484", "title": "Scream (singolo Tokio Hotel)", "text": "Scream \u00e8 il singolo d'esordio per il mercato di Canada e USA ed \u00e8 stato pubblicato l'11 dicembre 2007, dei Tokio Hotel. Ha riscosso un ottimo successo in entrambi i paesi facendo da apripista all'album \"Scream\" che ha riscosso anch'esso un ottimo successo. Il singolo non \u00e8 stato pubblicato in Europa."}
{"id": "1728486", "revid": "339392", "url": "https://it.wikipedia.org/wiki?curid=1728486", "title": "Giovanni Agnelli e C. S.a.p.a", "text": ""}
{"id": "1728492", "revid": "287204", "url": "https://it.wikipedia.org/wiki?curid=1728492", "title": "Jurgen Croy", "text": ""}
{"id": "1728493", "revid": "174925", "url": "https://it.wikipedia.org/wiki?curid=1728493", "title": "Tracce d'uso", "text": ""}
{"id": "1728510", "revid": "767487", "url": "https://it.wikipedia.org/wiki?curid=1728510", "title": "Vies et morts d'Andy Warhol", "text": "Vies et morts d'Andy Warhol \u00e8 un documentario del 2005 diretto da Jean-Michel Vecchiet e basato sulla vita del pittore statunitense Andy Warhol."}
{"id": "1728518", "revid": "1590341", "url": "https://it.wikipedia.org/wiki?curid=1728518", "title": "Adelmo Paris", "text": "Carriera.\nGiocatore.\nPrima di esordire con il Verbania, in Serie C, gioca una stagione nel settore giovanile del Ramate. Si trasferisce poi al , dove dopo due presenze il primo anno,diventa titolare la stagione successiva, vincendo la Coppa Italia. Dopo un anno in prestito nel Brescia in serie B, torna a Bologna, ma la squadra inizia una parabola discendente.\nLo stesso Paris, dal canto suo, deve interrompere l'attivit\u00e0 per quasi un anno a causa di un grave infortunio occorsogli per uno scontro di gioco col difensore del Lecce Michele Lorusso durante l'incontro Bologna-Lecce del 2 gennaio 1983. Torner\u00e0 a giocare col Bologna in serie C nel 1983-1984, riconquistando la promozione in Serie B. Con la maglia del Bologna Paris totalizzer\u00e0 233 presenze in campionato con 9 reti (8 su rigore e una sola su azione, contro la Pistoiese).\nNel biennio 1984-1986 si trasferisce nella squadra maltese del \u017burrieq, nella prima serie locale, partecipando alla vittoria di una Coppa di Malta. Trascorre poi gli ultimi anni da giocatore a Verbania, l\u00e0 dove aveva iniziato, ma chiude effettivamente la carriera in alcune squadre svizzere. Nella stagione 1987-1988 porta con s\u00e9 in Italia un campione del calcio maltese, Carmel Busuttil, e la squadra ottiene la promozione in interregionale anche grazie a un ripescaggio.\nAllenatore.\nDa allenatore guida alcune delle principali squadre della provincia del Verbano-Cusio-Ossola, vincendo un campionato e la Coppa Italia con il Gravellona. Nel gennaio 2008 diventa l'allenatore del Vaprio, nel campionato di Promozione piemontese. A dicembre 2010 ritorna ad allenare l'Omegna fino alla fine della stagione quando viene sostituito da Bonan alla guida della squadra."}
{"id": "1728530", "revid": "729019", "url": "https://it.wikipedia.org/wiki?curid=1728530", "title": "Aviamotornaja (linea 8)", "text": "Aviamotornaja () \u00e8 una stazione della Metropolitana di Mosca, situata sulla Linea Kalininskaja-Solncevskaja. Fu inaugurata il 30 dicembre 1979; il 17 febbraio 1982 Aviamotornaja fu teatro di un grande incidente, in cui morirono otto persone a causa del malfunzionamento delle scale mobili della stazione. Fu uno dei peggiori disastri della storia della metropolitana.\nLa stazione \u00e8 stata costruita con una configurazione a tre ambienti 53 metri sotto il livello del suolo. La sala centrale contiene sculture piramidali e tetraedriche di oro anodizzato; gli architetti della stazione furono A.F. Strelkov, Century I. Klokov, N.I. Demchinskij, J.A. Kolesnikov ed E.S. Barsky. Il tema della Stazione di Aviamotorskaja \u00e8 l'aviazione e il volo. Le colonne che sostengono il soffitto sono ricoperte in marmo chiaro; il pavimento \u00e8 formato da lastre di granito grigio nelle sue differenti tonalit\u00e0. Il muro al termine del corridoio centrale \u00e8 ricoperto da una scultura in metallo; vi sono decorazioni che ricordano le principali costellazioni.\nLe scale mobili della stazione causarono un grave incidente alla metropolitana il 17 febbraio 1982. All'avvicinarsi dell'ora di punta serale, la scala n\u00ba4 fu azionata alle 16:30; quando i primi pendolari iniziarono ad utilizzarle per scendere, un gradino fissato male divenne instabile, riuscendo comunque a compiere il ciclo di andata e ritorno sulla catena. Alle 17:00, dopo che questo gradino sorpass\u00f2 il meccanismo in cima alla scala, si deform\u00f2, rompendo gli ingranaggi del macchinario. Questa frizione ruppe gli ingranaggi del motore, e la catena di scalini, ora libera di muoversi in qualsiasi direzione, inizi\u00f2 ad accelerare spinta dal peso dei passeggeri. Il motore fu automaticamente spento ed entrarono in funzione i freni di emergenza; tuttavia questi ultimi non ebbero la forza di bloccare la forza, esercitata anche dai passeggeri, o di ridurre l'accelerazione.\nTutte le scale mobili furono equipaggiate con ulteriori freni di emergenza, e le scale mobili di Aviamotornaja erano state installate appena tre mesi prima. Inoltre, due giorni prima dell'incidente, vi era stato un controllo di sicurezza di routine, che aveva evidenziato il fatto che i freni di emergenza non fossero stati montati nel modo corretto. Dopo un ulteriore controllo con simulazione, si ritenne che tutti i freni di emergenza potessero svolgere la loro funzione. Questo per\u00f2 non avvenne: il capo meccanico non aveva ricevuto le istruzioni corrette per installare i nuovi freni (che erano in corso di installazione in tutte le stazioni della metropolitana di Mosca all'epoca) nel caso del particolare modello di scala mobile che era in funzione ad Aviamotornaja. La configurazione errata di montaggio non permise ai freni di entrare in funzione; quando il supervisore vide che la scala stava accelerando di circa 2,4 volte la sua massima accelerazione, cerc\u00f2 di azionare manualmente i freni, ma non accadde nulla. 110 secondi dopo l'inizio del malfunzionamento, l'incidente era concluso.\nLa stampa sovietica controllata dallo Stato, con l'eccezione di un giornale, non cit\u00f2 l'incidente. Questo fatto caus\u00f2 lo spandersi di voci e di paure in tutta la citt\u00e0. Tutte e otto le vittime si schiantarono in fondo alla scala mobile, spinte dagli altri passeggeri che a loro volta seguivano il movimento della scala. Qualcuno cerc\u00f2 di saltare fuori dalla scala risalendo lungo la balaustra, ma il sostegno in plastica sottile non pot\u00e9 sopportare il peso e croll\u00f2.\nAlle 17:10, quando i feriti furono portati via, gli accessi della stazione furono bloccati e alle 17:35 la stazione intera fu chiusa. Fu immediatamente svolta un'indagine, durante la quale fu determinato che il rivelatore di velocit\u00e0 della scala era collegato in modo errato ai freni di emergenza, e che un fatto simile avrebbe potuto verificarsi anche sulle altre tre scale mobili della stazione.\nLa stazione \u00e8 punto di interscambio con l'omonima stazione, posta provvisoriamente sulla linea 15 ed inaugurata il 27 marzo 2020."}
{"id": "1728532", "revid": "2014155", "url": "https://it.wikipedia.org/wiki?curid=1728532", "title": "Edvige del Palatinato-Neuburg", "text": "Biografia.\nNata nello Stadtschloss a D\u00fcsseldorf, era la quindicesima di diciassette figli. Tra le sue sorelle vi furono Eleonora Maddalena, Imperatrice del Sacro Romano Impero, Maria Sofia, Regina del Portogallo, Maria Anna, Regina di Spagna e Dorotea Sofia, Duchessa di Parma madre della famosa Elisabetta Farnese.\nTra i suoi nipoti vi furono Carlo VII, Imperatore del Sacro Romano Impero e Clemente Augusto di Baviera, Arcivescovo di Colonia. Altri nipoti furono: il futuro Giovanni V del Portogallo nonch\u00e9 la sua consorte Maria Anna d'Austria (figlia dell'Imperatrice Eleonora Maddalena).\nIl suo futuro marito era fidanzato con Ludwika Karolina Radziwi\u0142\u0142 ma il matrimonio non si concretizz\u00f2 e quindi lei pot\u00e9 sposarlo\nSpos\u00f2 a Varsavia l'8 febbraio 1691 il principe Giacomo Luigi Sobieski, figlio del re Giovanni III Sobieski.\nEbbero cinque figlie femmine, due delle quali ebbero discendenza.\nEssendo la Polonia una monarchia elettiva e non ereditaria, alla morte di suo suocero, Giovanni III Sobieski, fu eletto nuovo re Augusto II di Polonia.\nMor\u00ec nel 1733 e fu sepolta a Breslavia.\nConnessioni genealogiche.\nSuo nipote, attraverso sua figlia Maria Clementina, era Carlo Edoardo Stuart, detto anche Bonnie Prince Charlie. Poich\u00e9 sua sorella Eleonora Maddalena spos\u00f2 Leopoldo I, Imperatore del Sacro Romano Impero, sua pronipote fu Maria Teresa d'Austria, la grande imperatrice che fu anche madre di Maria Antonietta.\nAttraverso la nipote Marie Louise de La Tour d'Auvergne, figlia di sua figlia Maria Carolina, a tutt'oggi esistono suoi discendenti in Austria, i Principi di Gu\u00e9m\u00e9n\u00e9, pretendenti al Ducato di Bouillon.\nDiscendenza.\nEdvige diede alla luce sei figli:"}
{"id": "1728533", "revid": "1522738", "url": "https://it.wikipedia.org/wiki?curid=1728533", "title": "Mahamane Ousmane", "text": "Dopo avere studiato economia monetaria e finanziaria in Francia ed in Canada, Mahamane Ousmane ritorna in Niger nel 1980.\nNel gennaio 1991, fonda il partito politico \"Convenzione Democratica e Sociale (CDS)\" d'ispirazione social-democratica. Il 27 marzo 1993, nel corso della prima elezione democratica, \u00e8 eletto presidente della repubblica con il 55,42% delle preferenze davanti a Mamadou Tandja, si deve confrontare quindi con una crisi economica e sociale che ha causato una ribellione dei Tuareg con i quali firma un accordo di pace il 24 aprile 1995.\nNel settembre 1994, un rovesciamento d'alleanza lo mette in minoranza all'assemblea nazionale. Nel febbraio 1995, perde le elezioni legislative e nomina Hama Amadou, uno dei principali capi della parte maggioritaria diretta dal futuro presidente Tandja Mamadou.\nIl 27 gennaio 1996, a causa di un colpo di Stato condotto dal colonnello Ibrahim Bar\u00e9 Ma\u00efnassara. Un'elezione presidenziale controversa \u00e8 organizzata nel giugno 1996 Bar\u00e9 Ma\u00efnassara vince di fronte a Ousmane.\nIn occasione delle elezioni politiche del 24 novembre 1999, la CDS ottiene 17 dei 83 seggi dell'assemblea nazionale. Ousmane, presidente del CDS, \u00e8 in seguito eletto presidente dell'assemblea nazionale il 29 dicembre. \u00c8 scelto come candidato del CDS in occasione delle presidenziali del novembre 2004 ma fallisce al primo turno con il 17,43% dei voti. Il suo partito ottiene 22 delle 113 seggi in occasione delle elezioni del dicembre 2004 (17,36% ) ci\u00f2 permette a Ousmane di restare al suo posto come presidente dell'assemblea.\nil CDS \u00e8 attualmente la terza forza politica in Niger poich\u00e9 ha avuto una fuoriuscita di suoi membri che hanno fondato il RDP.\nDall'aprile 2004, Ousmane \u00e8 presidente del comitato parlamentare su diritti dell'uomo e inoltre presidente del Parlamento della Comunit\u00e0 economica degli stati dell'Africa dell'Ovest.\nLa prossima elezione presidenziale ha luogo nel 2009.\nOnorificenze.\nPersonalmente \u00e8 stato insignito dei titoli di:"}
{"id": "1728554", "revid": "38120", "url": "https://it.wikipedia.org/wiki?curid=1728554", "title": "Trombe di Falloppio", "text": ""}
{"id": "1728555", "revid": "599013", "url": "https://it.wikipedia.org/wiki?curid=1728555", "title": "Granata stordente", "text": "La granata stordente (nota come stun grenade, flashbang, thunderflash o sound bomb in lingua inglese) \u00e8 un tipo di arma non letale a scopo incapacitante in modo temporaneo.\nFunzionamento e utilizzo.\nAlla sua esplosione la granata genera un intenso lampo luminoso che stimola i fotorecettori delle cellule dell'occhio, provocando un accecamento di circa 5 secondi. Dopodich\u00e9 nella vittima rimane un'immagine residua degli attimi prima dell'esplosione impacciandone la mira. Inoltre il rumore generato dalla granata ha lo scopo di assordare il nemico andando ad influenzare il liquido presente nelle orecchie provocando una perdita d'equilibrio.\nLo scopo dell'arma \u00e8 quello di stordire, confondere ed incapacitare per alcuni secondi il nemico, allo scopo di poter operare azioni tattiche in maggior sicurezza. L'uso dei dispositivi tipo \"flashbang\" \u00e8 particolarmente diffuso nel contesto delle operazioni speciali, di antiterrorismo e di recupero ostaggi, in quanto permette alle forze d'azione l'esecuzione di irruzioni pi\u00f9 sicure ed efficaci, impedendo di fatto ai nemici di reagire o di colpire gli ostaggi.\nStoria.\nI primi modelli di dispositivi incapacitanti di questo tipo furono sviluppati dal corpo anti-terrorista britannico Special Air Service (SAS).\nCaratteristiche.\nSi tratta di un dispositivo incapacitante basato sugli effetti di stordimento e saturazione sensoriale a breve termine, causati da un'intensissima stimolazione uditiva e visiva, senza la produzione di una quantit\u00e0 significativa di energia cinetica (danni da concussione), frammenti metallici (danni da perforazione) o termici (danni da calore); a parte l'aspetto esteriore, \u00e8 quindi operativamente molto diversa, per scopi e principi di funzionamento, da una \"granata\" intesa nel senso classico del termine.\nLe attuali granate stordenti presenti nelle \"TOE\" NATO (quali le M84 statunitensi) sono in grado di generare, per un brevissimo periodo di tempo, una luminosit\u00e0 di diversi milioni di candele, ed un'intensit\u00e0 sonora di oltre 170 dB."}
{"id": "1728562", "revid": "15550260", "url": "https://it.wikipedia.org/wiki?curid=1728562", "title": "Distretto di Appenzello", "text": ""}
{"id": "1728568", "revid": "15550291", "url": "https://it.wikipedia.org/wiki?curid=1728568", "title": "Distretto di Gonten", "text": ""}
{"id": "1728569", "revid": "287204", "url": "https://it.wikipedia.org/wiki?curid=1728569", "title": "SeatGeek Stadium", "text": "Il SeatGeek Stadium, noto come Toyota Park fino al 2018, \u00e8 un impianto sportivo polivalente situato nella citt\u00e0 statunitense di Bridgeview (Illinois), utilizzato prevalentemente per il calcio e il lacrosse. Ha una capienza di 20.000 spettatori per le partite e di 28.000 spettatori per i concerti.\nA partire dal 2016, lo stadio ospita le partite della squadra di calcio femminile del Chicago Red Star, militante nella National Women's Soccer League (NWSL), mentre tra il 2006 e il 2019 \u00e8 stato utilizzato dal Chicago Fire, franchigia della Major League Soccer (MLS)."}
{"id": "1728571", "revid": "834", "url": "https://it.wikipedia.org/wiki?curid=1728571", "title": "Windsor, Ontario", "text": ""}
{"id": "1728574", "revid": "125372185", "url": "https://it.wikipedia.org/wiki?curid=1728574", "title": "Matilde Brandi", "text": "Biografia.\nNata a Roma da Pietro e Giuseppina, sammarinesi, dopo essersi diplomata nel 1990 al \"balletto di Roma\", nella stagione 1990/1991 esordisce come ballerina nella trasmissione \"Club '92\" con Gigi Proietti.\nL'anno successivo, tra il 1991/1992, acquista molta popolarit\u00e0 partecipando allo show del sabato sera di Rai 1 \"Fantastico\", condotto quell'anno da Raffaella Carr\u00e0 e Johnny Dorelli. Nell'estate del 1992 partecipa invece come ballerina alla trasmissione \"Bellezze al bagno\", in onda su Rete 4.\nCarriera.\nSuccessivamente, nelle stagioni 1992/1993 e 1993/1994 fa parte del corpo di ballo del contenitore domenicale di Canale 5 \"Buona Domenica\", dove, per la stagione 1994/1995 in coppia con la bruna Lorenza Mario viene promossa come prima ballerina. Sempre in coppia con la Mario partecipa alle due stagioni del variet\u00e0 di Italia 1 \"Re per una notte\", condotto da Gigi Sabani. Nella stagione 1995/1996, dopo la seconda edizione di \"Re per una notte\", torna in Rai, partecipando a \"Fantastica italiana\", condotto da Paolo Bonolis su Rai 1. Nel 1996 inoltre vince un premio come miglior ballerina televisiva dell'anno. La stagione successiva la vede tornare a \"Buona Domenica\" di nuovo in qualit\u00e0 di prima ballerina, questa volta con la conduzione di Maurizio Costanzo. Dopo un anno di pausa, durante l'estate del 1998 fa il suo esordio come conduttrice televisiva presentando insieme ad Andrea Pellizzari la versione estiva del programma musicale \"Super\".\nNella stagione 1998/1999 \u00e8 nuovamente in Rai, dove affianca Adriano Celentano nello show \"Francamente me ne infischio\", in onda su Raiuno. Nello stesso anno per\u00f2 lavora anche su Rete 4 al fianco di Al Bano nella trasmissione \"Ballo amore e fantasia\". Nell'autunno 1999 \u00e8 prima ballerina del variet\u00e0 del sabato sera di Giorgio Panariello \"Torno sabato\", e parteciper\u00e0 anche all'edizione del 2001 del programma. Nel frattempo, \u00e8 prima ballerina dell'edizione 2000/2001 di \"Domenica in\", condotta da Carlo Conti. Forte del successo ottenuto, nel 2002 \u00e8 ospite di una puntata di \"Carr\u00e0mba! Che sorpresa\" in cui, per la prima volta, si esibisce in uno spogliarello. Dopo la partecipazione al programma domenicale, comincia una collaborazione con Conti, che affiancher\u00e0 durante le estati del 2002, 2003 e 2004 per la conduzione dello spettacolo \"Baciami Versilia\", e in altri programmi televisivi.\nNella stagione 2002/2003 si conferma tra le ballerine pi\u00f9 importanti della RAI, partecipando assieme a Claudio Amendola e Roberta Lanfranchi al variet\u00e0 di Raiuno \"Amore mio (diciamo cos\u00ec)\", dove cura anche parte della conduzione. Nel 2004 \u00e8 anche a teatro, dove recita nel musical \"Victor/Victoria\". Il 31 dicembre 2003 conduce assieme a Carlo Conti la prima edizione del programma \"L'anno che verr\u00e0\", in diretta su Rai 1 da piazzale Fellini a Rimini. Nei primi mesi del 2005 prende parte come primadonna a \"Tele Faidat\u00e9\", spettacolo televisivo della compagnia del Bagaglino di Pier Francesco Pingitore in onda su Canale 5, dove affianca Pippo Franco, Leo Gullotta e Oreste Lionello. Nel 2006 interpreta e balla numerose sigle nello speciale di Raiuno \"50 canzonissime della tv\", condotto da Carlo Conti.\nDa gennaio a giugno 2007 sostituisce Roberta Lanfranchi nella conduzione, insieme a Giancarlo Magalli, del programma di Michele Guard\u00ec \"Piazza Grande\", in onda ogni mattina su Rai 2. Nello stesso anno \u00e8 nel cast del film televisivo \"Di che peccato sei?\", diretto da Pier Francesco Pingitore. Nelle estati del 2007 e nel 2008 presenta due edizioni del Premio Citt\u00e0 dei Cavalieri di Malta con Attilio Romita. Nella primavera del 2008 conduce la decima e ultima edizione di \"Scommettiamo che...?\", assieme ad Alessandro Cecchi Paone, altro programma di Michele Guard\u00ec in onda su Rai 2. Nell'estate 2009 \u00e8 la presentatrice della decima edizione del \"Festival Show\" di Radio Birikina e Radio Bella &amp; Monella. Inoltre nell'autunno dello stesso anno recita in \"Sex in the City\", ispirato al telefilm americano \"Sex and the City\". Negli anni successivi lavora soprattutto a teatro e in televisione su Canale Italia, dove conduce il talent show \"Ho imparato una canzone\" e varie puntate di \"Cantando ballando\".\nNella primavera del 2015 torna su Rai 1 prendendo parte come concorrente alla seconda edizione del talent show \"Si pu\u00f2 fare!\", condotto da Carlo Conti, dove si classifica seconda. Sempre nel 2015 \u00e8 madrina della quindicesima edizione del Grand Prix Corallo Citt\u00e0 di Alghero. Dal 29 novembre 2017 torna a lavorare dopo vari anni con la compagnia del Bagaglino di Pier Francesco Pingitore prendendo parte allo spettacolo musicale \"Gran follia!\". Nell'autunno del 2018 \u00e8 tra i concorrenti dell'ottava edizione di \"Tale e quale show\". Nella stagione 2019-2020 conduce su Telenord il programma culinario \"Chef per passione\", ed \u00e8 teatro con lo spettacolo \"Ricette d'amore\". Da settembre 2020 partecipa come concorrente alla quinta edizione del \"Grande Fratello VIP\", condotto da Alfonso Signorini su Canale 5, venendo poi eliminata nel corso dell'undicesima puntata. Sempre nel 2020 viene nominata alla conduzione, insieme a Tosca D\u2019Aquino e Max Nardari, del Festival Sabaudia Studios, con la presenza fissa di Enrico Brignano. Da settembre 2021 \u00e8 ospite ricorrente a Detto fatto, condotto da Bianca Guaccero in onda su Rai 2.\nVita privata.\nDopo una relazione con l'attore Paolo Calissano, \u00e8 stata legata fino al 2020 al commercialista Marco Costantini dal quale nel 2006 ha avuto due figlie gemelle: Aurora e Sofia."}
{"id": "1728576", "revid": "1934238", "url": "https://it.wikipedia.org/wiki?curid=1728576", "title": "Mercato unico", "text": "Il mercato unico \u00e8 un'unione doganale con politiche comuni sulla regolamentazione dei prodotti, dei tre fattori di produzione (terra, capitale e lavoro) e di impresa, che rappresenta il quarto stadio dell'integrazione economica. L'obiettivo \u00e8 quello di favorire la semplificazione dei movimenti di capitale, lavoro, beni e servizi tra i paesi membri.\nA volte si distingue il mercato unico come la forma pi\u00f9 integrata del mercato comune. In modo comparativo il mercato unico \u00e8 pi\u00f9 incentrato nel rimuovere le barriere fisiche (confini), tecniche (standard) e fiscali tra gli stati membri. Tali barriere impediscono la libert\u00e0 di movimento dei quattro fattori di produzione. Per rimuovere tali barriere, gli Stati membri necessitano di politiche economiche comuni."}
{"id": "1728577", "revid": "1543377", "url": "https://it.wikipedia.org/wiki?curid=1728577", "title": "Cakewalk Sonar", "text": "SONAR \u00e8 un software per DAW (Digital audio workstation) che consente di registrare e produrre brani musicali in formati diversi, prodotto dall'azienda americana Cakewalk (in precedenza Twelve Tone Systems Inc.) con sede a Boston (Massachusetts), fondata nel 1987.\nStoria.\nDapprima sviluppato in ambiente MS-DOS per PC IBM compatibile, in seguito il software si \u00e8 evoluto solo su piattaforma Microsoft Windows. Quando l'azienda aveva ancora la denominazione Twelve Tone Systems il software si chiamava \"Cakewalk\" e aveva solo funzioni di sequencer, cio\u00e8 serviva solamente per registrare ed editare file MIDI, successivamente vennero introdotte funzioni per la registrazione di audio multitraccia, con possibilit\u00e0 di editing limitate, anche se innovative a quei tempi.\nVerso la fine del 1999 l'azienda prese il nome di \"Cakewalk\" e il software cambi\u00f2 nome in SONAR.\nA partire dagli anni 2000 Cakewalk SONAR \u00e8 stato protagonista (in ambiente Microsoft Windows), assieme a Cubase, delle forti evoluzioni che hanno contraddistinto questi software negli anni: per esempio la gestione delle tracce audio multiple, la compatibilit\u00e0 con i plugin VST, l'avvento dei Virtual Instruments (VSTi e DXi), che hanno reso questo genere di software versatili e potenti.\nCaratteristiche.\nLa funzione principale del software \u00e8 la creazione e modifica (vedi p.e. mixaggio) di brani musicali. Implementa la gestione audio multitraccia, e oltre alle funzioni tipiche di una DAW e di analoghi sequencer software, SONAR presenta delle caratteristiche evolute per la gestione degli eventi MIDI e AUDIO che ne fanno un prodotto avanzato, destinato principalmente ai possessori di un home studio. SONAR supporta anche la tecnologia VST (prodotta da Steinberg) con la quale si possono utilizzare strumenti virtuali (sintetizzatori, effetti, ecc.).\nInterruzione e rilancio.\nIl 21 novembre 2017 la Gibson (societ\u00e0 che aveva acquisito Cakewalk) ha annunciato la cessazione dello sviluppo di SONAR, Noel Borthwick (CTO di SONAR) ha pubblicato l'annuncio sul forum di Cakewalk.\nIl 4 aprile 2018 BandLab Technologies ha rilanciato SONAR come programma gratuito con tutte le funzionalit\u00e0 base di SONAR Platinum, con il nome di \"Cakewalk by BandLab\"."}
{"id": "1728584", "revid": "125325091", "url": "https://it.wikipedia.org/wiki?curid=1728584", "title": "The Impressionists", "text": "The Impressionists \u00e8 una mini-serie tv in quattro parti del 2006 diretta da Tim Dunn e basata sulla corrente pittorica degli Impressionisti."}
{"id": "1728585", "revid": "190505", "url": "https://it.wikipedia.org/wiki?curid=1728585", "title": "Litobio", "text": ""}
{"id": "1728588", "revid": "287204", "url": "https://it.wikipedia.org/wiki?curid=1728588", "title": "Irisbus Recreo", "text": ""}
{"id": "1728593", "revid": "599013", "url": "https://it.wikipedia.org/wiki?curid=1728593", "title": "Edwin Villafuerte", "text": ""}
{"id": "1728606", "revid": "52076", "url": "https://it.wikipedia.org/wiki?curid=1728606", "title": "Assemblaggio antracologico", "text": ""}
{"id": "1728614", "revid": "889336", "url": "https://it.wikipedia.org/wiki?curid=1728614", "title": "Jorge Guagua", "text": ""}
{"id": "1728619", "revid": "834", "url": "https://it.wikipedia.org/wiki?curid=1728619", "title": "Lexington, Kentucky", "text": ""}
{"id": "1728620", "revid": "599013", "url": "https://it.wikipedia.org/wiki?curid=1728620", "title": "Jos\u00e9 Perlaza", "text": ""}
{"id": "1728625", "revid": "486946", "url": "https://it.wikipedia.org/wiki?curid=1728625", "title": "Voenno-Vozhdushnye Sily (Qazaqstan Respublikasy)", "text": ""}
{"id": "1728631", "revid": "767487", "url": "https://it.wikipedia.org/wiki?curid=1728631", "title": "Visite \u00e0 Hans Hartung", "text": "Visite \u00e0 Hans Hartung \u00e8 un cortometraggio del 1947 diretto da Alain Resnais e basato sulla vita del pittore franco-tedesco Hans Hartung."}
{"id": "1728637", "revid": "287204", "url": "https://it.wikipedia.org/wiki?curid=1728637", "title": "Havard Nordtveit", "text": ""}
{"id": "1728638", "revid": "767487", "url": "https://it.wikipedia.org/wiki?curid=1728638", "title": "Hans Hartung (film)", "text": "Hans Hartung \u00e8 un documentario cortometraggio del 1971 diretto da Christian Ferlet e basato sulla vita del pittore franco-tedesco Hans Hartung."}
{"id": "1728642", "revid": "767487", "url": "https://it.wikipedia.org/wiki?curid=1728642", "title": "Aristide Coscia", "text": "Biografia.\nCrebbe nel folto vivaio dell'Alessandria come uno dei pi\u00f9 \u00ab\"classici e pacati prodotti\"\u00bb della locale scuola calcistica, con doti di regia e spunti offensivi. Era soprannominato \"Bolide\" per la sua fisicit\u00e0 imponente e \"Ridolini\" per la somiglianza con l'attore Larry Semon. Era cugino del musicista Gianni Coscia.\nA vent'anni pass\u00f2 alla Roma, con cui vinse uno scudetto; durante la seconda guerra mondiale fu arruolato tra i Bersaglieri e, con i compagni di squadra Amadei, Pant\u00f3, Borsetti, Andreoli, Jacobini e Ippoliti, si fece fotografare indossando il berretto piumato dell'Arma nel giorno della vittoria del campionato. Nel dopoguerra vest\u00ec anche le maglie di Juventus e Sampdoria.\nNel 1953, durante la militanza alla Sampdoria, fu coinvolto assieme al calciatore Vittorio Mornese in un incidente stradale a Nizza Monferrato, senza riportare gravi conseguenze. L'anno successivo abbandon\u00f2 l'attivit\u00e0 agonistica; avendo disputato 370 partite in Serie A, \u00e8 attualmente tra i primi cento calciatori pi\u00f9 presenti nel massimo campionato.\nRimase poi nel mondo del calcio come allenatore e come osservatore. Mor\u00ec nel 1979, all'et\u00e0 di 60 anni.\nCaratteristiche tecniche.\nMezzala, \u00ab\"maestro nel giocare a testa alta e nel far correre il pallone\"\u00bb, fu arretrato in mediana nel 1948 dall'allenatore della Sampdoria Baloncieri. Era un buon rigorista.\nAl termine del campionato di Serie B 1937-1938 Bruno Slawitz diede una descrizione lusinghiera del giovane Coscia, appena messosi in luce nelle file dell'Alessandria, sulle pagine del \"Calcio Illustrato\", riservandosi qualche dubbio sulla sua personalit\u00e0: \u00ab\"la mezzala lascia a bocca aperta per la naturalezza e la finezza del palleggio. Ricorda molto il Ferrari e possiede una ragguardevole classe. Ma, ahim\u00e8, tra tanta classe occorre un po' di sacro fuoco\"\u00bb.\nIl giornalista Ugo Boccassi ne ricorda la \u00ab\"chiara visione di gioco\"\u00bb e la capacit\u00e0 e l'intuito di \u00ab\"servire il compagno meglio piazzato\"\u00bb nel lanciare azioni d'attacco. Malgrado la fisicit\u00e0 imponente, non difettava di \u00ab\"eleganza di tocco e di movenze\"\u00bb, come testimoniava anche Ennio Mantella nel 1942: \u00ab\"torce e storce le gambe; le divincola; le rigira, maestro di finte: ed eccolo in area di rigore a lanciare il centravanti. Guarda di traverso, dopo un'azione, come il cacciatore la preda che fugge; e ricomincia, come danzasse\"\u00bb.\nAmedeo Amadei, che gioc\u00f2 con Coscia nella Roma, disse che era \u00ab\"un po' il Falc\u00e3o della squadra\" [che vinse lo scudetto 1942]\u00bb, e lo paragon\u00f2 \u00ab\"per l'eleganza\"\u00bb al suo concittadino Gianni Rivera.\nCarriera.\nGiocatore.\n1936-1938: gli esordi nell'Alessandria.\nAllievo di Umberto Dadone nelle giovanili dell'Alessandria, Coscia fu promosso in prima squadra dall'allenatore St\u00fcrmer e debutt\u00f2 in Serie A il 4 ottobre 1936, nella gara del Campo Testaccio persa per 0-1 contro i padroni di casa della Roma. Milit\u00f2 nei grigi in due stagioni non particolarmente felici per la compagine, che nel 1936-1937 retrocessero per la prima volta nella loro storia in B e l'anno successivo fallirono il ritorno nella massima categoria agli spareggi.\nCoscia si fece comunque notare in quel torneo cadetto per l'alta media realizzativa; al termine gli addetti ai lavori lo consideravano \u00ab\"una rivelazione del campionato ultimo [...], da molti competenti [...] designato degno successore dei Baloncieri, dei Ferrari, degli Scagliotti e dei Riccardi\"\u00bb. Intenzionata a trattenerlo malgrado le molte offerte presentate da altre squadre, l'Alessandria lo cedette infine alla Roma per 180\u00a0000 lire.\n1938-1943: la militanza nella Roma.\nAssieme al compagno di squadra Ceresa, Coscia pass\u00f2 dunque alla Roma, che dopo gli addii alla maglia giallorossa di Fulvio Bernardini e Attilio Ferraris ringiovan\u00ec la propria rosa. Coscia fu subito titolare, ed esord\u00ec in campionato con la maglia romanista il 18 settembre 1938, in Roma-Milan 1-0, servendo a Alghisi l\"'assist\" per la rete decisiva.\nCoscia fu titolare fisso della Roma per 5 stagioni; nel 1940-1941 contribu\u00ec al brillante percorso della squadra in Coppa Italia, poi persa in finale contro il . Nel 1941-1942 fu poi uno dei protagonisti della vittoria del primo scudetto della storia giallorossa: attorno a lui, incaricato della regia, ruotava il gioco, come testimoniato dal compagno di squadra Krieziu.\nCol compagno di reparto Renato Cappellini era autore di un gioco solido e concreto, che la stampa contrapponeva a quello pi\u00f9 fantasioso della coppia di mezzali laziali formata dagli argentini Pisa e Flamini. La sua maturitazione fu sottolineata dalla stampa: \u00ab\"quando Coscia venne a Roma aveva il brillio dell'entusiasta. Gli si \u00e8 attuito e, oggi, mira al sodo. Dicono abbia perduto il tiro: ma ha tanta furberia che unisce a tanto magnifico controllo di pallone\"\u00bb.\n\u00c8 ricordato anche per aver segnato un gol nell'ultima gara disputata dalla Roma sul Campo Testaccio, un'amichevole contro il Livorno del 30 giugno 1940 terminata 2-1 per i giallorossi. Non debutt\u00f2 mai in Nazionale, in parte per la drastica riduzione dell'attivit\u00e0 internazionale che si veric\u00f2 proprio dopo il 1940 a causa degli eventi bellici, in parte per la contemporanea ascesa della forte coppia di mezzali formata da Ezio Loik e Valentino Mazzola.\nIl dopoguerra: Juventus, Alessandria e Sampdoria.\nLasciata Roma al termine del campionato 1942-1943, Coscia torn\u00f2 al Nord. Disput\u00f2 il Campionato Alta Italia del 1944 nelle file dell'Ambrosiana-Inter e il Torneo Benefico Lombardo con il , mentre alla ripresa dei campionati ufficiali pass\u00f2 alla Juventus e sfior\u00f2 la vittoria del suo secondo scudetto personale: i bianconeri chiusero la Divisione Nazionale 1945-1946 alle spalle del Torino.\nAl ritorno della Serie A a girone unico milit\u00f2 per due stagioni nell'Alessandria; nella seconda segn\u00f2 dieci reti (cinque su rigore), non riuscendo per\u00f2 ad evitare la retrocessione dei grigi. Pass\u00f2 dunque alla Sampdoria; arretrato a centrocampo dall'allenatore Baloncieri, form\u00f2 con Bruno Gramaglia la coppia di mediani titolare nella stagione 1948-1949, ricordata per la vena dell'attacco \u00abatomico\u00bb Baldini-Bassetto e per un quinto posto rimasto, per oltre un decennio, il miglior risultato dei blucerchiati in Serie A. Dopo aver disputato diversi campionati in mediana (affiancato da Mannocci, Bergamo, Oppezzo), divenne riserva nel 1953, quando con l'avvento del tecnico Paolo Tabanelli la Sampdoria vir\u00f2 dal sistema al catenaccio. Disput\u00f2 la sua ultima partita in A il 30 maggio 1954, allo Stadio Luigi Ferraris contro la Lazio (0-0).\nAllenatore.\nLa prima esperienza da tecnico fu con il CRAL Cirio, sodalizio napoletano che concluse al primo posto il proprio girone di IV Serie nel 1954-1955; Coscia, \u00ab\"allenatore e giocatore\"\u00bb, venne indicato come \u00ab\"uno degli artefici del successo\"\u00bb. Il club, qualificato alla fase finale, manc\u00f2 l'ammissione agli spareggi per la promozione in Serie C; Coscia, a fine stagione, fu posto in lista di trasferimento.\nPi\u00f9 avanti fu ad Alessandria, dapprima come allenatore della Juniores e osservatore per la coppia Pedroni-Robotti. Nel 1964-1965 segu\u00ec la Juniores, per poi essere promosso alla guida della prima squadra a stagione in corso, dopo l'allontanamento di Henry Augustine, ottenendo la salvezza.\nNella stagione successiva rimase alla guida della formazione grigia, in collaborazione dapprima col direttore tecnico Federico Allasio, che venne allontanato gi\u00e0 dopo la quinta gara di campionato per divergenze con lo stesso Coscia, e poi con Gino Armano. La coppia fu infine esonerata poi a gennaio per i risultati negativi e sostituita da L\u00e1szl\u00f3 Sz\u00e9kely, che ottenne la salvezza.\nCoscia allen\u00f2 inoltre l'Altay di Smirne ed il ; nel 1968 fu ingaggiato dal Perugia, in Serie B, come secondo di Guido Mazzetti. Fu poi osservatore per la Juventus e per la Nazionale."}
{"id": "1728643", "revid": "599013", "url": "https://it.wikipedia.org/wiki?curid=1728643", "title": "Jurica Vranje\u0161", "text": ""}
{"id": "1728647", "revid": "114337762", "url": "https://it.wikipedia.org/wiki?curid=1728647", "title": "Centro radioelettrico sperimentale &quot;Guglielmo Marconi&quot;", "text": "Il Centro radioelettrico sperimentale \"Guglielmo Marconi\" (abbreviato CReSM) \u00e8 un ente pubblico italiano, costituito nel 1999, che svolge attivit\u00e0 di ricerca e sviluppo nelle telecomunicazioni e di formazione avanzata sulle nuove tecnologie del settore ICT. Esso \u00e8 la continuazione del \"Centro radioelettrico sperimentale di Torre Chiaruccia del Consiglio Nazionale delle Ricerche (CNR), fondato da Guglielmo Marconi nel 1933. Sedi attuali del centro sono a Trieste, all'interno dell'AREA Science Park, ad Ancona, a Lecce, a Santa Marinella (RM), ad Orvieto (TR) e ad Ivrea (TO) (da febbraio 2008). \nAttivit\u00e0 di ricerca.\nIl Centro effettua attivit\u00e0 di ricerca sulle seguenti tecnologie: "}
{"id": "1728655", "revid": "93556", "url": "https://it.wikipedia.org/wiki?curid=1728655", "title": "Regno di Valencia", "text": "Il Regno di Valencia fu istituito da Giacomo I d'Aragona (detto \"il Conquistatore\") come regno vassallo della Corona d'Aragona (ma indipendente) subito dopo la conquista della citt\u00e0 di Valencia ai Mori, e fu immediatamente ampliato arrivando, in pochi anni alla linea Biar-Busot, poi fu ulteriormente ampliato da Giacomo I e dai suoi successori. La capitale di questo regno era la citt\u00e0 di Valencia.\nAlla morte di Giacomo I, il regno, che fece sempre parte della Corona d'Aragona, pass\u00f2 al figlio primogenito, Pietro il Grande.\nIl regno di Valencia, nell'ambito della corona d'Aragona, mantenne sempre i propri \"fueros\" (valenciano: \"furs\", leggi ed editti propri del regno valenciano), per poi continuare a mantenerli nel regno di Spagna, sino a che, Filippo V di Spagna, dopo la fine della Guerra di successione spagnola, tra il 1707 ed il 1716 impose ai regni di Aragona, Maiorca e Valencia di uniformarsi alle leggi ed alle giurisdizioni castigliane, riducendo i vecchi regni al rango di province castigliane.\nPrologo.\nIl regno di Taifa di Valencia, nel 1085, fu tolto agli Amiridi (discendenti dalla famiglia dei Ban\u016b Ab\u012b \u2018\u0100mir, la famiglia di Almanzor), conquistato dalle truppe castigliane, guidate da \u00c1lvar F\u00e1\u00f1ez, ex luogotenente del Cid, che sino al 1086 govern\u00f2 la citt\u00e0 di Valencia, per conto del re di Castiglia, Alfonso VI, per poi cederla, come compensazione, ad al-Q\u0101dir, ex re di Toledo, spodestato, nel 1084, da Alfonso VI; al-Q\u0101dir divenne re di Valencia e rese omaggio al re di Castiglia ed inoltre si alle\u00f2 col re di Saragozza, al-Muqtadir, che aveva al suo servizio il Cid, che, nel 1090, ottenne dal conte di Barcellona, Raimondo Berengario III il protettorato di tutte le province musulmane a sudovest della Catalogna, praticamente i regni di Saragozza e Lerida, che continuarono ad esistere solo formalmente e data l'alleanza stipulata col regno di Valencia, il Cid si rec\u00f2 immediatamente a Valencia, con truppe miste, cristiane e musulmane, divenendo il protettore di al-Qadir.Nel luglio del 1093, dopo la morte del suo protetto (al-Q\u0101dir era stato ucciso durante una sollevazione a favore degli Almoravidi), il Cid assedi\u00f2 Valencia, e approfittando del conflitto interno tra i sostenitori e i contrari agli Almoravidi, riusc\u00ec ad occuparla, e, nel 1094, a liberarla dai filo-almoravidi; la citt\u00e0 divenne cos\u00ec un baluardo cristiano contro gli attacchi del sovrano degli Almoravidi, Y\u016bsuf Ibn T\u0101shf\u012bn, che dopo l'eventuale conquista di Valencia, oltre ai regni di Saragozza e Lerida, avrebbe potuto attaccare la contea di Barcellona ed il regno di Aragona. Dopo essere divenuto signore di Valencia, il Cid rinforz\u00f2 le difese della citt\u00e0 e, nel 1096, si alle\u00f2 col nuovo re d'Aragona, Pietro I di Aragona, dopo che quest'ultimo aveva occupato Huesca.Nel 1098, Rodrigo Diaz de Bivar, detto il Cid, occup\u00f2 Murviedro (l'antica Sagunto) e Almenara e rese suoi tributari i piccoli regni musulmani dei distretti vicini, ampliando il territorio del Regno.Il Cid mor\u00ec nel 1099, e sua moglie, do\u00f1a Jimena, fu regina del regno di Valencia.Per\u00f2, nel 1102, dopo aver resistito per tre anni ai continui attacchi del figlio dell'emiro Y\u016bsuf ibn T\u0101shf\u012bn, \u02bfAl\u012b b. Y\u016bsuf, chiese aiuto al cugino, Alfonso VI, che, raggiunta Valencia col proprio esercito, ritenne la citt\u00e0 indifendibile, anche perch\u00e9 nel frattempo gli Almoravidi avevano attaccato la Castiglia e abbandon\u00f2 la citt\u00e0, dopo averla data alle fiamme.\nCos\u00ec ebbe fine il primo regno cristiano di Valencia, dopo un'esistenza di circa dieci anni.\nLa Conquista di Valencia.\nLa conquista di Valencia a differenza di quella di Maiorca, venne compiuta con un importante contingente di aragonesi. Nel 1231, Giacomo I il conquistatore si riun\u00ec, ad Alca\u00f1iz, con il nobile Blasco di Alag\u00f3n ed il maestro degli ospitalieri, Hugo de Folcalquer, per fissare un piano di conquista dei territori valenciani. Blasco raccomand\u00f2 di assediare le citt\u00e0 della piana ed evitare le citt\u00e0 fortificate, tuttavia i primi luoghi ad essere conquistati furono due avamposti arroccati fra le montagne. Il primo fu Morella, al nord di Castell\u00f3n, conquistato da Blasco d'Alagon, nel 1232, che approfitt\u00f2 della debolezza del governo musulmano locale, mentre Giacomo I and\u00f2 alla conquista del secondo, Ares, e da qui si rec\u00f2 a Morella, dove Blasco fece atto di sottomissione e ottenne la citt\u00e0 come feudo.Nel 1233 venne pianificata la campagna ad Alca\u00f1iz, che consistette in tre tappe:\nGli anni seguenti a quest'ultima tappa, Giacomo I dovette far fronte a diverse rivolte dei Mori.Per evitare un'eccessiva espansione territoriale da parte della nobilt\u00e0 aragonese, pur essendo i due regni, di Aragona e di Valencia, uniti sotto un unico scettro, a livello amministrativo Giacomo I decise di mantenere separati il Regno di Valencia con quello della Corona d'Aragona, rispettando gli usi ed i costumi locali (i \"fueros valenciani\").\nLa Corona d'Aragona.\nNella seconda met\u00e0 del secolo XIII, con il re della corona di Aragona, Pietro il Grande, il regno di Valencia, che era abitato in prevalenza da musulmani, cominci\u00f2 ad essere ripopolato anche da cristiani ed Ebrei, dando vita a una societ\u00e0 multietnica, multiconfessionale e multiculturale.\nNella guerra civile di Castiglia, tra Pietro il Crudele ed Enrico di Trastamara, il re della corona d'Aragona Pietro IV appoggi\u00f2 il secondo permettendogli di transitare con le sue truppe nei possedimenti del regno di Valencia e dove dovette difendersi dall'attacco di Pietro I, che, nel 1356, alleato della repubblica di Genova, voleva riprendersi i territori murciani ceduti al regno di Valencia (questa guerra \u00e8 conosciuta come \"guerra dei due Pietri\" e termin\u00f2 nel 1361, senza vincitori n\u00e9 vinti, con la pace di Terrer del 18 maggio).\nNel secolo successivo, durante la Guerra contro Giovanni II (1462-1472), il trono della Corona di Aragona fu assegnato, prima al re di Castiglia, Enrico IV (1462-1463), poi al conestabile del Portogallo, Pietro (1463-1466) ed infine al conte di Provenza, Renato d'Angi\u00f2 (1466-1472), ma il regno di Valencia rimase sempre schierato dalla parte di Giovanni II di Aragona, che anche nei momenti peggiori della guerra mantenne sempre il possesso del regno di Valencia.\nCirca duecento anni dopo, durante la guerra dei mietitori in Catalogna sul trono dal Principato sedettero:\nma nessuno dei due regn\u00f2 nel Regno di Valencia, che rimase sotto il controllo di Filippo IV di Spagna.\nDurante la guerra di successione spagnola, il Regno di Valencia, assieme al resto della Corona d'Aragona, si schier\u00f2 dalla parte dell'Arciduca Carlo d'Austria, che si design\u00f2 come \"Carlo III di Spagna\" (da non confondere con il successivo Carlo III di Spagna). Ma la vittoria di Filippo d'Angi\u00f2, del Casato dei Borboni, che assunse il nome di Filippo V di Spagna, fece s\u00ec che, tra il 1707 ed il 1716, fosse imposto ai regni di Aragona, Maiorca e Valencia e al Principato di Catalogna di uniformarsi alle leggi ed alle giurisdizioni castigliane, riducendo cos\u00ec i vecchi regni al rango di province, con la conseguente perdita dello status di regno e la soppressione dei propri \"fueros\" (leggi ed editti propri di ogni regno)."}
{"id": "1728658", "revid": "3115", "url": "https://it.wikipedia.org/wiki?curid=1728658", "title": "Simone De Magistris", "text": "Biografia.\nSimone figlio di Giovanni Andrea De Magistris e di Camilla di Ambrogio, e fratello di Palmino e di Giovanfrancesco, entrambi pittori, faceva quindi parte di una famiglia di pittori di Caldarola in provincia di Macerata, nelle Marche. Anche i figli di Simone, Federico e Solerzio, svolsero l'attivit\u00e0 di pittori andando cos\u00ec a dar corpo alla cosiddetta \u201cScuola di pittura caldarolese\u201d\nSi form\u00f2 presso la bottega familiare e si spost\u00f2 quindi a Loreto, dove frequent\u00f2 brevemente la bottega dell'anziano Lorenzo Lotto. Tutte le biografie scritte su Simone De Magistris hanno inizio con la citazione: \nSimone era stato accompagnato nella bottega del Lotto da un altro pittore caldarolese dell'epoca, Durante Nobili, vecchia e fidata conoscenza del maestro veneto, ma il giovane allievo vi \"\u201cstette otto d\u00ec\u201d\" soltanto.\nFu senza dubbio, Simone l'autore di maggior talento che lo vede \"\u201ccome uno dei protagonisti dell'arte della Controriforma a cavallo fra il \u2018500 e il \u2018600. Il Manierismo trova in lui uno dei primi rappresentanti\u201d\".\nEbbe la fortuna di poter a lungo lavorare per il Cardinale Evangelista Pallotta, l'artefice del grande rinnovamento urbanistico della loro comune patria, Caldarola.\nGalleria d'immagini.\nSantuario di Santa Maria, Macereto, Visso, 1580-82, arco e catino absidale\n Chiesa dei Santi Martino e Giorgio, Vestignano, Caldarola, 1587-88, Pentittico degli altari frontali"}
{"id": "1728659", "revid": "767487", "url": "https://it.wikipedia.org/wiki?curid=1728659", "title": "Aldo Bobadilla", "text": ""}
{"id": "1728661", "revid": "1305772", "url": "https://it.wikipedia.org/wiki?curid=1728661", "title": "Prodotti agroalimentari tradizionali umbri", "text": "I Prodotti Agroalimentari Tradizionali umbri riconosciuti dal Ministero delle politiche agricole alimentari e forestali, su proposta della Regione Umbria sono i seguenti, aggiornati al 19 giugno 2007, data dell'ultima revisione dei P.A.T.:"}
{"id": "1728674", "revid": "1573940", "url": "https://it.wikipedia.org/wiki?curid=1728674", "title": "Tupaia belangeri", "text": "La tupaia settentrionale (Tupaia belangeri ()) \u00e8 una specie di tupaia diffusa in Cina sud-orientale, Thailandia e Indocina.\nDescrizione.\nMisura intorno ai 20\u00a0cm di lunghezza ai quali ne vanno sommati altrettanti di coda.\nIl pelo \u00e8 grigio-olivaceo coi peli striati di nero: tende ad inscurire man mano che si va nella parte posteriore del corpo e sulla coda. Il ventre \u00e8 giallastro, cos\u00ec come le zampe anteriori e la gola.\nHa il muso piuttosto corto e tozzo, una fascia attorno agli occhi, le orecchie reniformi. Le zampe e il sottocoda sono nudi e di colore carnicino.\nLe zampe anteriori sembrano pi\u00f9 lunghe di quelle posteriori, che vengono tenute ripiegate come quelle degli scoiattoli.\nBiologia.\nSono animali solitamente monogami: ogni parto conta 3 cuccioli che vengono svezzati poco dopo il mese d'et\u00e0 e ad appena tre mesi sono gi\u00e0 sessualmente maturi.\nTassonomia.\nFino a poco tempo fa la si classificava come sottospecie della tupaia comune (\"Tupaia glis belangeri\"), mentre al giorno d'oggi l'animale gode dello status di specie a s\u00e9 stante, anzi presenta a sua volta numerose sottospecie:\nRapporti con l'uomo.\nQuesta specie di mammiferi \u00e8 una delle 16 selezionate per il sequenziamento del DNA a fini di ricerca."}
{"id": "1728675", "revid": "729019", "url": "https://it.wikipedia.org/wiki?curid=1728675", "title": "Tra cielo e terra (Piero Pel\u00f9)", "text": "Tra cielo e terra \u00e8 il primo DVD dal vivo del cantante italiano Piero Pel\u00f9, pubblicato il 26 novembre 2004.\nDescrizione.\nIl video \u00e8 stato registrato il 29 agosto 2004 davanti a 40.000 persone allo Stadio del Mare di Pescara, \u00e8 stato pubblicato dalla Warner Music Italia\nLa ripresa del concerto ha vissuto passaggi travagliati. La corrente elettrica \u00e8 saltata a pi\u00f9 riprese, imponendo dei tagli ad alcune delle canzoni in scaletta e causando problemi di varia natura all'impianto elettrico, in particolare ai fari dell'americana. Il concerto \u00e8 cominciato con un po' di ritardo. Piero nell'intro di Toro Loco urla al pubblico presente: \"Non siamo qui per rimboccarvi le coperte, ok!\"\nIl brano \"Vivere il mio tempo\" \u00e8 stato eseguito interamente alla luce di fari completamente bianchi, diversamente da quanto accaduto in live precedenti. \"Regina di Cuori, Gioconda, Io ci sar\u00f2\" e \"A denti stretti\" sono state tagliate e incollate in sede di montaggio come in un medley. I continui problemi tecnici hanno infine portato al taglio dalla scaletta di brani quali \"Lo spettacolo\" e \"Tex\".\nI contenuti extra del DVD propongono un'intervista a Piero Pel\u00f9, il dietro le quinte del concerto, riprese dalla sala prove e una breve intervista alla band al completo."}
{"id": "1728678", "revid": "599013", "url": "https://it.wikipedia.org/wiki?curid=1728678", "title": "Gilles Yapi Yapo", "text": "Biografia.\nNel 2014, in una video-confessione pubblicata sul sito di una chiesa evangelica libera, raccont\u00f2 di aver vissuto un periodo di dipendenza da sesso, pornografia e magia nera. Un conoscente lo aveva introdotto nel mondo dell'occultismo e da l\u00ec inizi\u00f2 ad avere problemi finanziari, perse la stabilit\u00e0 mentale, e pens\u00f2 anche al suicidio. Solo quando gli chiesero di sacrificare suo figlio per salvarsi si rese conto di essersi spinto troppo oltre e da allora ha dichiarato di essere rinato e uscito da quella crisi personale, affidandosi alla fede cristiana.\nCarriera.\nInizi\u00f2 la sua carriera calcistica nella societ\u00e0 ivoriana dell'ASEC Mimosas, accademia in cui militavano anche giocatori come Emmanuel Ebou\u00e9, Arthur Boka, Salomon Kalou, Aruna Dindane, Gervinho, Kolo e Yaya Tour\u00e9. Nel 2001 si trasfer\u00ec in Belgio, al Beveren, dove rimase fino al 2004. Successivamente gioc\u00f2 per due stagioni in Ligue 1, massima divisione francese, con la maglia del Nantes.\nGioc\u00f2 in Svizzera con Young Boys e Basilea. Con i rossobl\u00f9 vinse tre campionati svizzeri consecutivi e una coppa nazionale oltre a raggiungere, nella stagione 2012-2013, le semifinali di Europa League.\nDopo una stagione nella UAE Arabian Gulf League, torn\u00f2 in Svizzera, questa volta allo Zurigo.\nIl 9 novembre, durante una partita tra Zurigo e Aarau, Sandro Wieser, suo ex compagno di squadra ai tempi del Basilea, con una dura entrata gli ha provocato un grave infortunio ai legamenti del ginocchio destro. Il bollettino medico \u00e8 sconcertante: rottura del legamento crociato anteriore, lacerazione del menisco, rottura del tendine rotuleo, gravi danni alla cartilagine e livido profondo sulla coscia. Il suo club ha sporto una denuncia penale contro l'avversario, che il 6 maggio 2015 \u00e8 stato ritenuto colpevole di lesioni colpose, venendo condannato a una pena pecuniaria con la condizionale di 180 aliquote giornaliere e ad una multa di 10'000 franchi."}
{"id": "1728681", "revid": "767487", "url": "https://it.wikipedia.org/wiki?curid=1728681", "title": "Oreste Ravanello", "text": "Note biografiche.\nCostretto a studiare privatamente dopo essere stato allontanato dal liceo musicale \"Benedetto Marcello\" di Venezia, fu allievo di Andrea Girardi e Angelo De Santi: presso il primo studi\u00f2 organo e composizione, presso il secondo storia della musica e canto gregoriano. Questi insegnamenti, quando Ravanello aveva 16 anni, gli valsero la possibilit\u00e0 di diplomarsi all'Associazione Italiana Santa Cecilia. Un anno dopo essersi diplomato prese a lavorare come organista alla Cappella Marciana e, sei anni pi\u00f9 tardi, divent\u00f2 primo organista della Basilica di San Marco. Negli anni successivi collabor\u00f2 intensamente con Lorenzo Perosi e Marco Enrico Bossi: celebri, ai tempi, furono le sfide fra i tre, che si esibivano - a volte davanti a Giuseppe Sarto - improvvisando con gli organi della Basilica.\nDal 1898 al 1936 fu inoltre direttore della Cappella Musicale della Basilica del Santo di Padova, dal 1902 insegn\u00f2 organo al liceo Marcello, che in giovent\u00f9 l'aveva respinto, e dal 1912 alla morte diresse l'istituto musicale \"Cesare Pollini\" patavino, tenendo una cattedra di composizione e spendendosi perch\u00e9 l'istituto diventasse un conservatorio, cosa che effettivamente avvenne.\nOpere.\nConsiderato uno dei pi\u00f9 stimati organisti del suo tempo, Ravanello si dedic\u00f2 principalmente alla composizione di musica liturgica, diventando uno dei pi\u00f9 influenti compositori del tempo di concerti per organo. All'insegnamento dell'organo dedic\u00f2 anche due raccolte di studi. Scrisse volumi su composizione e accompagnamento del canto gregoriano e il metodo \"L'organista di chiesa\" (redatto in collaborazione con Luigi Bottazzo). Fu un sostenitore del Movimento Ceciliano e dedic\u00f2 parte della sua vita all'analisi della polifonia e in particolare delle composizioni di Giovanni Pierluigi da Palestrina.."}
{"id": "1728683", "revid": "171091", "url": "https://it.wikipedia.org/wiki?curid=1728683", "title": "Prodotti agroalimentari tradizionali valdostani", "text": "I prodotti agroalimentari tradizionali valdostani, riconosciuti dal Ministero delle politiche agricole alimentari e forestali su proposta della Regione Valle d'Aosta, sono trentasei, come risulta dall'elenco aggiornato al 10 febbraio 2020 (ventesima revisione dei P.A.T.)."}
{"id": "1728685", "revid": "599013", "url": "https://it.wikipedia.org/wiki?curid=1728685", "title": "Blaise Kouassi", "text": ""}
{"id": "1728686", "revid": "72396", "url": "https://it.wikipedia.org/wiki?curid=1728686", "title": "Prodotti agroalimentari tradizionali della Basilicata", "text": ""}
{"id": "1728688", "revid": "729019", "url": "https://it.wikipedia.org/wiki?curid=1728688", "title": "Montreal (castello)", "text": "Montreal era un castello crociato sito nella parte orientale del Wadi Araba, costruito sul fianco di una montagna rocciosa di forma conica. Le rovine di Montreal, detto in arabo Shobak o Sawbak, si trovano attualmente nel territorio giordano.\nStoria.\nIl castello fu edificato nel 1115 dal re Baldovino I di Gerusalemme durante una spedizione in quell'area, che gli valse tra l'altro la conquista di Aqaba, sul Mar Rosso (1116). \nProprio per onorare l'interessamento diretto del sovrano nella sua costruzione, il castello fu originariamente chiamato \"Mons Regalis\" (\"Monte Reale\") o \"Krak de Montreal\". Per ragioni strategiche fu ubicato su una collina affacciata sulla piana di Edom, lungo le rotte dei pellegrini e delle carovane che muovevano dalla Siria verso l'Arabia. Questa posizione permetteva a Baldovino di controllare i commerci di tutta la regione, poich\u00e9 pellegrini e mercanti erano tenuti a chiedere speciali autorizzazioni per attraversarla. Inoltre, Montreal era circondato da terreni relativamente fertili ed era dotato di due cisterne che furono scavate nella collina, con una lunga e ripida scalinata che conduceva alle sorgenti che sgorgavano dall'interno dell'altura stessa.\nMontreal rimase propriet\u00e0 della famiglia reale del Regno di Gerusalemme fino al 1142, quando divenne parte della Signoria d'Oltregiordano. Ma proprio in questa fase, il centro della Signoria venne spostato a Kerak, una fortezza pi\u00f9 solida e meglio difendibile che sorgeva a nord di Montreal. Insieme a Kerak, il castello era tenuto a fornire all'esercito regio sessanta cavalieri.\nRinaldo di Chatillon e la caduta di Montreal.\nMontreal fu retto da Filippo di Milly, poi pass\u00f2 alla figlia Stefania, che lo port\u00f2 in dote al marito Rinaldo di Ch\u00e2tillon, ex Principe d'Antiochia. Rinaldo us\u00f2 il castello come base per attaccare le ricche carovane commerciali che transitavano nella regione, contravvenendo alle autorizzazioni al passaggio che egli stesso aveva garantito. E sempre a Montreal fece costruire delle navi che fece poi trasportare via terra fino al Mar Rosso, con l'intento di muovere guerra direttamente alla Mecca.\nQuesto atteggiamento di forte ostilit\u00e0 irrit\u00f2 profondamente il sultano ayyubide Saladino, che per ritorsione invase il regno nel 1187. Ne deriv\u00f2 una catena di eventi che portarono alla disastrosa sconfitta di Hattin e alla caduta di Gerusalemme nelle mani dei musulmani. \nDopo aver ucciso personalmente Rinaldo di Chatillon ad Hattin, Saladino mosse contro Montreal, che fu assediata alla fine dello stesso anno. Data la sua ubicazione in collina, il sultano non pot\u00e9 impiegare macchine belliche e l'assedio si protrasse per quasi due anni, durante i quali gli assediati \u2013 dicono le fonti dell'epoca\u00a0\u2013 furono costretti a vendere mogli e figli in cambio di cibo. L'episodio \u00e8 riportato anche a proposito dell'assedio di Kerak. Quando la fortezza cadde, nel maggio del 1189, le famiglie dei difensori furono restituite loro sane e salve. \nCon l'invasione dei Mamelucchi anche Montreal fu conquistata e ricostruita.\nMontreal oggi.\nCi\u00f2 che resta delle originali fortificazioni crociate rappresenta infatti solo una piccola parte del complesso. Il sito non \u00e8 mai stato completamente scavato, per cui non tutto \u00e8 stato riportato alla luce. Le torri e le mura originali sono decorate con iscrizioni incise nella pietra che datano alle ristrutturazioni mamelucche del XIV secolo, mentre gli ambienti interni sono prevalentemente ridotti in rovina.\nIl progetto Shawbak.\nIl castello \u00e8 attualmente affidato agli studi di un'\u00e9quipe archeologica italiana dell'Universit\u00e0 di Firenze."}
{"id": "1728692", "revid": "599013", "url": "https://it.wikipedia.org/wiki?curid=1728692", "title": "G\u00e9rard Gnanhouan", "text": ""}
{"id": "1728693", "revid": "3831", "url": "https://it.wikipedia.org/wiki?curid=1728693", "title": "Centro radioelettrico sperimentale Guglielmo Marconi", "text": ""}
{"id": "1728697", "revid": "1893", "url": "https://it.wikipedia.org/wiki?curid=1728697", "title": "Riot Grrl", "text": ""}
{"id": "1728702", "revid": "647919", "url": "https://it.wikipedia.org/wiki?curid=1728702", "title": "Tertullianus", "text": ""}
{"id": "1728712", "revid": "79968", "url": "https://it.wikipedia.org/wiki?curid=1728712", "title": "Augustinus", "text": ""}
{"id": "1728714", "revid": "339392", "url": "https://it.wikipedia.org/wiki?curid=1728714", "title": "Hieronymus", "text": ""}
{"id": "1728716", "revid": "599013", "url": "https://it.wikipedia.org/wiki?curid=1728716", "title": "Boubacar Barry", "text": "Carriera.\nNazionale.\nDurante la Coppa d'Africa 2012 \u00e8 stato l'unico portiere del torneo a non avere subito goal. Risulta fondamentale nella vittoria della Coppa d'Africa 2015, nella finale contro il Ghana, parando il penalty al portiere avversario Razak e segnando subito dopo quello della vittoria. Il 3 marzo lascia la nazionale."}
{"id": "1728719", "revid": "1566286", "url": "https://it.wikipedia.org/wiki?curid=1728719", "title": "Madhuri Dixit", "text": "Esord\u00ec a nel cinema indiano, la cosiddetta Bollywood nel 1984 con il film Abodh, mentre ancora era studentessa, recitando in numerose pellicole di grande successo nel mercato asiatico, da \"Dil To Pagal Hai\" a \"Devdas\". Stimata tra il pubblico mediorientale per la sua avvenenza e floridezza - sfidando pi\u00f9 volte una certa morale locale rigida - nonch\u00e9 per le sue doti canore, in quanto d'obbligo nella filmografia indiana, ha conquistato notoriet\u00e0 anche in Occidente attraverso pellicole di qualit\u00e0 adatte al gusto occidentale. Grazie all'interpretazione di Chandramukhi proprio in \"Devdas\", vinse il premio come Miglior Attrice non protagonista ai Filmfare Awards.\nA causa della maternit\u00e0, interruppe momentaneamente la sua carriera nel 2002, per riprenderla nel 2007."}
{"id": "1728721", "revid": "125138518", "url": "https://it.wikipedia.org/wiki?curid=1728721", "title": "Chiesa dei Santi Donato e Biagio in Carraia", "text": "La chiesa dei Santi Donato e Biagio in Carraia \u00e8 un luogo di culto di Capannori.\nStoria e descrizione.\nL'edificio attuale risale al XVII secolo ed \u00e8 situato con abside a est. Le precedenti fondamenta erano pi\u00f9 piccole e con abside volto a mezzogiorno; la prima piccola chiesuola era antecedente all'anno 1000.\nPresenta una costruzione a tre navate e a quattro spioventi; all'interno \u00e8 affrescata sulle volte ed ha una pavimentazione smaltata eccetto la zona dell'altar maggiore, piastrellata in marmo. Gli altari laterali sono dedicati, quello a sinistra alla presentazione di Maria Vergine al tempio, e quello a destra a Maria Nostra Signora. La statua posta a questo altare, di terracotta invetriata, \u00e8 di altissimo pregio artistico ed \u00e8 stata attribuita a Matteo Civitali. \nSopra la porta centrale \u00e8 posto l'organo. Questo, con cassa e cantoria in mogano riccamente lavorate, risale alla fine dell'Ottocento ed \u00e8 opera della ditta organaria Agati Tronci. Esso \u00e8 tuttora funzionante, anche se necessita di restauri, ed \u00e8 apprezzabile per il bel timbro del suono e la quantit\u00e0 relativamente abbondante dei registri.\nAll'esterno la chiesa \u00e8 costruita in pietra di Guamo, come il seicentesco campanile che presenta le quattro campane dedicate ai santi protettori del paese e alla Madonna Addolorata.\nSul fianco sinistro dell'edificio si trova un piccolo ma elegante portico che, come testimonia una targa apposta sul muro antistante, risale anch'esso al XVII secolo. Sul medesimo lato, poco discosta dalla chiesa, si trova una tipica Croce della Passione in metallo, purtroppo frammentaria, eretta in occasione dell'Anno Santo 1900 (come si legge sul basamento).\nReimpiegato su un muro antistante il lato sud del campanile, si trova un bassorilievo marmoreo di discrete dimensioni raffigurante probabilmente San Bernardo di Chiaravalle (cos\u00ec interpretabile anche per la presenza della mitria ai piedi, a significare il rifiuto della dignit\u00e0 vescovile); la mancanza di attributi pi\u00f9 significativi impedisce per\u00f2 un'identificazione certa. Il manufatto \u00e8 stilisticamente antecedente al XVIII secolo.\nIl campanile staccato dalla chiesa ospita un doppio di quattro campane in Mi3 frigio, fuse da Luigi Magni e figli di Lucca nel 1947 (di cui la maggiore ha un peso di 1111 kg).\nPer molti anni il complesso ha sub\u00ecto l'ingombrante presenza, a pochi metri di distanza, del casello autostradale di Capannori (sulla A11 Firenze-Mare), il cui traffico conseguente \u00e8 stato concausa di gravi danni alla struttura della chiesa. Nel 2008 l'uscita per Capannori \u00e8 stata spostata molto pi\u00f9 a Est (in localit\u00e0 Frizzone) e l'edificio ha goduto di alcuni interventi di restauro."}
{"id": "1728725", "revid": "287204", "url": "https://it.wikipedia.org/wiki?curid=1728725", "title": "Jun'ichi Kouchi", "text": ""}
{"id": "1728727", "revid": "1354930", "url": "https://it.wikipedia.org/wiki?curid=1728727", "title": "Giro del Trentino 2008", "text": "Il Giro del Trentino 2008, trentaduesima edizione della corsa, si \u00e8 svolto tra marted\u00ec 22 aprile e venerd\u00ec 25 aprile 2008 lungo un percorso totale di 539,3\u00a0km, suddiviso in quattro tappe. Faceva parte del circuito UCI Europe Tour 2008, categoria 2.1, ed \u00e8 stato vinto da Vincenzo Nibali."}
{"id": "1728728", "revid": "1543377", "url": "https://it.wikipedia.org/wiki?curid=1728728", "title": "Lorelei Travis", "text": "Lorelei Travis \u00e8 un personaggio dei fumetti, creato da David Hine (testi) e David Yardin (disegni), pubblicato dalla Marvel Comics. La sua prima apparizione \u00e8 in \"District X\" n. 1 (maggio 2004).\nBiografia del personaggio.\nVita a Mutant Town.\nLorelei Travis \u00e8 una mutante capace di controllare il movimento dei propri capelli con la semplice forza di volont\u00e0. Lavora nel locale per mutanti \"Wildkat Klub\", come ballerina esotica, situato a \"Mutant Town\", quartiere immaginario ai sobborghi di New York, pattugliato da Alfiere e Ismael Ortega, ufficiale di polizia. Sopravvissuta all'esplosione di una bomba, Lorelei \u00e8 una dei pochi mutanti che hanno mantenuto i propri poteri dopo la maxisaga \"House of M\".\nM-Day e 198.\nToad, dopo aver salvato Lorei da una banda di \"Purity\", che le avevano rasato la testa per il semplice fatto che fosse ancora una mutante, l'accompagn\u00f2 allo Xavier Institute dove divenne parte dei 198. Qui conobbe ed ebbe una relazione con il misterioso Mr. M, il quale, grazie ai propri poteri di manipolazione della realt\u00e0 le fece ricrescere i capelli. La loro relazione ebbe vita breve, poich\u00e9 dopo uno scontro con Magma (controllata telepaticamente da Johnny Dee) Mr. M mor\u00ec e mut\u00f2 in uno sciame di farfalle che si disperse in giro per il mondo. Poich\u00e9 lo \"O*N*E\" (Ufficio per le Emergenze Nazionali) riteneva necessario impiantare a tutti i mutanti sopravvissuto un chip che permettesse loro di rintracciarli, Lorelei ed altri cominciarono a progettare la loro fuga.\nCivil War.\nDopo che il gruppo dei \"New Warriors\" mor\u00ec a causa del criminale Nitro portando con loro quasi l'intera cittadina di Stepford e dando inizio agli eventi della maxi-saga \"Civil War\", Domino, Calibano e Shatterstar irruppero allo Xavier Institute e fecero fuggire tutti gli occupanti. I 198 si rifugiarono in una base dello \"S.H.I.E.L.D.\" nel mezzo del deserto del Nevada. Controllata dal mutante Johnny Dee, Lorelei diede l'avvio alla sequenza di auto-distruzione della base, nella quale erano contenute armi sperimentali ed instabili. Grazie all'aiuto di Ciclope, Alfiere, Iron Man, Ms. Marvel e delle Super Sentinelle, i 198 riuscirono a fuggire prima della detonazione. Attualmente la loro posizione \u00e8 sconosciuta.\nPoteri e abilit\u00e0.\nLorelei possiede capelli prensili, controllabili attraverso la sua forza di volont\u00e0.\nAltre versioni.\nNella realt\u00e0 di \"House of M\", Lorelei \u00e8 membro assieme a Mr. M del \"Centre for Transformation and Illumination\", il cui scopo \u00e8 quello di scoprire e gestire il potenziale mutante nei giovani tramite il \"Rite of Transformation\"."}
{"id": "1728730", "revid": "640469", "url": "https://it.wikipedia.org/wiki?curid=1728730", "title": "Michele Campanella", "text": "Biografia.\nNato a Napoli, annovera tra i suoi avi il filosofo Tommaso Campanella, lo scultore Emanuele Caggiano (maestro di Vincenzo Gemito), il pittore siciliano Giuseppe Sciuti. Intraprende lo studio del pianoforte fin da giovane per poi entrare nel Conservatorio San Pietro a Majella, dove si diplomer\u00e0 con il maestro Vincenzo Vitale. Nel 1966 vince, ancora studente, il premio Casella.\nComincia la sua carriera come pianista per poi dedicarsi alla direzione d'orchestra e alla saggistica. Nel corso degli anni si specializza nel repertorio lisztiano; viene cos\u00ec internazionalmente riconosciuto come uno dei maggiori virtuosi e interpreti lisztiani, diventando nel 2008 presidente del \"chapter\" italiano dell\u2019American Liszt Society.\nCarriera.\nNel corso degli anni ha approfondito lo studio di autori quali Clementi, Weber, Poulenc, Busoni, Rossini, Brahms, Scarlatti, Ravel e Liszt. Per quest'ultimo ha inciso un\u2019antologia di Parafrasi, i \"12 Studi d\u2019esecuzione trascendentale\", e una scelta di brani del tardo periodo suonati sul Bechstein che appartenne a Liszt. Successivamente pubblica, per la Brilliant Classics, altri 12 album dedicati all'opera lisztiana.\nDopo questa esperienza inizia a incidere per varie etichette, come EMI, Philips Records e Fon\u00e8, eseguendo brani di repertorio pianistico. Campanella si dedica quindi all'esecuzione di tutti i concerti di Beethoven e Mozart, e l\u2019integrale della musica per pianoforte di Brahms.\nParallelamente ai lavori di incisione, inizia una serie di concerti internazionali con le principali orchestre europee e statunitensi, collaborando con direttori quali Claudio Abbado, Aldo Ceccato, Eliahu Inbal, Charles Mackerras, Zubin Mehta, Riccardo Muti e Christian Thielemann.\nNel 1983 diventa membro dell'Accademia di Santa Cecilia, nonch\u00e9 dell\u2019Accademia Filarmonica Romana e dell\u2019Accademia nazionale Cherubini di Firenze.\nNel 1986 diventa titolare della cattedra di pianoforte all'Accademia Musicale Chigiana di Siena, tiene inoltre corsi di perfezionamento a Ravello dal 1996 al 2004 e un corso annuale all'Universit\u00e0 Suor Orsola Benincasa. Nel 2012 iniziano le masterclass a Villa Pennisi (Acireale) fino al 2018. Nel 2019 inizia la masterclass con la pianista Monica Leone presso la scuola Hans Werner Henze di Montepulciano.\nNegli anni \u201990 inizia ad approfondire il repertorio di musica da camera, collaborando con Salvatore Accardo e Rocco Filippini.\nNell'estate del 2005 viene pubblicata dal Rossini Opera Festival la registrazione della Petite Messe Solennelle di Rossini, eseguita da Campanella a Pesaro.\nNel 2011, in occasione del bicentenario della nascita di Franz Liszt, vengono organizzati una serie di concerti solistici che vedono Campanella esibirsi in Italia e all'estero, incluso un concerto con la collaborazione dell\u2019Orchestra Luigi Cherubini.\nNello stesso anno tiene concerti a Buenos Aires, a Tokyo (Suntory Hall) e a Chicago insieme a Riccardo Muti e alla Chicago Symphony Orchestra con la quale esegue il Primo Concerto per pianoforte e orchestra in occasione delle celebrazioni lisztiane. Sempre nel 2011, insieme all'Accademia Nazionale di Santa Cecilia e all\u2019Accademia Musicale Chigiana, Campanella crea e dirige all'Auditorium Parco della Musica una serie di maratone lisztiane, nel corso delle quali viene eseguita l\u2019integrale della musica scritta per il pianoforte da Liszt.\nNel 2013, l\u2019anno del bicentenario della nascita di Richard Wagner e Giuseppe Verdi, Campanella partecipa ad una serie di concerti dedicati alle Parafrasi di Franz Liszt, in Italia, Ungheria, Spagna, Russia, Germania e Cina; la Brilliant Classics dedica a queste composizioni un cofanetto di 3 CD\u00a0\u2013 Special Edition. Nello stesso anno si esibisce in tour negli Stati Uniti con il Fine Arts Quartet, in Sud America con il violinista Boris Belkin.\nInteressato alle sonorit\u00e0 jazz, realizza un album edito da Cam Jazz, dedicato all'improvvisazione su musiche di Ravel e Debussy con il sassofonista Javier Girotto, intitolato \"Musique sans fronti\u00e9res\" e portato in tour nel 2015. Nel 2016 si esibisce al Teatro alla Scala e al Teatro Verdi di Trieste con il Quartetto della Scala. Nel 2017 viene pubblicato un album con l'incisione della Sonata di Liszt.\nA giugno 2018 la Cam Jazz pubblica l'album \"Vers la grande porte de Kiev\", il secondo realizzato in collaborazione con Javier Girotto. Nello stesso anno Campanella inaugura la stagione di musica da camera dell'Accademia Nazionale di Santa Cecilia, dirigendo la \"Petite Messe Solennelle\" di Rossini.\nCon questa esperienza, oltre all'attivit\u00e0 solistica, Campanella inizia a collaborare in veste di direttore-solista con le principali orchestre italiane, come l\u2019Orchestra dell\u2019Accademia Nazionale di Santa Cecilia, l\u2019Orchestra della Toscana, l\u2019Orchestra da Camera di Padova e del Veneto, I Virtuosi Italiani e l\u2019Orchestra Haydn di Bolzano e Trento."}
{"id": "1728743", "revid": "1305772", "url": "https://it.wikipedia.org/wiki?curid=1728743", "title": "Geek Stink Breath", "text": "Geek Stink Breath \u00e8 un singolo del gruppo musicale statunitense Green Day, pubblicato il 25 settembre 1995 come primo estratto dal quarto album in studio \"Insomniac\"."}
{"id": "1728749", "revid": "729019", "url": "https://it.wikipedia.org/wiki?curid=1728749", "title": "Stazione di Alexanderplatz", "text": "La stazione di Alexanderplatz \u00e8 una stazione ferroviaria di Berlino. Si trova nel quartiere Mitte, nei pressi della piazza omonima e della torre della televisione.\n\u00c8 posta sotto tutela monumentale (\"Denkmalschutz\").\nStoria.\nLa stazione di Alexanderplatz venne costruita dal 1878 al 1882 come parte della \"Stadtbahn\", la ferrovia che attraversa da ovest a est l'intera citt\u00e0; la linea fu costruita con quattro binari, dei quali due erano dedicati al traffico ferroviario a lunga percorrenza, e i due restanti al traffico urbano (elettrificati nel 1928 e divenuti nel 1930 \"S-Bahn\").\nLa grande tettoia ad arco venne ricostruita dal 1963 al 1964 su progetto di un collettivo guidato da Hans-Joachim May e G\u00fcnther Andrich.\nStrutture e impianti.\nLa struttura, coperta da una grande volta con pannelli in vetro ed ai piedi del \"Fernsehturm\" , conta 4 binari (tutti con marciapiede), di cui 2 al servizio della \"S-Bahn\".\nL'impianto non avendo alcuno scambio, \u00e8 tecnicamente definibile come fermata.\nMovimento.\nLa fermata \u00e8 servita dalle linee S\u00a03, S\u00a05, S\u00a07 e S\u00a09 della S-Bahn, dalla linea regionale RB\u00a014 e dalle linee regionali espresse RE\u00a01, RE\u00a02 e RE\u00a07."}
{"id": "1728754", "revid": "150809", "url": "https://it.wikipedia.org/wiki?curid=1728754", "title": "Falc\u00e3o (giocatore di calcio a 5)", "text": ""}
{"id": "1728757", "revid": "287204", "url": "https://it.wikipedia.org/wiki?curid=1728757", "title": "Lago Umm al Binni", "text": "Il lago di Umm al-Binni si trova nelle paludi di al-\u02bfAm\u0101ra nel Sud dell'Iraq, approssimativamente a 45\u00a0km a nord-ovest della confluenza tra i fiumi Tigri ed Eufrate.\nAttualmente il lago - che ha un diametro all'incirca di 3,4\u00a0km - \u00e8 parzialmente disseccato: per la sua forma e per altri elementi si ritiene che possa essere stato creato da un impatto astronomico avvenuto nella nostra era geologica dell'Olocene.\nEvidenze per un'origine da impatto.\nSharad Master, un geologo specializzato in crateri d'impatto, esaminando foto satellitari ipotizz\u00f2 che il lago di Umm al-Binni potesse avere un'origine meteoritica basandosi sulla sua forma quasi circolare, il profilo del suo bordo e sul suo aspetto generale in contrasto con quello degli altri laghi della zona: Master escluse la possibilit\u00e0 che il lago avesse un'origine carsica, che fosse un duomo salino, una deformazione tettonica, un'intrusione di origine vulcanica o che avesse avuto un'origine umana.\nMaster (2001-2002) sulla base dell'et\u00e0 dei sedimenti depositati dal Tigri-Eufrate (Larsen &amp; Evans 1978) assegna al lago un'et\u00e0 non superiore a 5.000 anni. L'assenza di testimonianze coeve all'evento induce a ritenere che l'evento sia accaduto tra il 3000 a.C. e il 5000 a.C. (Master 2002). Durante questo periodo di tempo, la regione di al-\u02bfAm\u0101ra era a circa 10 metri sotto il livello delle acque del Golfo Persico (Larsen &amp; Evans 1978: 237). L'impatto dovrebbe aver provocato un tsunami che devast\u00f2 le citt\u00e0 costiere dei Sumeri. Lo tsunami potrebbe cos\u00ec fornire un'alternativa all'origine dello strato di 2,6 metri scoperto durante lo scavo della citt\u00e0 di Ur effettuato nel 1954 da Leonard Woolley.\nEpopea di Gilgamesh.\nAlcuni passaggi dell'Epopea di Gilgamesh, scritta circa nel 1600-1800 a.C., potrebbero descrivere l'impatto e il susseguente tsunami suggerendo un legame con il cosiddetto \"diluvio sumero\" (Matthews 2001, Britt 2001): \u00ab[...] e i sette giudici dell'inferno, l'Annunaki, hanno alzato le loro torce, e illuminato la terra con la loro fiamma livida. Un'incredula disperazione sal\u00ec fino al cielo quando il dio della tempesta trasform\u00f2 la luce del giorno in tenebre, quando crep\u00f2 la terra come un vaso. Per un giorno intero la tempesta infuri\u00f2, gonfiando gli elementi mentre arrivava, sommergendo la gente come i flussi e riflussi di una battaglia; un uomo non avrebbe potuto vedere il suo fratello n\u00e9 la gente vista dall'aria.\nAnche gli dei furono terrorizzati dal diluvio, si rifugiarono nel pi\u00f9 alto dei cieli, nel cielo di Anu, battendo contro il muro del cielo nascondendosi come cani\u00bb (Sanders 1960).\nEffetti dell'impatto.\n\u00c8 stato suggerito che gli improvvisi cambiamenti nel clima e gli eventi catastrofici accaduti attorno al 2200 a.C., ivi incluso il collasso della civilt\u00e0 sumera, possano essere legati all'impatto di un asteroide o di una cometa (Bjorkman 1973, Weiss e altri 1993, Napier 1997, Peiser 1997, Courty 1997-1998, Master 2001-2002): pi\u00f9 specificatamente Master (2001-2002), Master e Woldai (2004-2006), e Hamacher (2005-2007) hanno ipotizzato che proprio l'impatto di Umm al Binni, vista la grande quantit\u00e0 di energia che ha sprigionato, possa essere il responsabile di questi eventi. Hamacher (2005-2007) usando equazioni che descrivono gli effetti di un impatto basate sui lavori di Glasstone e Dolan (1977), Shoemaker (1983), Collins e altri (2004), e di altri ricercatori, ha calcolato che un impatto avrebbe liberato tra i 190 ai 750 megatoni di TNT di energia cinetica, a seconda che rispettivamente il corpo impattante fosse stato di natura asteroidale o cometario. Questo risultato dipende dalla densit\u00e0 del corpo impattante, dalle sue dimensioni e dalla velocit\u00e0 dell'impatto: per creare un cratere delle dimensioni del lago di Umm al-Binni, una cometa, con densit\u00e0 5 e velocit\u00e0 di 25\u00a0km/s deve aver avuto un diametro di almeno 200-300 metri, invece un asteroide metallico di ferro-nichel, con densit\u00e0 7,9 e velocit\u00e0 di 15\u00a0km/s deve aver avuto un diametro di 90-110 metri: un tale impatto avrebbe effetti tali da causare una devastazione su un'area di migliaia di km\u00b2. Allo stato attuale, nonostante il grande numero di indizi in favore dell'origine meteoritica del lago Umm al-Binni pubblicati nella letteratura scientifica nessuna ricerca sul posto \u00e8 stata finora eseguita a causa dell'attuale situazione locale che rende pericolosa ogni campagna di ricerca \"in situ\"."}
{"id": "1728758", "revid": "1601148", "url": "https://it.wikipedia.org/wiki?curid=1728758", "title": "Ivan Moz\u017euchin", "text": "Biografia.\nFiglio di un'agiata famiglia russa, abbandona gli studi di giurisprudenza per recarsi a Kiev e l\u00ec coltivare la sua grande passione per il teatro. Presto subisce il fascino del cinema e, dopo alcune brevi comparse, esordisce come attore in \"Sonata a Kreutzer\" (1911), di P\u00ebtr \u010cardynin. Nel periodo pre-rivoluzionario si afferma lavorando soprattutto coi registi Evgenij Fran\u010devi\u010d Bauer, (\"La vita nella morte\", 1914) e Jakov Aleksandrovi\u010d Protazanov, (\"La dama di picche\", 1916, e \"Andrej Ko\u017euchov\", 1917).\nNegli anni della rivoluzione e nella incertezza produttiva che li accompagna, Ivan Moz\u017euchin segue l'onda migratoria che, al seguito dei grandi produttori Aleksandr Alekseevi\u010d Chan\u017eonkov e Josif Nikolaevi\u010d Ermol'ev, coinvolge registi, attori e tecnici russi, portandoli, prima in Crimea e, dal 1919, in diverse sedi europee. Moz\u017euchin, con la moglie Natalija Lisenko, segue Ermol'ev a Parigi dove il produttore si insedia nei vecchi stabilimenti della Path\u00e9, dove, nel 1922, Aleksandr Kamenka e Noel Bloch daranno vita alla Albatros. \u00c8 qui che modifica il suo cognome in Mosjoukine; ma, a conferma dell'internazionalit\u00e0 della sua fama, sar\u00e0 conosciuto anche come Moskine in Germania e Mozhukhin nel mondo di lingua anglosassone.\nIl tema del distacco e della nostalgia per la patria \u00e8 al centro del primo film interpretato dall'attore in Francia, \"L'avventura angosciosa\", (1920), di Protazanov, che ne mette in mostra, ancora una volta, le eccezionali capacit\u00e0 interpretative, a partire da una recitazione modernissima, priva di forzature melodrammatiche, caratterizzata da un'estrema misura nei gesti e nelle espressioni. \u00c8 interessante come Lev Vladimirovi\u010d Kule\u0161ov, nel suo famoso esperimento, si sia servito proprio di una medesima espressione di Moz\u017euchin, alternata a diverse situazioni drammatiche, alle quali si adattava alla perfezione, per confermare le sue teorie sulla relativa irrilevanza dell'esperienza professionale dell'attore.\nI film interpretati in Francia dall'attore sono quelli tipici dell'emigrazione russa: da un lato, per evidenti motivi commerciali, la rappresentazione dei classici della letteratura occidentale (\"Kean\", 1924, di Aleksandr Volkov), dall'altro motivi legati alla tradizione e alla cultura russe. Appartiene a quest'ultima categoria uno dei due film diretti da Moz\u017euchin, \"Le Brasier ardent\", (1924), preceduto nel 1921 da \"L'Enfant du carnaval\", (1921). In tutto questo periodo, in Russia, la fama dell'attore \u00e8 rimasta intatta, ed album ed almanacchi con le sue fotografie continuano a trovare ampia diffusione.\nIl tema della perdit\u00e0 d'identit\u00e0 \u00e8 centrale nel pirandelliano \"Il fu Mattia Pascal\", per cui Marcel L'Herbier lo volle nella parte del protagonista, e in cui l'attore d\u00e0, forse, il meglio di s\u00e9. Indimenticabile \u00e8 la sua duplice interpretazione nello scontro fisico tra Adriano Meis e il suo alter ego Mattia, col suo carico di memoria e sofferenza, da cui Adriano si illude di essersi liberato per sempre, col cambiamento di nome e luogo.\n\u00c8 questo il canto del cigno per Moz\u017euchin. Mentre il flusso migratorio della comunit\u00e0 cinematografica russa tende ad orientarsi in direzione delle nuove mecche del cinema, gli USA e gli stabilimenti Ufa in Germania, egli resta a Parigi, dove le sue caratteristiche interpretative e l'imperfetta conoscenza del francese lo colgono impreparato ad affrontare la sfida rappresentata dall'avvento del sonoro. In un'era del cinema in cui, anche per motivi culturali, il divismo si coniugava quasi esclusivamente al femminile \u2013 Asta Nielsen, Lyda Borelli, Francesca Bertini, Musidora, Mia May, Louise Brooks e molte altre\u00a0\u2013 Ivan Il'i\u010d Moz\u017euchin fu forse, con le parziali eccezioni di Conrad Veidt e Emil Jannings, l'unico divo del cinema.\nLa sua stessa morte, avvenuta nella miseria e nell'abbandono, nel 1939, \u00e8 in qualche modo avvolta nel mistero. Fu raccontato che, nella squallida stanza in cui fu trovato morto, fossero state trovate molte lettere, ancora sigillate, di sue ammiratrici, che, tra somme di denaro ed effetti preziosi, contenevano una piccola fortuna. \u00c8 suo figlio naturale il famoso scrittore Romain Gary."}
{"id": "1728767", "revid": "1446238", "url": "https://it.wikipedia.org/wiki?curid=1728767", "title": "Gorden-Staupitz", "text": "Gorden-Staupitz \u00e8 un comune di 1.128 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 parte della comunit\u00e0 amministrativa (\"Amt\") di Plessa.\nStoria.\nIl comune di Gorden-Staupitz venne creato il 31 dicembre 2001 dalla fusione dei comuni di Gorden e di Staupitz.\nSuddivisione amministrativa.\nIl territorio comunale si divide in 2 zone (\"Ortsteil\"), corrispondenti ai due centri abitati uniti nel 2001:"}
{"id": "1728769", "revid": "149727", "url": "https://it.wikipedia.org/wiki?curid=1728769", "title": "Gorden Staupitz", "text": ""}
{"id": "1728773", "revid": "149727", "url": "https://it.wikipedia.org/wiki?curid=1728773", "title": "Gorden", "text": ""}
{"id": "1728774", "revid": "149727", "url": "https://it.wikipedia.org/wiki?curid=1728774", "title": "Staupitz", "text": ""}
{"id": "1728776", "revid": "149727", "url": "https://it.wikipedia.org/wiki?curid=1728776", "title": "Staupitz (Niederlausitz)", "text": ""}
{"id": "1728779", "revid": "116061582", "url": "https://it.wikipedia.org/wiki?curid=1728779", "title": "Giovanni Tebaldini", "text": "Biografia.\nDopo essersi dedicato alla musica profana e teatrale, incoraggiato da Guerrino Amelli, inizi\u00f2 ad impegnarsi nella musica sacra, diventando uno dei maggiori esponenti del Movimento Ceciliano.\nStudi\u00f2 al Conservatorio di Milano (1883-1886), alunno di Amilcare Ponchielli; fu organista presso la cattedrale di Piazza Armerina (1887), si perfezion\u00f2 alla Kirchenmusikschule di Ratisbona (1889) con M. Haller e Franz Xaver Haberl. Diresse la Cappella Marciana a Venezia (dal 1889 al 1894, ottenendo la stima del cardinale Giuseppe Sarto); la Cappella Musicale della Basilica del Santo a Padova (1894-1897); il Conservatorio di Parma (dal 1897 al 1902, periodo in cui ebbe rapporti con Giuseppe Verdi); la Cappella Musicale della Basilica della Santa Casa di Loreto. Insegn\u00f2 al Conservatorio \u00abSan Pietro a Majella\u00bb di Napoli (1925-1930); diresse il Liceo musicale \u00abClaudio Monteverdi\u00bb di Genova (1930-1932).\nRicevette varie onorificenze, tra cui le nomine a Caballero de la Real Orden de Isabel la Catolica de Espana (1897), e a Cavaliere (1900) e Commendatore (1916) dell'Ordine della Corona d'Italia; la Commenda dell'Ordine di San Silvestro dal Papa Pio X (1906), l'Encomio Solenne dall'Accademia d'Italia (1940) e la nomina ad Accademico di Santa Cecilia (1951).\nCompose musica profana (46 titoli); musica sacra (142); trascrisse e ridusse circa 130 partiture di antichi maestri: \"Rappresentazione di Anima e di Corpo\" di Emilio de' Cavalieri, \"Euridice\" di Jacopo Peri e Giulio Caccini, \u00abJephte\u00bb di Carissimi, ecc.\n\u00c8 autore di importanti pubblicazioni: \u00abMetodo di studio per l'Organo moderno\u00bb con Marco Enrico Bossi (1893), \"L'archivio musicale della Cappella Antoniana in Padova\" (1895), \"L'archivio musicale della Cappella Lauretana\" (1921), \u00abIldebrando Pizzetti nelle 'memorie' di Giovanni Tebaldini\" (1931), \"Trattato di composizione\" di Peter Piel (tradotto dal tedesco).\n\u00c8 stato critico musicale dei periodici: \u00abGazzetta Musicale di Milano\u00bb, \u00abMusica sacra\u00bb, \u00abLa Scuola Veneta di Musica Sacra\u00bb, \u00abRivista Musicale Italiana\u00bb e di altre testate; dei quotidiani \u00abLa Sentinella Bresciana\u00bb, \u00abLa Lega Lombarda\u00bb, \u00abCorriere d'Italia\u00bb, \u00abIl Giornale d'Italia\u00bb, ecc. Ha scritto vari saggi e tenuto 175 conferenze."}
{"id": "1728780", "revid": "1893", "url": "https://it.wikipedia.org/wiki?curid=1728780", "title": "Riot grrl", "text": ""}
{"id": "1728789", "revid": "666668", "url": "https://it.wikipedia.org/wiki?curid=1728789", "title": "Intermedio (calcio a 5)", "text": "Il giocatore intermedio, nel calcio a 5, \u00e8 quello che ha il compito di raccordare il reparto arretrato con quello offensivo.\nAlias.\nLa necessit\u00e0 di saper attuare sia la fase difensiva che quella offensiva porta questi giocatori a venire considerati dal tecnico della nazionale italiana Alessandro Nuccorini come i veri interpreti del ruolo di universale, soprattutto negli ultimi anni in cui si \u00e8 sviluppato un gioco costituito da continui movimenti dei giocatori senza palla e continui scambi di posizione sia in fase difensiva che in fase offensiva.\nTuttavia, a seconda del tipo di gioco, i giocatori intermedi assumono una denominazione diversa, che comunque tiene sempre in considerazione il ruolo di raccordo che deve svolgere tale profilo:\nDate le molteplici tipologie che ricadono sotto la denominazione di intermedio o laterale, c'\u00e8 forte difficolt\u00e0 ad individuare i migliori giocatori di questo ruolo, segnaliamo comunque Javi Rodriguez che ha vinto due ori mondiali e un argento, tre ori europei ed un argento, con la nazionale spagnola; e i brasiliani Jackson (MVP ai mondiali del 1982) e soprattutto Falc\u00e3o considerato sicuramente il pi\u00f9 talentuoso giocatore dopo il 2000."}
{"id": "1728791", "revid": "150809", "url": "https://it.wikipedia.org/wiki?curid=1728791", "title": "Laterale (calcio a 5)", "text": ""}
{"id": "1728793", "revid": "1494169", "url": "https://it.wikipedia.org/wiki?curid=1728793", "title": "Sari", "text": ""}
{"id": "1728795", "revid": "150809", "url": "https://it.wikipedia.org/wiki?curid=1728795", "title": "Universale (calcio a 5)", "text": ""}
{"id": "1728798", "revid": "150809", "url": "https://it.wikipedia.org/wiki?curid=1728798", "title": "Esterno (calcio a 5)", "text": ""}
{"id": "1728803", "revid": "110157", "url": "https://it.wikipedia.org/wiki?curid=1728803", "title": "Hohenleipisch", "text": "Hohenleipisch \u00e8 un comune di 2.383 abitanti del Brandeburgo, in Germania.\nAppartiene al circondario dell'Elba-Elster (targa EE) ed \u00e8 parte della comunit\u00e0 amministrativa (\"Amt\") di Plessa."}
{"id": "1728804", "revid": "150809", "url": "https://it.wikipedia.org/wiki?curid=1728804", "title": "Ala (calcio a 5)", "text": ""}
{"id": "1728806", "revid": "149727", "url": "https://it.wikipedia.org/wiki?curid=1728806", "title": "Hory \u0141jub\u017e", "text": ""}
{"id": "1728807", "revid": "287204", "url": "https://it.wikipedia.org/wiki?curid=1728807", "title": "Tro-Bro L\u00e9on", "text": "Il Tro-Bro L\u00e9on (in bretone \"Giro dei Paesi del L\u00e9on\") \u00e8 una corsa in linea di ciclismo su strada che si svolge annualmente nella regione della Bretagna, in Francia. Inizialmente riservata ai soli ciclisti dilettanti, nel 1999 \u00e8 stata aperta ai professionisti. Dal 2005 fa parte del circuito UCI Europe Tour come evento di classe 1.1\nGrazie ai numerosi punti in pav\u00e9 disseminati lungo il percorso, che parte ed arriva nel paese di Lannilis (dipartimento di Finist\u00e8re), ha guadagnato il soprannome di \"Petit Paris-Roubaix\" (piccola Parigi-Roubaix).\nPoco conosciuta a livello internazionale, poco sostenuta da sponsor e media, disertata dai grandi campioni e dalle grandi squadre World Tour, i corridori sono privi della grande \"carovana\" di ammiraglie e mezzi organizzativi da cui sono solitamente scortati nelle grandi corse; viene corsa il fine settimana successivo alla Parigi-Roubaix ed anche la sua concomitanza con le grandi classiche delle ardenne ne limita fortemente la sua risonanza.\nTuttavia le sue caratteristiche la rendono una corsa quasi unica.\nChiamata dai bretoni \"Inferno dell'Ovest\", rispetto alla connazionale Parigi-Roubaix, di cui sembra una emanazione \"povera\" e \"rurale\", presenta un percorso pi\u00f9 corto (200 km circa) ma con un dislivello pi\u00f9 esigente (anche il traguardo \u00e8 in leggera salita). Oltre ai celebri tratti in pav\u00e9, la corsa presenta un totale di 25 \"ribinou\", idioma bretone che indica tutti i tratti di strada senza asfalto, anche molto lunghi: pav\u00e9, sterrato, terra battuta o inerbita, in zone isolate tra i campi che rendono difficoltoso il soccorso ai corridori vittime di forature, incidenti meccanici o scivolate, molto frequenti nelle numerose edizioni tempestate da pioggia e maltempo.\nAltra curiosit\u00e0 sta nel fatto che il corridore bretone meglio piazzato vince in premio un maialino.\nAlbo d'oro.\n\"Aggiornato all'edizione 2021.\""}
{"id": "1728812", "revid": "177531", "url": "https://it.wikipedia.org/wiki?curid=1728812", "title": "Silent Hill V", "text": ""}
{"id": "1728829", "revid": "600229", "url": "https://it.wikipedia.org/wiki?curid=1728829", "title": "Luigi Baronchelli", "text": "Allievo di Roberto Remondi, fu organista e maestro di cappella dapprima a Montichiari e a Soncino Cremonese e, dal 1899, nel duomo di Monza.\nDiresse il periodico di Carrara \u201cL'organista italiano\u201d, sul quale pubblic\u00f2, nel 1920 \u201cDieci composizioni pratiche\u201d."}
{"id": "1728835", "revid": "119419204", "url": "https://it.wikipedia.org/wiki?curid=1728835", "title": "Plessa", "text": "Plessa (in lusaziano \"P\u011bs\u010dawy\") \u00e8 un comune di abitanti del Brandeburgo, in Germania.\nAppartiene al circondario dell'Elba-Elster ed \u00e8 capoluogo dell'omonima comunit\u00e0 amministrativa.\nGeografia antropica.\nAppartengono al comune di Plessa le frazioni (\"Ortsteil\") di D\u00f6llingen e Kahla."}
{"id": "1728837", "revid": "149727", "url": "https://it.wikipedia.org/wiki?curid=1728837", "title": "P\u011bs\u010dawy", "text": ""}
{"id": "1728839", "revid": "3831", "url": "https://it.wikipedia.org/wiki?curid=1728839", "title": "Museo Archeologico Nazionale di Crotone", "text": ""}
{"id": "1728845", "revid": "123864521", "url": "https://it.wikipedia.org/wiki?curid=1728845", "title": "Appalachi", "text": "Gli Appalachi (: ) o Appalaci (; in inglese \"Appalachian Mountains\", in francese \"Appalaches\") sono una catena montuosa situata nella parte orientale dell'America del Nord.\nGeografia.\nSi sviluppa, quasi parallelamente alla costa orientale atlantica, dal golfo del fiume San Lorenzo fino all'Alabama, per almeno 2500\u00a0km con picchi non molto elevati (i pi\u00f9 alti sono con 2037\u00a0m il monte Mitchell e con 1917\u00a0m il monte Washington). Gli Appalachi riguardano anche l'isola di Terranova (Canada) e l'isola francese di Miquelon parte della collettivit\u00e0 territoriale di Saint-Pierre e Miquelon. \nLa porzione sud degli Appalachi viene chiamata monti Unakas. Per via dell'et\u00e0 geologica, gli Appalachi sono la catena montuosa pi\u00f9 vecchia delle Americhe. Gli Appalachi statunitensi sono una delle zone economicamente pi\u00f9 depresse degli Stati Uniti.\nToponimo.\nLa prima menzione del nome risale al 15 giugno 1528, ed \u00e8 stata fatta da \u00c1lvar N\u00fa\u00f1ez Cabeza de Vaca e P\u00e1nfilo de Narv\u00e1ez, membri della spedizione Narv\u00e1ez, partita da Cuba, durante l'esplorazione della costa nord-ovest della Florida scoprirono un villaggio indiano nei pressi dell'attuale Tallahassee, il nome della trib\u00f9 venne trascritto in \u00abApalchen\u00bb o \u00abApalachen\u00bb (pronuncia ).\nIl nome venne rapidamente modificato in \u00abApalachee\u00bb o in \u00abAppalachia\u00bb. Dopo la spedizione di Hernando de Soto del 1540, i cartografi spagnoli spostarono il nome dalla trib\u00f9 ai monti circostanti. La prima menzione di \u00abApalchen\u00bb si trova nella carta di Diego Guti\u00e9rrez del 1562, invece la prima volta in cui \u00e8 stata designata alle montagne circostanti \u00e8 nella carta di Jacques Le Moyne de Morgues del 1565.\nDivisione politica.\nGli Appalachi sono divisi tra i seguenti stati:\nLocation cinematografica.\nI Monti Appalachi sono spesso stati una location cinematografica. Innumerevoli sono le pellicole girate in loco. Tra queste due delle pi\u00f9 celebri sono i cult degli anni '70 Un tranquillo weekend di paura e Il cacciatore."}
{"id": "1728849", "revid": "1864952", "url": "https://it.wikipedia.org/wiki?curid=1728849", "title": "Schraden (comune)", "text": "Schraden \u00e8 un comune di abitanti del Brandeburgo, in Germania.\nAppartiene al circondario dell'Elba-Elster ed \u00e8 parte della comunit\u00e0 amministrativa di Plessa."}
{"id": "1728850", "revid": "124741341", "url": "https://it.wikipedia.org/wiki?curid=1728850", "title": "Jaden Yuki", "text": "Jaden Yuki, conosciuto come nell'originale versione giapponese, \u00e8 il protagonista della serie anime \"Yu-Gi-Oh! GX\" e dell'omonimo manga.\nIl personaggio.\nJaden \u00e8 un ragazzo sicuro, divertente, ottimista, amichevole, gentile, coraggioso, istintivo, con spiccato talento per il Duel Monsters. Ama duellare, ha un legame particolare con le sue creature, e riesce a vedere gli spiriti dei duelli; gioca d'istinto. Tiene molto ai suoi amici: Chazz Princeton, che lo considera come un rivale, Syrus Truesdale, il migliore amico, Alexis Rhodes, del protagonista innamorata, Zane Truesdale, Bastion Misawa, Atticus Rhodes, Aster Phoenix, Hassleberry, Jesse Andersen, Axel Brody e Blair Flanningan, anch'ella invaghita di Jaden. Al termine della terza serie, la personalit\u00e0 del giovane Yuki subisce dei cambiamenti a causa degli eventi che lo coinvolgono; nell'ultimo episodio e nella successiva quarta stagione, egli \u00e8 pi\u00f9 cupo e distaccato, ha perso la passione per i duelli.Jaden \u00e8 la reincarnazione del Sovrano Supremo, conosciuto nell'originale versione giapponese della serie come , nome che mantiene nell'adattamento italiano dell'ultima stagione: il giovane Re \u00e8 il detentore dell'energia oscura. Fusa la sua anima con quella di Yubel, il protagonista \u00e8 un essere superiore, dotato di poteri paranormali.\nCreazione e sviluppo.\nIl design di Jaden \u00e8 stato supervisionato da Kenichi, ha diverse differenze fisiche e caratteriali rispetto a Yugi Mut\u014d ed il suo alter ego, nonostante tutti e due amino duellare e abbiano poteri inimmaginabili. Per volere di Kazuki Takahashi, il protagonista di GX \u00e8 un ragazzo dai capelli castani, tendenti, al di sopra della frangia, all'arancione, e gli occhi marroni, che diventano dorati, esprimenti malvagit\u00e0 allo stato puro quando egli torna ad essere il Sovrano Supremo o risveglia il potere dello stesso. Indossa la divisa degli Slifer, una maglia nera, giacca rossa con del bianco, pantaloni bianchi, scarpe rosse e nere; porta il suo deck in un marsupio legato alla cintura. Nella quarta stagione, il personaggio appare diverso, con i capelli pi\u00f9 selvaggi, sguardo maggiormente cupo, collo della maglia alto, pantaloni grigio scuri; a volte, i suoi occhi diventano bicolori, uno castano chiarissimo e l'altro azzurro, come quelli di Yubel. L'abbigliamento del Sovrano Supremo ricorda un'armatura medievale, \u00e8 nera con del dorato, pietre viola e mantello rosso. Kazuki Takahashi ha rivelato di aver stilato la trama di Haou quando si \u00e8 reso conto che sarebbe stato difficile mostrare una crescita del Jaden iniziale, e che l'atteggiamento di quello non gli sarebbe bastato a \"sconfiggere qualcuno come Yami Marik\". \n\"J\u016bdai\" vuol dire \"adolescente\", mentre \"yuki\" \"coraggio\". Il tutto \u00e8, perci\u00f2, traducibile come \"adolescente coraggioso\". Il nome dato al personaggio dall'adattamento inglese significa \"dono di Dio\".\nStoria.\nAnime.\nPrima stagione.\nJaden \u00e8 in ritardo per l'esame d'ammissione all'Accademia del Duellante, ed incontra per caso Yugi Mut\u014d, che, dinnanzi alle aspirazioni del ragazzo, gli regala la carta Kuriboh Alato. Jaden ottiene un punteggio basso al test scritto d'ammissione, ma nella prova pratica batte in duello addirittura il professor Vellian Crowler e la sua carta leggendaria, colpendo gli studenti che assistono. Avendo conseguito scarsi risultati nell'esame scritto, Jaden viene assegnato al dormitorio Slifer Rosso, il peggiore dell'Accademia (nonostante abbia dimostrato grandi capacit\u00e0 nel duellare), e condivide la stanza con Syrus Truesdale e Chumley Huffington, che diventeranno suoi grandi amici. Presto, Jaden conosce, all'interno dell'Accademia, personaggi a lui ostili, come, oltre il dottor Krawler, che cercher\u00e0 di farlo espellere dalla scuola, Chazz Princeton, ma anche altri amici, quali Alexis Rhodes, da subito interessata a lui, e Bastion Misawa, incontrato prima del duello con Vellian.\nIl primo duello riconosciuto dalla scuola, contro Chazz, vale a Jaden la promozione al dormitorio Ra Giallo, che il ragazzo rifiuta per rimanere con i suoi amici allo Slifer Rosso.\nDurante il suo turno di dire storie del terrore, Jaden rivela a Syrus e Chumley che da bambino sentiva le carte parlargli - come gli succede con Kuriboh Alato. Il professor Lyman Banner racconta, invece, ai ragazzi del Dormitorio Abbandonato, dove scomparvero molti studenti. Il protagonista, incuriosito, anche se scettico sulla veridicit\u00e0 della storia narrata dall'insegnante e dell'esistenza del gioco delle ombre, si reca sul posto, accompagnato dai suoi amici. Al Dormitorio Abbandonato, i tre incontrano Alexis, la quale rivela loro che, tra gli allievi scomparsi, c'\u00e8 suo fratello. La ragazza viene catturata da Titan, chiamato dal dottor Krowler per terrorizzare Jaden e farlo, perci\u00f2, andare via dall'Accademia; per salvare l'amica, il protagonista duella contro il cattivo. L'avversario, in possesso di un Oggetto del Millennio, lo catapulta in un gioco delle ombre, in cui il perdente viene privato della sua anima. Jaden, inghiottito sempre di pi\u00f9 dalle tenebre, \u00e8 debole, ma, grazie a Kuriboh Alato, capisce che Titan sta solo giocando con la sua mente. L'illusione creata dal nemico si dissolve, ma le ombre richiedono un'anima, ed isolano gli sfidanti all'interno di un'area buia. Titan sostiene che non c'entra niente con quanto sta accadendo, ma Jaden non ci crede, il duello prosegue. Le tenebre possiedono l'avversario; il protagonista ottiene la vittoria, perci\u00f2 Titan, tornato alla normalit\u00e0, viene inghiottito dalle ombre. Jaden si ricongiunge ai suoi amici, convinto di aver assistito semplicemente ad effetti speciali. Alexis riprende conoscenza, ed il giovane Yuki promette che l'aiuter\u00e0 a trovare il fratello.\nIl primo che riesce a battere Jaden in duello \u00e8 Zane Truesdale, Obelisk Blu, la categoria pi\u00f9 importante, del terzo anno, nonch\u00e9 il migliore dell'Accademia. Il protagonista lo voleva incontrare per parlare di Syrus, le cui capacit\u00e0 sono messe in dubbio dal fratello maggiore. Nonostante la sconfitta di Jaden, Zane continuer\u00e0 a vedere in lui l'unico avversario alla sua altezza.\nIl dottor Krawler cerca in Bastion un alleato per riuscire a far espellere Jaden dall'Accademia. Dopo aver sconfitto Chazz in duello, il ragazzo rifiuta l'offerta dell'insegnante secondo cui, a vittoria conseguita, sarebbe stato promosso da Ra Giallo ad Obelisk Blu: prima di passare al dormitorio pi\u00f9 prestigioso, vuole battere il duellante migliore del primo anno, Jaden. I due si affrontano per decidere chi, tra loro, rappresenter\u00e0 la scuola nella sfida annuale contro l'Accademia del Nord (era stato proposto Jaden, ma Krawler, a lui ostile, ha ottenuto che il prescelto fosse il vincitore del duello tra il giovane Yuki e Bastion Misawa). Il protagonista trionfa contro l'amico e nella sfida annuale, che lo vede opponente di Chazz (quest'ultimo, deriso per essere stato sconfitto da uno Slifer, aveva abbandonato l'Accademia del Duellante, ma, dopo il combattimento contro Jaden, torna nella sua vecchia scuola).\nUna notte, Syrus ode casualmente la comunicazione tra il professor Banner ed un enigmatico individuo: si tratta di un complotto contro Jaden. Truesdale cerca di avvertire il protagonista, ma questo, scettico, partecipa con l'amico, Alexis e Chumley alla gita, organizzata dall'insegnante, presso antiche rovine in cui, un tempo, si disputavano i giochi delle ombre. A destinazione, Jaden viene catapultato nell'antico Egitto, dove, avendo profanato un sepolcro sacro, deve essere punito. Il Comandante del Custode di Tombe lo sfida a duello; se lo Slifer vincer\u00e0, potr\u00e0 salvare i suoi amici, in caso contrario verr\u00e0 sepolto vivo insieme a loro. Jaden vince il gioco delle ombre, in cui i duellanti, se colpiti, sentono realmente dolore, ed ottiene dall'avversario un medaglione spezzato - l'altra met\u00e0 \u00e8 stata ceduta dal Comandante del Custode di Tombe all'unica persona che, prima del giovane Yuki, lo aveva battuto - che, preannuncia l'uomo, lo aiuter\u00e0 nei giochi delle ombre. Jaden ed i suoi amici tornano nella loro dimensione.\nJaden, Chazz, Alexis, Bastion, il dottor Krawler ed il professor Banner vengono convocati dal cancelliere Sheppard, il preside dell'Accademia. L'uomo rivela che la scuola \u00e8 stata fondata anche per custodire le carte delle tre Bestie Sacre, che, risvegliate, porterebbero il caos. Sheppard consegna ai quattro studenti ed ai due insegnanti le chiavi dei sette Cancelli degli Spiriti, che, aperti, libererebbero l'enorme potere delle Bestie Sacre; i prescelti dovranno proteggere i particolari oggetti dai Cavalieri delle Ombre, che bramano la forza citata. Il primo dei malvagi che Jaden affronta \u00e8 Nightshroud, un ragazzo mascherato, possessore dell'altra met\u00e0 del medaglione che lo Slifer porta al collo. Il cattivo trasforma il duello in un gioco delle ombre, in cui il perdente verr\u00e0 prosciugato della propria anima. Jaden trionfa, ma, stremato dal combattimento, crolla, privo di sensi; intanto, Alexis scopre che, dietro la maschera di Nightshroud, si celava il fratello scomparso, Atticus. Questo, liberato dagli influssi negativi, cede al protagonista la sua met\u00e0 del medaglione, che, unendosi a quella di Jaden, permette allo stesso di contrastare il potere degli Amuleti delle Ombre posseduti dai nemici. Il giovane Yuki sconfigge poi la vampiressa Camula, della quale prende l'Amuleto delle Ombre, Tania, un'amazzone in cerca di marito che trova in Jaden uno sposo perfetto e che lascia il suo Amuleto delle Ombre, Abidos III, un antico Faraone, che, battuto, dona allo Slifer un altro Amuleto delle Ombre. Successivamente, Jaden viene a sapere da Atticus che a suggerire al ragazzo un'esercitazione al Dormitorio Abbandonato, dove lo stesso \u00e8 stato portato nel Regno delle Ombre per trasformarsi in Knightshroud, fu il professor Banner; il protagonista si rende conto, cos\u00ec, che l'insegnante \u00e8 coinvolto nella faccenda. Banner sparisce misteriosamente, e per Jaden \u00e8 molto importante poterlo ritrovare, poich\u00e9 \u00e8 molto legato a lui. L'ultimo Cavaliere delle Ombre sconfigge Chazz ed Alexis, s'impadronisce delle loro Chiavi degli Spiriti ed imprigiona le anime dei due e di Atticus in un libro mistico; ora, sei dei dette Cancelli sono aperti, solo Jaden \u00e8 ancora in possesso della sua chiave. Accompagnato da Syrus e Chumley presso il Dormitorio Abbandonato, il ragazzo scopre il corpo mummificato del professor Banner in una tomba. Per salvare i suoi amici Chazz, Alexis ed Atticus, deve battere in duello l'ultimo Cavaliere delle Ombre, Amnael. Grazie a Faraone, il gatto di Banner che, solito non lasciar avvicinare gli estranei, si reca dall'avversario, Jaden intuisce la vera identit\u00e0 di Amnael: la maschera di quest'ultimo si frantuma, il nemico rivela di essere Banner. L'uomo racconta che, alla ricerca di carte rare tra le sabbie del deserto, entr\u00f2 in una tomba, dov'erano contenute le prime carte di Duel Monsters. Il sepolcro, per\u00f2, era maledetto, e, per sopravvivere, egli cre\u00f2, grazie all'alchimia, un corpo dove trasfer\u00ec la sua anima; questo corpo sta cadendo in pezzi, e, per mantenerlo, Banner ha bisogno del potere delle Bestie Sacre, perci\u00f2 \u00e8 diventato un Cavaliere delle Ombre. Sconfitto da Jaden, confessa di aver mentito: il vero motivo per cui \u00e8 divenuto un Cavaliere delle Ombre era affinare le capacit\u00e0 del giovane Yuki e prepararlo alla minaccia incombente. Gli amici di Jaden tornano liberi. Il professore consegna allo Slifer il libro, prima di dissolversi; senza che alcuno se ne accorga, il suo spirito viene inghiottito da Faraone - continuer\u00e0 ad aiutare il protagonista nei momenti di difficolt\u00e0. Neutralizzato anche l'ultimo Cavaliere delle Ombre, le Chiavi degli Spiriti vengono riposte nel loro contenitore. Tuttavia, i sette Cancelli si aprono; un anziano che vive in uno speciale macchinario ruba le tre carte delle Bestie Sacre: \u00e8 Kagemaru, ex preside dell'Accademia e suo fondatore, in grado, pertanto, di aprire i Cancelli. Egli voleva far convergere le giovani promesse del Duel Monsters; aspira a distruggere il mondo, ma, per usufruire della forza delle Bestie Sacre, \u00e8 necessaria l'energia dei duelli, che gli scontri di Jaden e gli altri con i Cavalieri delle Ombre hanno sprigionato. L'uomo vuole battersi con il giovane Yuki, l'unico ad aver superato la prova dei Cavalieri delle Ombre (non ha subito alcuna sconfitta), colui che gli permetter\u00e0 di sfruttare il potere delle Bestie Sacre perch\u00e9 dotato di una forza in grado di dominarlo. Prima che inizi la sfida, Jaden trova, nel libro cedutogli dal professor Banner, una carta, il motivo per cui, intuisce il ragazzo, l'insegnante ha voluto consegnargli il mistico oggetto. Nel corso del gioco delle ombre, Kagemaru evoca le tre Bestie Sacre, che assorbono gli spiriti dei duelli di tutto il mondo, tranne quelli di Jaden, dotato di una forza del duellante superiore. Grazie al potere delle Bestie Sacre, Kagemaru ringiovanisce ed esce dal macchinario che lo teneva in vita; ora ha un nuovo corpo, e desidera impadronirsi dell'anima del protagonista e dei mostri di lui, con cui ambisce a dominare il mondo. Lo spirito di Banner, contenuto nella sfera di luce inghiottita da Faraone e momentaneamente uscita, spiega a Jaden che la carta che gli ha lasciato si trasforma per tre volte in quella desiderata e che, esaudito il terzo desiderio, essa rivela i suoi poteri. Lo Slifer vince il combattimento, e fa capire a Kagemaru, nuovamente invecchiato, che la giovinezza deve cercarla in se stesso.\nPer il duello del diploma, Zane vuole battersi con Jaden, l'unico avversario che ritiene alla sua altezza. La sfida termina in parit\u00e0, e Zane passa il testimone a Jaden, che prender\u00e0 il suo posto come studente migliore dell'Accademia.\nSeconda stagione.\nNel primo giorno del nuovo anno scolastico, Jaden affronta Aster, una matricola che desidera duellare contro il giovane Yuki, considerato una leggenda. Nel corso della sfida, Aster accenna di voler mettere alla prova il protagonista. Jaden vince l'incontro (Aster ha perso dietro richiesta del suo enigmatico agente, un cartomante). Scopre che, in realt\u00e0, il ragazzo che ha appena sconfitto \u00e8 Aster Phoenix, un duellante professionista, e che si \u00e8 battuto con carte non appartenenti al suo deck.\nPrima del duello tra Aster e Zane Truesdale, l'agente del primo dice allo stesso che, dopo il combattimento, dovr\u00e0 recarsi all'Accademia del Duellante e sfidare Jaden, che nasconde un potere grandioso. La scuola assiste tramite un maxischermo allo scontro tra Zane ed Aster, che presto si scopre possedere un deck di eroi, come Jaden. A duello concluso (con Phoenix vincitore), Aster lancia, durante un'intervista, una sfida a Jaden. Il suo agente gli rivela che la rivalit\u00e0 tra Il ragazzo ed il giovane Yuki \u00e8 scritta nel destino. Sartorius - cos\u00ec viene chiamato il misterioso cartomante - asserisce, avvertito dell'inizio del duello, che presto la loro squadra avr\u00e0 un nuovo elemento, che Jaden, dopo aver subito la sconfitta, vedr\u00e0 finalmente la luce. L'uomo esulta, sicuro di accingersi a stringere in pugno il Duellante Eletto; Jaden perde il combattimento, e, mentre crolla, prima di svenire, vede le sue carte diventare bianche. Il ragazzo \u00e8 depresso; Sartorius sostiene che l'anima del protagonista, dopo la vittoria di Aster, dovrebbe essere sua, ma, evidentemente, Jaden \u00e8 pi\u00f9 forte del previsto e la controlla ancora. Convinto di non poter pi\u00f9 duellare, lo Slifer decide di lasciare l'Accademia per cercare delle risposte, ma finisce in una dimensione extraterrestre. Qui, conosce Delfino Aqua Neo Spaziale, detto Aquos, che gli rivela l'esistenza del Neospazio, l'equilubrio tra le cose, come tra luce e tenebre. Tale equilibrio \u00e8 stato spezzato dalla Societ\u00e0 della Luce (fondata da Sartorius), che distrugge le tenebre. L'arrivo di Jaden \u00e8 stato loro preannunciato molto tempo fa, egli \u00e8 colui che salver\u00e0 l'Universo. Un robot della Societ\u00e0 della Luce atterra nella dimensione. Jaden non pu\u00f2 duellare contro di lui, non riuscendo ancora a vedere le sue carte, ma Aquos gli consegna un nuovo deck, contenuto all'interno di un satellite della Kaiba Corporation. Il giovane Yuki riesce a vedere i suoi mostri, nei quali riconosce le creature da lui disegnate: quando era piccolo, aveva partecipato ad un concorso indetto da Seto Kaiba per disegnatori di carte; quelle del vincitore sarebbero state realizzate ed inviate nello spazio. Jaden scopre, cos\u00ec, di aver vinto la gara. Il ragazzo sconfigge il robot avversario, perde conoscenza e si risveglia nel suo mondo. Con il suo deck, composto anche dai nuovi mostri neospaziali, torna all'Accademia, in tempo per rappresentare gli Slifer nella sfida che decider\u00e0 le sorti del dormitorio, che il cancelliere Crowler ed il suo vice, Jean Louis Bonaparte, vogliono abbattere. L'opponente di Jaden \u00e8 Aster, contro cui il protagonista ottiene la rivincita: il giovane Yuki, nonostante la premonizione di Sartorius avesse dato la vittoria a Phoenix, sconfigge il duellante professionista, dimostrandosi pi\u00f9 forte del destino.\nTornato e riprese le redini dell'Accademia, Sheppard annuncia agli studenti il Torneo Gx, competizione tra i grandi campioni di Duel Monsters delle nuove generazioni, a cui ha invitato a partecipare anche duellanti professionisti. Ogni giocatore verr\u00e0 dotato di una medaglia, e dovr\u00e0 prendere quelle di cui sono in possesso gli avversari che sconfigger\u00e0. All'inizio, nessuno sfida Jaden, essendo, questo, il numero uno.\nChazz (entrato a far parte della Societ\u00e0 della Luce) sfida Jaden a duello, dandogli appuntamento per l'indomani. Prima dell'incontro, il protagonista cerca le carte dei tre fratelli Ojama, che Princeton aveva gettato, e le trova in un pozzo. Durante il combattimento, Jaden gioca le creature citate, per far tornare l'avversario alla normalit\u00e0. Grazie al giovane Yuki ed ai suoi vecchi mostri, Chazz si libera dal controllo di Sartorius. Jaden vince il duello, ma non prende le medaglie dell'opponente, considerando che, per gran parte della sfida, Princeton non era in s\u00e9.\nNel corso del torneo, Jaden affronta anche duellanti professionisti, vincendo. Egli \u00e8 in testa alla classifica.\nLa parte buona di Sartorius affida a Jaden una chiave da custodire. Si tratta di una delle due chiavi - la seconda \u00e8 stata poi consegnata ad Aster - che attivano il Satellite che controlla le menti, ottenuto dal cartomante con la vittoria sul Principe Ojin, sovrano del Regno di Misgarth. Il malvagio ordina ad Alexis (unitasi alla Societ\u00e0 della Luce) di duellare contro Jaden. La ragazza sfida il giovane Yuki, che, per salvare l'amica, accetta di battersi con lei. Il protagonista vince, liberando Alexis dall'influenza di Sartorius. Vedendo Jaden combattere contro il professor Eisenstein, famoso duellante scienziato, idolo di Bastion, anche questo, ritrovando la fiducia nella scienza, abbandona la Societ\u00e0 della Luce (di cui era entrato a far parte).\nLinda, che lavora per il Principe Ojin, chiede a Jaden di salvare il nobile ed il mondo intero. Spiega che le chiavi custodite dal protagonista ed Aster sono state scommesse dal Principe, che le ha cedute a Sartorius dopo aver perso un duello contro di lui; esse servono ad attivare il Satellite, in grado di assumere il controllo mentale dell'umanit\u00e0. Jaden si chiede come mai Sartorius gli abbia affidato la chiave; Linda ha supposto che il cartomante abbia due personalit\u00e0, quella malvagia ed una buona, la stessa che ha consegnato la chiave al giovane Yuki. Sartorius, informa la donna, ha fatto il lavaggio del cervello al Principe Ojin, a cui ha chiesto di combattere contro Jaden per sottrargli la chiave. Linda aggiunge che il sovrano del Regno di Misgarth era un bambino molto buono, poi, crescendo senza amici, si \u00e8 indurito. Ella spera che, sconfiggendolo Jaden in duello, il Principe torner\u00e0 quello di prima. Lo Slifer sfida, perci\u00f2, Ojin. Vincitore, fa capire all'avversario di avere un'amica in Linda.\nJaden viene a sapere dal cancelliere Sheppard che Aster si appresta a duellare contro Sartorius. Si reca perci\u00f2, insieme a Syrus ed Hassleberry, al dormitorio bianco, dove assiste al combattimento ed alla sconfitta dell'amico. Ora, Sartorius, in possesso della chiave di Aster, vuole quella di Jaden. Mentre il Torneo Gx prosegue senza di lui, il giovane Yuki, posto dinnanzi ad un'ardua scelta, preferisce salvare Phoenix, che rischia di cadere nella lava, e cedere la chiave. Propone a Sartorius di giocarsi l'oggetto con un duello, ma quello, avendo Jaden lasciato la chiave, ha gi\u00e0 ci\u00f2 che voleva; si accinge a prendere le due chiavi, ma interviene Neos, che contrasta il suo potere. La creatura dice al protagonista che il suo mondo, il Neospazio, tra poco non esister\u00e0 pi\u00f9: la vita esiste grazie all'equilibrio tra luce e tenebre, ma la Luce di Distruzione vuole rompere quest'equilibrio. Neos rivela a Jaden che, per battere la luce, deve usare l'oscurit\u00e0. Ora, per impadronirsi delle chiavi, la Luce di Distruzione, che ha trovato rifugio nel corpo di Sartorius, deve sconfiggere il giovane Yuki; il cartomante \u00e8 costretto, perci\u00f2, ad accettare la sfida. Nel corso del duello, il malvagio asserisce che la Terra ha bisogno di un cambiamento, che, per la rinascita, \u00e8 necessaria la distruzione. Successivamente, Barriera di Luce, messa in campo da Sartorius, indebolisce Neos, che scompare; il cartomante pu\u00f2, cos\u00ec, impossessarsi delle due chiavi, che consegna al Principe Ojin, ancora sotto il suo controllo, affinch\u00e9 attivi il Satellite. Hassleberry e Linda seguono il sovrano del Regno di Misgarth, intanto Jaden continua a duellare. Mentre Sartorius insiste a sostenere che il destino lo vede vincitore, il protagonista risponde che esso \u00e8 solo una leggenda. Volgendo lo scontro a favore dello Slifer, il cartomante capisce che Jaden, il Duellante Eletto, pu\u00f2 davvero modificare il destino. Il giovane Yuki annienta Barriera di Luce, permettendo a Neos di tornare in battaglia; la creatura, asserisce la stessa, pu\u00f2 ora usare il suo potere per distruggere il Satellite, ma, prima, Jaden deve sconfiggere Sartorius. Quando il protagonista sembra spacciato, sente la voce di Neos, che gli ricorda che lui, Jaden, \u00e8 il Duellante Eletto, e che pu\u00f2 farcela. Il ragazzo si riprende, e, dopo aver distrutto il Satellite, sconfigge la Luce di Distruzione. Grazie a lui, Sartorius torna libero dalla possessione dell'alieno; lascia poi volare le carte con cui prediceva il futuro, avendo appreso da Jaden che non tutto si pu\u00f2 prevedere.\nTerza stagione.\nJaden frequenta il terzo anno all'Accademia del Duellante. Stringe amicizia con Jesse Andersen, ospite in qualit\u00e0 di esponente dell'Accademia del Nord, come il protagonista capace di vedere gli spiriti dei duelli. Il nuovo insegnante, il rigido professor Thelonious Viper, organizza un duello dimostrativo tra Jesse ed il migliore della scuola, il giovane Yuki (con vittoria dell'ultimo). Consegna loro i Bio Band: tutti gli allievi dovranno affrontarsi nei denominati Duelli Survival; i braccialetti raccolgono i dati degli studenti, che, se portatori di voti troppo bassi, verranno espulsi dall'Accademia. In realt\u00e0, i Bio Band assorbono l'energia dei ragazzi.\nJaden fa un incubo, in cui un'enigmatica creatura gli chiede di giocare con lei, ed ha trasformato in pietra gli amici del ragazzo.\nPer salvare Syrus, Jaden si batte contro Axel Brodie, che, incaricato da Viper di duellare contro il giovane Yuki e spingerlo al limite delle sue possibilit\u00e0, ha preso in ostaggio Truesdale. Con il proseguire della sfida, l'opponente libera l'amico del protagonista, rammentando gli insegnamenti del padre circa il rispetto dell'avversario; Jaden ottiene la vittoria, ma, privato della sua energia, perde i sensi.\nIdentificata la causa del malessere degli studenti nei Bio Band, Jaden si reca, insieme a Jesse, Alexis, Syrus, Hassleberry e Jim Cook, nel covo di Viper. Qui, duella contro il professor Stein, schieratosi con il nemico dopo che quest'ultimo lo ha fatto rendere conto che il giovane Yuki \u00e8 la causa della cattiva condotta degli allievi. Thelonious spinge il protagonista al limite, tenendo in pugno la vita di Rhodes. Liberata l'amica da Jim, Jaden pu\u00f2 vincere la sfida; l'avversario, prosciugato della sua energia, precipita nel vuoto, ed il giovane Yuki, perdendo le forze, sviene. In un sogno, la misteriosa ed inquietante creatura per cui lavora Viper dice a Jaden che lui non si ricorda di lei, la quale, invece, non potr\u00e0 mai dimenticarlo. Il malvagio insegnante crede di aver raccolto, grazie ai Bio Band, sufficiente energia per risvegliare quell'essere, ma si rende conto di sbagliarsi; l'uomo vuole duellare contro Jaden e sottrargli le energie residue per raggiungere il suo obiettivo. Senza attendere che il ragazzo recuperi le forze, lo costringe a battersi con lui. Durante il combattimento, egli rivela a Jaden ed amici il suo segreto: guidava una squadra di soldati che aveva la missione di recuperare un oggetto, e l'obbligo di non fare domande sullo stesso. L'elicottero precipit\u00f2, e Viper prosegu\u00ec da solo; incontr\u00f2 una creatura, che gli chiese di salvarla, promettendo che, in cambio, gli avrebbe restituito suo figlio, venuto a mancare dopo essersi gravemente ammalato. Quella, intanto, afferma che Jaden la deve pagare per il male che le ha fatto. Il protagonista si aggiudica la vittoria, ma i Bio Band rubano le energie sue e di Viper, che, avendo fallito la missione, subisce la punizione dell'inquietante creatura. Questa catapulta Jaden, i suoi amici e l'intera Accademia in un'altra dimensione, dove gli spiriti dei duelli sono reali. Lo Slifer ed il suo gruppo devono affrontare i mostri che li aggrediscono, tra cui quelli inviati contro Jaden da Marcel, fragile studente di cui l'enigmatica creatura si \u00e8 impossessata, ed i duellanti zombie, allievi trasformati in specie di zombies, che, indistruttibili, si rialzano sempre, e sfiniscono gli avversari, i quali, per effetto dei Bio Band, crollano, privi di energia, e diventano come loro, unendosi nella volont\u00e0 di vendicarsi di Jaden. Durante il triplo duello che Jesse, Axel e Jim sostengono contro tre studenti trasformati in schiavi di Marcel, Blair avvisa il giovane Yuki dell'allontanamento di Bonaparte, che, senza avvertire alcuno, \u00e8 andato a cercare Marcel, perch\u00e9 preoccupato per lui. Jaden e la sua amica giungono dal ragazzino, figlio di Jean Louis, come rivela l'uomo stesso. Marcel dichiara che il protagonista \u00e8 il duellante che voleva incontrare, prima di adoperarsi per impadronirsi delle carte delle Bestie Sacre. Jaden chiede a Blair e Bonaparte di tornare all'Accademia, egli deve impedire il risveglio delle tre potenti e pericolose creature; promette a Jean Louis di aiutare Marcel, come chiestogli dall'uomo, e scende nei sotterranei, dove il nemico si \u00e8 diretto per spezzare il sigillo. Lo Slifer viene ostacolato da Chazz e poi Syrus (divenuti duellanti zombie), che lo sfidano; Jaden batte i suoi avversari, ma non fa in tempo ad impedire che Marcel risvegli le Bestie Sacre. Lo spirito di Banner lo esorta a raggiungere i campi da tennis, dove sono radunati gli amici del protagonista, i quali hanno trovato un modo per tornare nel loro mondo (in comunicazione con il professor Eisenstein, Jesse sta affrontando un particolare combattimento contro Zane, per sprigionare l'energia dei duelli utile ad aprire un varco interdimensionale). Jaden si ricongiunge ai suoi compagni, con loro lascia i campi da tennis, invasi dai duellanti zombie. Intanto, la malvagia creatura che si annida nel corpo di Marcel si dice consapevole che sia stato il giovane Yuki a volerla isolare ed allontanare, ragion per cui egli la deve pagare. Per far ritorno nel loro mondo, apprende Jaden da Jesse, i ragazzi necessitano ancora della carta del leggendario Drago Arcobaleno, la cui tavola \u00e8 stata finalmente trovata da Maximillion Pegasus; presto, lo Slifer ed i suoi amici avranno la carta, appena disegnata dal creatore di Duel Monsters. Marcel si mette in contatto con il protagonista, sfidandolo a duello; se Jaden vincer\u00e0, il nemico liberer\u00e0 le persone trasformate in duellanti zombie, ma, se perder\u00e0, lui ed i suoi compagni saranno suoi schiavi. Mentre il giovane Yuki combatte contro il nemico, Jesse ed Axel vanno a cercare la carta del Drago Arcobaleno, spedita dalla Terra con un missile. Raggiunto il suo obiettivo, Andersen torna da Jaden, e propone a Marcel di duellare anche contro di lui, e raddoppiare, perci\u00f2, i suoi Life Points; la malvagia creatura, gelosa del legame che unisce il protagonista al suo nuovo amico, accetta. In possesso di sufficiente energia per tornare in vita, essa abbandona il corpo di Marcel, e si rivela nel suo vero aspetto; Jaden riconosce in lei Yubel: quando era bambino, egli e quella carta erano inseparabili; essa soffriva con lui, agiva unicanente per il bene del piccolo. Jesse sfrutta il potere del Drago Arcobaleno per generare tanta energia dei duelli da aprire il varco interdimensionale e riportare i suoi amici e l'intera Accademia nel loro mondo. Jaden e gli altri tornano a casa, ma il primo si rende conto che Andersen \u00e8 scomparso.\nIl cancelliere Sheppard rivela agli amici di Jaden che, se si \u00e8 subito interessato al ragazzo, non \u00e8 stato solo per il suo talento di duellante, ma anche per ci\u00f2 che aveva saputo su di lui: quando era piccolo, il giovane Yuki aveva uno stretto rapporto con uno spirito dei duelli di nome Yubel. Il bambino, che spesso restava solo, passava tutto il tempo a duellare; Yubel era la sua carta preferita. Gli avversari rimanevano vittime di incidenti, probabilmente a causa di Yubel, e cominciarono a rifiutarsi di combattere contro il protagonista. In quel periodo, la Kaiba Corporation organizz\u00f2 una gara: i partecipanti dovevano disegnare nuove carte, che, se vincitrici, sarebbero state realizzate ed inviate nello spazio. Oltre a Neos, Jaden ottenne che l'azienda lanciasse nel cosmo anche la carta di Yubel, sperando che il viaggio la liberasse dalle negativit\u00e0. Intanto, lo Slifer si tormenta: avrebbe dovuto sbarazzarsi subito di Yubel; adesso, per colpa sua, Jesse \u00e8 perduto. Avvisato da Kuriboh Alato dell'apertura di un nuovo varco interdimensionale, entra in una terra sconosciuta, accompagnato dagli amici, per cercare Andersen. Qui, rivede Tania, la quale spiega che quello in cui si trovano \u00e8 un mondo nuovo, dove a governare sono alcuni spiriti dei duelli, e lo conduce dal suo popolo, schiavizzato da malvagie creature alate. Per permettere ad Axel di staccare indisturbato la corrente, in modo da agevolare la ribellione, Jaden impegna il capo degli oppressori con un duello, durante il quale scopre che, in questa dimensione, l'energia dello sconfitto viene mandata alle stelle. Il giovane Yuki batte il nemico, che, prima di scomparire, gli chiede di fermare il Sovrano Supremo, causa di tanta sofferenza.\nPer difendere un bambino di nome Kyle, Jaden sfida un crudele spirito dei duelli, il quale rivela che i valorosi guerrieri vengono resi prigionieri, mentre tutti gli altri spediti alle stelle. Vincitore, il giovane Yuki conosce Sir Freed, uno dei Cavalieri d'Acciaio, che aiuta lui ed i suoi amici a sfuggire all'assalto dei Demoni del Mondo Oscuro, in cerca di colui che ha sconfitto il potente Scar (nome del mostro distrutto da Jaden). Venuto a sapere da Larz, Cavaliere d'Acciaio evaso dal campo di prigionia, che tra i prigionieri c'\u00e8 un ragazzo della sua et\u00e0, il protagonista, pensando possa trattarsi di Jesse, lascia, senza avvertire alcuno, il rifugio per cercare l'amico. Al campo, trova un giovanotto somigliante ad Andersen, il quale gli spiega che gli altri sono stati portati via, in quanto valorosi guerrieri. Jaden soccorre lo sconosciuto, presto mandato alle stelle da Zure, comandante dell'Armata dei Demoni Oscuri, che attendeva lo Slifer, la cui rabbia sprigiona un'intensa energia; per qualche istante, Zure crede di riconoscere l'umano. Jaden sostiene un duello contro l'orribile comandante dell'Armata Oscura, che minaccia di spedire alle stelle, ed anzi di tenere per sempre prigionieri gli amici dell'avversario, i quali, nella ricerca del protagonista, sono stati catturati dai demoni. Sir Freed giunge in soccorso di Jaden, si trasforma in una carta del deck dello stesso, e lo aiuta a sconfiggere il malvagio; prima di scomparire, raccomanda il giovane Yuki di combattere le tenebre. Mentre i demoni, terrorizzati dall'immensa forza dell'umano, fuggono, gli amici cominciano a considerare Jaden un egoista, che, ossessionato dal desiderio di ritrovare Jesse, \u00e8 disposto anche a sacrificarli. Proseguendo la ricerca di Andersen, lo Slifer cade nella trappola di Brron, il Folle Sovrano del Mondo Oscuro. Nel corso del duello che segue, il crudele demone gioca la carta magia Canone Maligno: ogni volta che ricever\u00e0 un danno, potr\u00e0 evocare uno dei cinque simboli (rabbia, odio, tristezza, angoscia, dubbio), ognuno dei quali corrisponde ad un compagno di Jaden; Chazz, Hassleberry, Alexis ed Atticus, adirati e delusi dal loro amico, che li ha messi in pericolo, si trasformano in polvere di stelle, e vengono pubblicati sul mistico libro di Brron. Il protagonista, dominato dalla rabbia, annienta il Folle Sovrano, il quale, prima di dissolversi, gli rivela che anche Jesse \u00e8 tra le stelle. I demoni che hanno assistito alla distruzione di Brron sono spaventati dall'eccessiva forza dell'umano. Sopravvissuto, perch\u00e9 sfuggito agli inviati dal Folle Sovrano, Syrus colpevolizza Jaden della scomparsa dei loro amici, lo abbandona, e si allontana, seguito da Jim ed Axel. Il giovane Yuki, distrutto per aver perduto i suoi compagni, recupera la carta Super Polimerizzazione, per la quale Brron ha sacrificato Chazz, Hassleberry, Alexis ed Atticus. Un misterioso ragazzo, che, nell'ombra, appare identico a Jaden, dice al ragazzo che il medesimo deve diventare il grande guerriero che \u00e8 sempre stato, ma che, per farlo, ha bisogno del potere; egli si presenta come colui che governa questo mondo, il Sovrano Supremo.\nCercando Jaden, Jim ed Axel apprendono da un anziano che i duellanti vengono portati alla torre, dove sono costretti a battersi con il crudele Re, che raccoglie energia dei duelli per risvegliare la carta pi\u00f9 potente di Duel Monsters. Conquistato l'ultimo villaggio, lo spietato tiranno accetta di battersi con Jim, che, adirato, ha sfidato l'invincibile despota. Il Sovrano Supremo solleva la visiera del suo elmo, che rivela, dinnanzi a Cook ed Axel, il volto di Jaden. Jim duella contro il brutale regnante per salvare il giovane Yuki: grazie all'Occhio di Orichalcum, riesce a vedere il vero Jaden, che, sentendosi in colpa per la scomparsa degli amici, resta prigioniero delle tenebre. Il brutale Sovrano Supremo sconfigge Jim con la carta Super Polimerizzazione e lo manda alle stelle, poi sfida Axel, che, per\u00f2, terrorizzato dal potente e spietato Re, fugge. Al tiranno manca un'ultima fortezza di umani da abbattere per avere il dominio assoluto di questo mondo; Brodie, ritrovato il coraggio, torna per battersi con lui. Nel corso del duello, Ojama Giallo dice a Jaden di aver visto Jesse, che \u00e8 vivo e sta bene, ma ci\u00f2 non basta a far tornare il giovane Yuki alla normalit\u00e0. Il Re azzera i Life Points dell'avversario, che, per\u00f2, riesce ad infliggere lo stesso danno al Sovrano Supremo, e liberare, grazie all'Occhio di Oricalcum ereditato da Jim, Jaden dal controllo delle tenebre. Axel e la met\u00e0 oscura del protagonista finiscono tra le stelle; muore il regno del terrore del Sovrano Supremo.\nJaden \u00e8 tormentato dai sensi di colpa per il male che ha fatto quando era il Sovrano Supremo, ed ha paura di usare le carte da fusione con cui ha seminato distruzione. Viene esortato da Zane a conquistare il passato. Bastion lo scuote ribadendo che lo spietato e potente Re fa parte del protagonista, il quale deve imparare a controllarlo, e gli spiega l'esistenza di dodici dimensioni, ora attratte fra loro a causa di Yubel, che vuole unirle: ella vuole qualcosa da Jaden. Questo finalmente ritrova Jesse, ma questo sta duellando contro Zane, Yubel si \u00e8 impossessata di lui. Dopo aver assistito in lacrime alla scomparsa di Truesdale, ed appreso da Bastion che Chazz e gli altri non sono perduti, bens\u00ec si trovano in un'altra dimensione, lo Slifer duella contro Jesse, riuscendo a giocare le carte da fusione. Jaden vince la sfida, Yubel abbandona il corpo di Andersen, ma sottrae al protagonista la carta Super Polimerizzazione. La malvagia creatura fa ricordare al giovane Yuki che, inviata nello spazio, dove pat\u00ec atroci sofferenze, si mise in contatto con il piccolo Jaden, che inizi\u00f2 ad avere degli incubi. Il bambino era talmente sconvolto che dovette subire diversi esami; i brutti sogni cessarono, e Jaden si dimentic\u00f2 dell'amica. Yubel sostiene che il ragazzo l'ha mandata nel cosmo per rafforzarla tramite il dolore, ed ha capito che l'unico modo per sdebitarsi era farlo soffrire per renderlo pi\u00f9 forte. Ha inizio il duello finale. Syrus comunica a Jaden di aver visto Chazz; come preannunciato da Bastion, Princeton e gli altri si trovano in un'altra dimensione, ed il protagonista pu\u00f2 ancora salvarli sconfiggendo Yubel; inoltre, Truesdale lo esorta ancora a non avere paura del potere del Sovrano Supremo, ed a dominarlo. Jaden risveglia la forza del potente Re, ma questa volta la controlla. Il ragazzo scopre che lui e Yubel sono vissuti in una vita precedente, mostratagli dall'avversaria: tutto \u00e8 nato dalla luce e dalle tenebre. Trascorsero diversi archi prima che l'energia oscura trovasse l'ordine; l'unico in grado di governarla era il figlio del Re, il Sovrano Supremo. Yubel decise di proteggere il giovane Principe e coloro che, dopo di lui, avrebbero detenuto il suo potere, e, per farlo, accett\u00f2 la donazione del cuore del drago, abbandonando le sue sembianze umane per trasformarsi in una donna drago; il Sovrano Supremo le promise per questo fedelt\u00e0 eterna. Jaden si sacrifica per aiutare l'amica, desiderosa di fondere le dimensioni in un'unica dove poter vivere da sola con lui, ed usa la carta Super Polimerizzazione per unire la sua anima a quella di lei; i suoi compagni tornano nel loro mondo insieme a Syrus, che piange la morte del giovane Yuki.\nQuarta stagione.\nJaden ritorna all'Accademia del Duellante dallo spazio. \u00c8 cambiato, pi\u00f9 cupo, solitario. Avvertito da Kuriboh Alato di una nuova minaccia, duella e vince contro Trueman, detto Mister T, un uomo materializzatosi dalle tenebre che braccavano lo studente dell'Obelisk Blu Yusuke Fujiwara. Questo cerca d'ipnotizzare il giovane Yuki al fine di farsi riconoscere, ma nulla funziona contro gli enigmatici poteri del protagonista. Smascherato, Yusuke scompare; Jaden fa una telefonata ad Axel per chiedergli di fare delle ricerche sul misterioso allievo.\nMancano pochi mesi al diploma, ma, inspiegabilmente, Jaden consegna a Sheppard le sue dimissioni dall'Accademia; vani i tentativi da parte del cancelliere di dissuaderlo. Prima di lasciare la scuola, il giovane Yuki, su richiesta di Sheppard, deve incontrare qualcuno che vuole parlargli. Si tratta di Kagemaru e Sartorius, i quali hanno avuto la stessa premunizione che ha spinto Jaden, essere superiore, a consegnare le sue dimissioni dall'Accademia del Duellante. Al risveglio delle Bestie Sacre da parte di Kagemaru, all'incidente di Sartorius con la Luce di Distruzione ed al duello del protagonista contro Yubel l'isola reagir\u00e0 con una nuova insidia. Per colpa di Kagemaru, Sartorius e Jaden, l'Accademia \u00e8 in pericolo, ma i primi due fanno capire al giovane Yuki che abbandonare l'istituto non eviter\u00e0 la catastrofe, che anzi il ragazzo deve restare per proteggere la sua scuola. I due uomini ripongono le loro speranze di salvezza in Jaden. Questo, temibile nemico, affronta un altro duello contro Mister T, vincendo. Successivamente, riceve una telefonata da Axel, il quale lo informa che Yusuke Fujiwara era tra gli studenti scomparsi al Dormitorio Abbandonato, e che lo stesso non ha pi\u00f9 fatto ritorno. Lo Slifer \u00e8 convinto che Atticus possa svelare l'enigma; quello gli chiede di duellare contro di lui per aiutarlo a ricordare. Durante il combattimento presso il Dormitorio Abbandonato, Atticus, per riuscire a recuperare la memoria, decide d'indossare la maschera di Nightshroud, rischiando di venire sopraffatto dal suo potere. Al termine dello scontro, conclusosi con la vittoria di Jaden, Rhodes rammenta: Fujiwara era uno studente la cui abilit\u00e0 di duellante era paragonabile a quella di Zane ed Atticus medesimo. Egli tent\u00f2 d'impadronirsi dell'ambita forza di Nightshroud, ma ne venne inghiottito, cedette, perci\u00f2, la maschera al giovane Rhodes. Quest'ultimo, durante un'esercitazione presso il Dormitorio Abbandonato proposta dal professor Banner, si ritrov\u00f2 in una dimensione sconosciuta, dove si trasform\u00f2 in Nightshroud. Apparso Yusuke, Jaden lo smaschera, avendo riconosciuto in lui lo spirito del Duel Monsters Onesto. Esso, tornato ad assumere le sue vere sembianze, aggredisce il protagonista ed i suoi amici, colpevolizzandoli di aver abbandonato il suo \"master\", Fujiwara. Dinnanzi ai poteri di Jaden, che difende i suoi compagni, questi scoprono che il ragazzo ha fuso la propria anima con quella di Yubel. Compreso il suo errore, la creatura si sacrifica per Jaden, subendo, al posto suo, l'attacco di Mister T. Prima che lo spirito del Duel Monsters scompaia, il giovane Yuki lo rassicura che la carta di Onesto, chiusa in un cassetto da Yusuke, non era stata dimenticata dal ragazzo, che, invece, l'aveva allontanata per proteggerla, perch\u00e9 consapevole della pericolosit\u00e0 della propria ricerca; la creatura indica Jaden come una persona speciale. Lo Slifer invita Onesto ad andare a vivere dentro di lui. Segue un duello tra il giovane Yuki e Mister T, durante il quale il primo apprende che il legame tra i duellanti e le proprie carte impedisce alle ultime di essere travolte dalle tenebre. Jaden ottiene la vittoria; i suoi compagni rammentano al distaccato amico di non essere solo.\nAlexis \u00e8 dispiaciuta per il cambiamento di Jaden, malinconico. Ella si rende conto che duellare non \u00e8 pi\u00f9 un divertimento per l'amico; durante la sfida contro Hassleberry e Blair, il ragazzo risponde alla Rhodes che, grazie ai duelli, ha conosciuto il lato doloroso della vita. Tuttavia, al termine del combattimento, vinto da Jaden e la sua compagna, il protagonista ringrazia Alexis per avergli fatto provare un brivido che non avvertiva pi\u00f9. Ci\u00f2 suscita le lacrime della giovane, la quale non vede un sorriso spensierato sul volto dello Slifer da molto tempo.\nJaden riceve la telefonata di Axel, il quale lo avverte che gli abitanti di Domino sono scomparsi. Il protagonista si reca nella citt\u00e0, ma Brodie \u00e8 stato sconfitto da Mister T, ed usato per attirare il giovane Yuki in una trappola. Lo Slifer viene portato in salvo da Sartorius, il quale lo informa che Domino \u00e8 sotto il controllo di Nightshroud, il cui vero obiettivo \u00e8 l'Accademia del Duellante. Il cartomante, preda di ci\u00f2 che rimane della Luce di Distruzione che si annidava nel suo corpo, sfida Jaden a duello. Il protagonista sconfigge l'avversario, che muore davanti ai suoi occhi. Il giovane Yuki corre verso la scuola in pericolo, ma, improvvisamente, si sente male; dolorante, combatte contro Mister T, che, possedendo il deck di Jesse, Jaden intuisce aver aggredito il suo amico. L'avversario sostiene di non comprendere il motivo per cui debbano lottare, ma continua per risvegliare il giovane Yuki; la carta Polimerizzazione di Jaden si rivela assediata dalle tenebre, causa dell'acuta sofferenza dello Slifer, il quale si rende conto che il suo opponente era Andersen: quando Sartorius gli ha chiesto di mostrargli il suo deck per controllare se le carte fossero cadute vittime di Nightshroud, ed inserito, approfittando della distrazione del duellante, Energia Arcana 0 - Il Folle, ha infettato Polimerizzazione. Jaden torna all'Accademia insieme all'amico Jesse. Dopo la sconfitta di Atticus da parte di Nightshroud, la cui maschera era sostenuta da Fujiwara, il giovane Yuki affronta una Battle Royal a tre, che vede duellare lui, Andersen e Yusuke. Per difendere Jaden, il secondo perde i suoi Life Points, per cui rimangono in gioco il protagonista ed il nemico. Jaden sconfigge l'avversario, e, con l'aiuto di Onesto, gli fa capire l'importanza degli affetti lo spirito del Duel Monsters non ha mai dimenticato Fujiwara, di cui si prese cura da quando quello, bambino, rimase solo; il ragazzo si era convinto che bisognasse dimenticare le persone care, prima che fossero loro a scordarsi di lui liberandolo dall'influenza di Nightshroud. Tuttavia, l'oscurit\u00e0 non si dissipa. Jesse, indebolito dalla battaglia, invita lo Slifer a proseguire, mentre lui veglier\u00e0 su Yusuke. Il giovane Yuki corre all'interno della scuola, dove, grazie ai computers, scopre che ogni angolo del mondo \u00e8 ormai desolato. Uscito dall'edificio, si rende conto che anche Andersen \u00e8 scomparso. A questo punto, incontra il vero Nightshroud, un'inquietante creatura che ha imprigionato le anime degli esseri umani nel suo mondo, privandoli dei propri sogni e ricordi. Nel suo regno, non vi sono speranza o disperazione, ma unicamente il nulla, il solo ad esistere in principio, prima che apparisse una carta; poi vennero il Duel Monsters, e, successivamente, la nascita della vita. Il malvagio aggiunge di essere stato chiamato dall'umanit\u00e0; Jaden rammenta le parole di Sartorius, il quale gli aveva preannunciato che al risveglio delle Bestie Sacre per mano di Kagemaru, all'incidente del cartomante con la Luce di Distruzione ed al duello del giovane Yuki contro Yubel l'isola si preparava a rispondere con una nuova minaccia. Segue il duello finale, che vede avversari Jaden e Nightshroud. Lo spirito di Yubel ricorda al protagonista, unico superstite sulla Terra, di non essere solo, ella \u00e8 sempre al suo fianco; l'opponente sfrutta una strategia di gioco che costringe la creatura che vive dentro di Jaden a schierarsi con lui, ma lo Slifer riesce ad impedire che la sua alleata, dimenante per non ferire il ragazzo, lo attacchi, per poi farla tornare sulla sua parte del terreno fondendola, grazie alla carta Super Polimerizzazione, con Neos, per dare vita a Neos Uomo Saggio. Nightshroud asserisce di rappresentare il futuro dell'umanit\u00e0, corrotta, a cui neanche i giovani, eccetto Jaden, hanno la forza di ribellarsi. In seguito alla distruzione di Neos Uomo Saggio, Yubel suggerisce al protagonista di usare il potere speciale della creatura mandata al Cimitero, che gli permetter\u00e0 di rimettere in campo Neos. Per fare ci\u00f2, lo Slifer deve, per\u00f2, eliminare Yubel dal gioco; la donna drago gli dice che, da ora in poi, egli sar\u00e0 veramente solo, ma pu\u00f2 farcela. Nightshroud sostiene che gli amici del giovane Yuki sono perduti, senza possibilit\u00e0 di salvezza, ma Jaden si rivolge a loro, a tutti i caduti, spronandoli a cercare di ricordare una carta del loro deck, e, conseguentemente, il volto di un avversario affrontato in duello; grazie alle sue parole, le vittime di Nightshroud riescono a liberarsi dall'influsso del malvagio, uscendo dal suo mondo. Il protagonista dichiara che non perdoner\u00e0 mai il nemico per aver tentato di spezzare il legame tra Jaden ed i suoi amici, e lo sconfigge con Neos Divino, salvando l'Accademia del Duellante ed il mondo intero.\nJaden e gli altri studenti del terzo anno ricevono il diploma dell'Accademia del Duellante. Il protagonista non si presenta alla festa che celebra i diplomandi, si accinge a partire senza salutare alcuno; la sua missione qui \u00e8 finita, ora deve andare da altri che hanno bisogno di lui. Prima che lasci la scuola, il giovane Yuki viene condotto da Kuriboh Alato nella stanza dov'\u00e8 custodita la riproduzione del deck di Yugi. Ad attenderlo, lo stesso Mut\u014d, il quale sostiene che, da quando egli gli ha ceduto la carta di Kuriboh Alato, Jaden \u00e8 cresciuto, diventato un adulto, ma ha anche perso qualcosa d'importante, che ora deve recuperare. Una luce accecante catapulta il giovane Yuki davanti alla casa di Yugi, che, uscendo dall'edificio, incontra il protagonista, riconoscendo in lui il duellante di cui, durante la notte appena trascorsa, Kuriboh, in sogno, gli ha predetto l'arrivo, pregandolo di sfidarlo. Jaden capisce di trovarsi in una dimensione spaziotemporale creata appositamente per lui e Mut\u014d; inizia il duello del giovane Yuki contro Yugi e lo spirito del Faraone racchiuso nel suo Puzzle. Gli avversari sono entusiasti della forza del proprio sfidante; il combattimento contro il Re dei Giochi risveglia in Jaden la passione per i duelli, la cosa, intuisce il ragazzo, che aveva perduto, causa la drammatica esperienza vissuta nella dimensione in cui era diventato lo spietato Haou. Prima che i Life Points di uno dei due contendenti si azzerino, il protagonista si ritrova nel suo mondo, in un deserto. Nello zaino, scopre Faraone e lo spirito del professor Banner, desideroso di seguire il suo ex studente. Inoltre, Jaden trova un foglio disegnato e scritto dai suoi amici, che, avendo intuito le sue intenzioni di allontanarsi senza congedare alcuno, hanno voluto lasciargli un messaggio. Il ragazzo si mette in viaggio, sicuro che, prima o poi, rincontrer\u00e0 i suoi compagni.\nManga.\nNel manga, Jaden frequenta gi\u00e0 l'Accademia. Da bambino, fin\u00ec in ospedale a causa di una frattura riportata giocando a baseball; un paziente, Koyo Hibiki, dopo averlo battuto in duello, gli affid\u00f2 il deck degli Eroi Elementali, che includeva anche Kuriboh Alato. Grazie a lui, il piccolo Yuki decise di diventare un duellante. Jaden sostiene il suo primo duello contro il signor Ryuga, uomo sleale, riuscendo a batterlo. Successivamente, affronta Chazz, Bastion, Alexis e Syrus, obbligato da Crowler. Dopo un duello contro Chazz, viene condotto da Kuriboh Alato al Dormitorio Abbandonato, dove imparer\u00e0 a resistere alle ombre.\nDeck.\nIl deck di Jaden \u00e8 composto essenzialmente da Eroi Elementali (mostri guerrieri che ricordano vagamente dei supereroi). Presi singolarmente non sono molto forti e non hanno particolari effetti, ma possono fondersi in nuovi mostri Fusione. Tra questi si ricordano Uomo Alato della fiamma Eroe Elementale e Uomo Alato della Fiammata Lucente Eroe Elementale (Fusione tra Avian e Burstinatrix, potenziato da Sparkman), Gigante del Tuono Eroe Elementale (fusione tra Clayman e Sparkman), Fendente Selvaggio Eroe Elementale (fusione tra Wildearth e Bladedge) e Electrum Eroe Elementale fusione dei suoi quattro Eroi Elementali principali (Burstinatrix, Avian, Clayman e Bubbleman). Nella seconda stagione, dopo aver perso la capacit\u00e0 di vedere le sue carte per mezzo della sconfitta contro Edo, vengono introdotti i Neo Spaziali, sei mostri capaci di fondersi con un nuovissimo Eroe Elementale di nome Neos Eroe Elementale, che diverr\u00e0 il suo mostro chiave. Nella terza, quando il protagonista impersona il Sovrano Supremo, le sue carte sono Eroi Malvagi, versioni oscure e molto pi\u00f9 forti degli Eroi Elementali, inoltre ottiene il controllo della potente carta magia Super Polimerizzazione, che user\u00e0 per fondere la sua anima a Yubel. Inoltre Neos Eroe Elementale ha la capacit\u00e0 di fondersi con il mostro pi\u00f9 potente del suo amico Jesse, Drago Arcobaleno l, dando vita al mostro Neos dell'Arcobaleno. La carta chiave di Jaden, infine, pu\u00f2 fondersi anche con Yubel creando cos\u00ec il potente Neos Uomo Saggio.\nAccoglienza e impatto culturale.\nSecondo protagonista del franchise per ordine cronologico, Jaden riscontra grande popolarit\u00e0 tra il pubblico, ispirando coslayers e mercati. In un sondaggio risalente al 2018, \u00e8 stato votato come il secondo miglior protagonista di \"Yu-Gi-Oh!\" insieme a Yusei Fudo, ottenendo il 12.5% delle preferenze.\nLaura Thornton di CBR ha scritto che, nonostante rimanga uno Slifer Rosso per tutta la serie, Jaden potrebbe essere uno dei migliori duellanti nonch\u00e9 personaggi del franchise. I protagonisti di \"Yu-Gi-Oh!\" tendono ad essere conosciuti per capelli stravaganti ed eccessiva seriet\u00e0 investita in un gioco di carte per bambini, con una notevole eccezione: Jaden, spensierato ed infantile, desidera unicamente divertirsi, anche se le minacce che lo insidiano finiscono per ostacolare il suo stile. Incarnando, il giovane Yuki, la pura gioia di affrontare duri avversari e dare il massimo, \u00e8 strano, aggiunge la Thornton, che i fans siano rimasti leggermente meno colpiti da lui: rispetto ad altri protagonisti, come il ribelle Yusei, o Yugi con la sua fiducia nel \"cuore delle carte\", l'approccio \"apatico\" di Jaden al duello pu\u00f2 essere difficile da superare. La scarsa seriet\u00e0 che l'ultimo impiega nei duelli viene compensata dalla trama che lo coinvolge. L'atteggiamento scansafatiche di Jaden diventa un punto cruciale nei primi episodi di GX, dove insegnanti e studenti appartenenti alle categorie superiori cercano di \"metterlo al suo posto\" o correggerne il comportamento. Successivamente, si rendono, per\u00f2, conto di quanto il giovane sia fortunato con le carte, nonch\u00e9 della sua estrema abilit\u00e0 nel giocare quelle che pesca in modo da ottenere la vittoria. Yugi ha dovuto immergersi da subito nel mondo professionale col torneo nel Regno dei Duellanti di Maximillion Pegasus, ma Jaden, dal canto suo, duella con avversari che hanno alle spalle anni di esperienza, in cui hanno potuto affinare le proprie tecniche o cedere a forze malvagie. Egli non si trova in un contesto egiziano come il protagonista che lo ha preceduto, ma a combattere comunque i Giochi delle Ombre, contro la Luce di Distruzione, Yubel e se stesso, il Sovrano Supremo. Nonostante il rischio della morte, Jaden conserva uno spirito positivo, nonch\u00e9 la spensieratezza di duellare, eccetto per alcune sconfitte particolarmente devastanti. Giocare per il piacere di farlo lo distingue dagli altri protagonisti, i quali hanno ulteriori motivi per duellare, a parte il divertimento; soprattutto, a diversificare Jaden \u00e8 la progressiva accettazione di se stesso, persino del male. Il ragazzo ha avuto difficolt\u00e0 a capire cosa fosse giusto o sbagliato, quando, ad esempio, per vendicare l'amico Jesse ha messo in pericolo gli altri compagni; il successivo senso di colpa anticipava il congiungimento con il Sovrano Supremo, che si \u00e8 impossessato di lui, convincendolo di essere irredimibile. Ci\u00f2 ha condotto Jaden su un sentiero oscuro che richiedeva la redenzione, cosa fondamentale per l'apprezzamento del personaggio da parte del pubblico e di se stesso. Super Polimerizzazione, la stessa carta sfruttata nei panni del Sovrano Supremo, autore della morte degli amici sacrificatisi prima di riuscire a liberare il giovane Yuki dal suo lato oscuro, Jaden la usa per unire la propria anima a Yubel e porre fine al dolore infertole, assicurandosi di non separarsene mai pi\u00f9. Ci\u00f2 influisce pesantemente sul ragazzo, ma il suo amore per il gioco \u00e8 pi\u00f9 forte, ed \u00e8 questa la vera forza di Jaden come duellante. Diversamente da altri protagonisti del franchise, Jaden, dopo una sconfitta in una sfida da cui non dipendano le sorti del mondo, pu\u00f2 sorridere e ringraziare l'avversario per il divertente duello. Tale gioia lo fa vincere, permette la crescita delle relazioni tra lui ed i suoi amici, lo aiuta a passare dal lato oscuro allo stato di vero duellante. \u00c8 difficile non tifare per Jaden anche quando \"inciampa\", conclude la Thornton. \nLo Starter Deck di Jaden \u00e8 stato il primo della serie GX messo in commercio.\nNel 2018, il doppiatore originale di Jaden, KENN, ha presenziato come ospite alla Jump Festa. Il pubblico poteva duellare con lui su uno scenario apposito."}
{"id": "1728860", "revid": "149727", "url": "https://it.wikipedia.org/wiki?curid=1728860", "title": "Dobrjo\u0142ug-G\u00f3stkow", "text": ""}
{"id": "1728863", "revid": "149727", "url": "https://it.wikipedia.org/wiki?curid=1728863", "title": "Doberlug Kirchhain", "text": ""}
{"id": "1728865", "revid": "149727", "url": "https://it.wikipedia.org/wiki?curid=1728865", "title": "Doberlug", "text": ""}
{"id": "1728866", "revid": "307923", "url": "https://it.wikipedia.org/wiki?curid=1728866", "title": "Tancredi di Conversano", "text": "Biografia.\nAlla morte di Goffredo di Conversano (1100), la moglie Sichelgaita divenne signora (\"dominatrix\") di Brindisi e forse solo dal 1107 il loro figlio Tancredi fu associato nel titolo.\nNel 1112 Tancredi fu chiamato da Costanza, vedova di Boemondo d'Altavilla, per difendere i suoi territori: ne ricevette un quartiere di Bari, ma la cosa provoc\u00f2 un'insurrezione della cittadinanza che prese in ostaggio la madre Sichelgaita. L'intervento dei fratelli di Tancredi, Roberto, conte di Conversano, e Alessandro, conte di Matera risolse la situazione.\nNel 1127, insieme al fratello Alessandro e ad altri baroni pugliesi, entr\u00f2 in conflitto col conte di Sicilia, Ruggero II, che alla morte di Guglielmo II, ultimo duca di Puglia, cercava di mettere in atto il progetto di unificare i domini siciliani con quelli continentali pugliesi e di creare un regno. Nel 1128 la citt\u00e0 di Brindisi fu assediata dalle truppe del re, pi\u00f9 volte presa e poi liberata.\nFinalmente nel 1132 Tancredi si sottomise al re Ruggero II che gli impose condizioni durissime: il re infatti lo obblig\u00f2 a cedergli la citt\u00e0 di Brindisi e ogni altro suo possedimento per la simbolica somma di 20 schifati e a lasciare i territori del Regno per recarsi a Gerusalemme.\nMa nel 1133 Tancredi anzich\u00e9 partire per la Terra Santa, mise in atto un ennesimo tentativo di ribellione contro Ruggero II che nel luglio dell'anno precedente aveva subito una disastrosa sconfitta nella battaglia di Nocera: col sostegno del fratello Alessandro e di altri baroni ribelli, con un colpo di mano sottrasse al sovrano le citt\u00e0 di Montepeloso e Acerenza). Ma il re, ripreso il controllo della situazione, riusc\u00ec ad espugnare la citt\u00e0 di Montepeloso dove il ribelle si era rifugiato e lo cattur\u00f2. Tancredi fu condotto prigioniero in Sicilia, dove mor\u00ec.\nLa fine del dominio della famiglia dei \"da Conversano\" su Brindisi e il passaggio della importante citt\u00e0 portuale al demanio regio fu sancito dall'arrivo del catapano Umbro, funzionario regio attestato dal 1135."}
{"id": "1728871", "revid": "149727", "url": "https://it.wikipedia.org/wiki?curid=1728871", "title": "Dobrilugk", "text": ""}
{"id": "1728876", "revid": "110157", "url": "https://it.wikipedia.org/wiki?curid=1728876", "title": "Una storia che vale", "text": "Una storia che vale \u00e8 un brano musicale della cantante italiana Laura Pausini. \u00c8 stato pubblicato il 1\u00ba febbraio 2002 come secondo singolo dall'album \"The Best of Laura Pausini - E ritorno da te\" del 2001.\nIl brano.\nLa musica \u00e8 composta da Daniel Vuletic; il testo \u00e8 scritto da Laura Pausini e Cheope.\nL'adattamento in lingua spagnola con il titolo \"Dos historias iguales\", realizzato da Badia, viene pubblicato come secondo singolo della versione spagnola dell'album \"Lo mejor de Laura Pausini - Volver\u00e9 junto a ti\" sia in Spagna che in America Latina.\nIl video.\nIl videoclip (per entrambe le versioni, italiana e spagnola) \u00e8 diretto dal regista Daniele Persica e girato in notturna in un quartiere periferico di Roma e in un terminal dell'Aeroporto di Roma-Fiumicino. Entrambe le versioni sono state pubblicate nel DVD \"Live 2001-2002 World Tour\", che contiene anche un documentario sul \"making of\" del video.\nPubblicazioni.\n\"Una storia che vale\" viene inserita nella compilation \"Top Of The Spring 2002\" del 2002 e in versione \"Live\" nel DVD \"Live 2001-2002 World Tour\" del 2002 (video) e negli album \"San Siro 2007\" del 2007 (audio e video) e \"Fatti sentire ancora\"/\"Hazte sentir m\u00e1s\" del 2018 (Medley Reggaeton video)."}
{"id": "1728878", "revid": "149727", "url": "https://it.wikipedia.org/wiki?curid=1728878", "title": "Falkenberg (Elster)", "text": ""}
{"id": "1728879", "revid": "149727", "url": "https://it.wikipedia.org/wiki?curid=1728879", "title": "Grabin", "text": ""}
{"id": "1728880", "revid": "438678", "url": "https://it.wikipedia.org/wiki?curid=1728880", "title": "Quell'estate del '42", "text": "Quell'estate del '42 (\"Summer of '42\") \u00e8 un film del 1971 diretto da Robert Mulligan.\nIl film rievoca un periodo della giovinezza dello sceneggiatore Herman Raucher, che oltre alla produzione del film ha scritto un romanzo lievemente diverso nella trama, romanzo che sebbene scritto dopo usc\u00ec prima del film diventando un \"bestseller\" e contribu\u00ec al suo inaspettato (dai produttori) successo.\nTrama.\nTre adolescenti, Hermie, Oscy e Benjie, trascorrono l'estate su un'isola della Nuova Inghilterra. Uno di loro, Hermie, \u00e8 colpito da una giovane donna, arrivata con il marito in una casa vicina. Dopo qualche giorno il marito lascia la moglie, chiamato a combattere oltremare.\nI tre ragazzi intanto cercano avventure erotiche con le ragazze del luogo, con vario successo.\nUn giorno Hermie aiuta la donna a portare alcuni pacchi della spesa e cos\u00ec inizia tra loro una amicizia, finch\u00e9 un giorno Hermie va a trovarla e vede sul tavolo la notizia che il marito della donna \u00e8 morto in guerra. Hermie e la donna, che ha bevuto, traumatizzati, hanno un momento di intimit\u00e0. Il giorno seguente la donna se ne va, lasciando a Hermie un messaggio che ricorder\u00e0 per sempre.\nProduzione.\nRaucher scrisse il soggetto nel 1959 ma solo dieci anni dopo il regista Mulligan riusc\u00ec a convincere la Warner a produrre il film, di basso costo, e pagando Raucher in percentuale invece che con un importo predefinito. Per il ruolo della donna il regista cercava una donna di oltre 30 anni ma si convinse a prendere la giovane O'Neill, e anche acconsent\u00ec a evitare scene di nudo come richiesto dall'attrice. Ambientato nell'Est, il film fu invece girato in California. Durante le riprese l'attrice fu tenuta separata dal trio di giovani attori per rafforzare il senso di incertezza dei giovani. Dopo le riprese la produzione, incerta del risultato, convinse Raucher a scrivere un romanzo dalla sceneggiatura. Raucher accett\u00f2 e in tre settimane scrisse quello che divenne un romanzo di grande successo con 23 ristampe.\nIl film ottenne un grande successo rendendo ricco Raucher. Anche la critica fu favorevole.\nIl film ottenne diverse candidature a premi, e vinse il premio Oscar per la miglior musica originale e il premio \"\"BAFTA Anthony Asquith Award\", ambedue a Michel Legrand. La canzone della colonna sonora divenne molto popolare e fu eseguita da numerosi cantanti.\nCi fu un seguito di molto minor successo, \"Class of '44\".\nRaucher ha sempre rifiutato le proposte di rifacimento, tuttavia permise la messa in scena di un \"musical\"."}
{"id": "1728884", "revid": "149727", "url": "https://it.wikipedia.org/wiki?curid=1728884", "title": "Muehlberg/Elbe", "text": ""}
{"id": "1728885", "revid": "75435", "url": "https://it.wikipedia.org/wiki?curid=1728885", "title": "Argomentazione dal silenzio", "text": ""}
{"id": "1728888", "revid": "149727", "url": "https://it.wikipedia.org/wiki?curid=1728888", "title": "M\u00fchlberg (Elbe)", "text": ""}
{"id": "1728889", "revid": "116203700", "url": "https://it.wikipedia.org/wiki?curid=1728889", "title": "Gaetano Matteo Pisoni", "text": "Biografia.\nFiglio di Giambattista Pisoni e Anna Daria Vacchini, dopo aver terminato gli studi primari presso il Collegio di Ascona-, si dimostr\u00f2 fin dall'inizio incline al disegno; per affinare le sue doti si rec\u00f2 giovane sedicenne in Tirolo, dove presso un capomastro del luogo, svolse il suo tirocinio di muratore. Presso questa bottega ottenne un attestato di costruttore munito del sigillo del Barone di Ress, tuttora conservato presso dei discendenti. Terminato il suo tirocinio si mise a percorrere varie contrade della Germania, Francia e Fiandre affinando le sue conoscenze.\nIn seguito tra il 1735 il 1740 fu a Roma dove fu fortemente impressionato dalla bellezza e magnificenza delle costruzioni, che rimasero come segno indelebile nelle sue opere di chiaro stile tardo barocche. Nel suo viaggio di ritorno in patria ebbe modo di visitare anche Firenze, Mantova e Milano. Pi\u00f9 tardi fu nei Paesi Bassi e in Austria dove mise in atto quanto appreso in varie costruzioni. In seguito fu in Liechtenstein, dove il principe lo chiam\u00f2 per erigere il suo palazzo e dove venne nominato architetto di corte. Altri lavori vennero eseguiti dal nostro a Vienna.\nDopo questa esperienza volle tornare a Roma, dove rimase per cinque anni, eseguendo vari lavori assieme a suo nipote Paolo Antonio Pisoni. Di quel periodo sono i disegni per la chiesa di San Celso a Milano. Tornato in patria esegu\u00ec varie costruzioni e i ripari di Ascona dalle piene del Maggia. Nel 1750 viene chiamato a Namur nelle Fiandre, per riedificare la cattedrale di Sant'Albano, fortemente danneggiata dalle alluvioni; ne allest\u00ec il progetto e fu edificata tra il 1751 e il 1767. Fu poi a Liegi dove costru\u00ec il Seminario vescovile e la chiesa collegiata di San Giovanni Battista. Il 10 marzo del 1760 papa Clemente XIII lo insign\u00ec Cavaliere pontificio. A cui fecero seguito quelli dell'Ordine della Milizia Aurata o Ordine dello Speron d'oro e un titolo nobiliare.\nNel 1763 con lettera del 17 maggio venne convocato dal Consiglio della citt\u00e0 di Soletta per la costruzione della cattedrale di Sant'Orso e Vittore. Ne concep\u00ec il progetto e con il nipote Paolo Antonio ne inizi\u00f2 l'opera. Questa resta il suo pi\u00f9 alto capolavoro. I lavori si protrassero per dieci anni, ma vennero terminati dal nipote. I forti contrasti durante l'esecuzione dell'opera e la perdita della moglie e di un figlio minarono la volont\u00e0 dell'architetto che nel 1770 lasciava il cantiere per rientrare in Ticino. A Locarno si rispos\u00f2 con la nobile Giuseppina Orelli, dalla quale ebbe una figlia, Anna Maria. Mor\u00ec in questa citt\u00e0 il 4 marzo 1782., venne tumulato nella chiesa dell'Assunta di questa citt\u00e0, dove lo ricorda una lapide, a poca distanza dalla palazzina di Via Castelrotto che gli viene attribuita."}
{"id": "1728892", "revid": "149727", "url": "https://it.wikipedia.org/wiki?curid=1728892", "title": "Muehlberg (Elbe)", "text": ""}
{"id": "1728894", "revid": "767487", "url": "https://it.wikipedia.org/wiki?curid=1728894", "title": "Anello di sangue", "text": "Anello di sangue (\"I Never Sang for My Father\") \u00e8 un film del 1970 diretto da Gilbert Cates, basato su un dramma teatrale di Robert Anderson.\nTrama.\nGene, quarantenne professore universitario newyorkese, dopo un anno di vedovanza vorrebbe sposarsi con una dottoressa e andare a vivere in California dove lei \u00e8 medico e vive coi figli. Ma come sua madre Margaret, che lo approva, \u00e8 preoccupato per le conseguenze che la sua decisione potrebbe produrre sulla fragile salute del suo anziano padre Tom, irascibile e dominante. Poco tempo prima del matrimonio la madre muore e il padre rimane solo ad affrontare la vecchiaia. Gene ora \u00e8 in dubbio se perseguire i suoi desideri o stare vicino al padre. La sorella Alice, che anni prima venne diseredata dal padre per aver sposato un ebreo senza il suo consenso, incoraggia Gene a vivere la sua vita."}
{"id": "1728895", "revid": "486946", "url": "https://it.wikipedia.org/wiki?curid=1728895", "title": "Museo Archeologico Regionale &quot;Antonio Salinas&quot;", "text": ""}
{"id": "1728897", "revid": "300067", "url": "https://it.wikipedia.org/wiki?curid=1728897", "title": "Milt Wagner", "text": "Carriera.\nWagner gioc\u00f2 alla Camden High School. Alto 196 centimetri, guardia tiratrice dalla University of Louisville, fu scelto nel secondo round del draft NBA 1986 dai Dallas Mavericks, e gioc\u00f2 due stagioni nella Lega prima di andare a giocare oltre oceano, soprattutto in Israele.\n\u00c8 uno dei pochi giocatori che abbia vinto titoli nazionali sia alla high school, che al college, che nella NBA, con il compagno di squadra Billy Thompson con cui gioc\u00f2 in tutte le categorie (eccetto in NBA dove Thompson vinse il titolo un anno prima di Milt). Anche Thompson gioc\u00f2 a livello professionistico in Israele.\nAllenatore.\n\u00c8 stato dal 2006 al 2010 assistente allenatore nella squadra di pallacanestro maschile dell'Universit\u00e0 del Texas di El Paso."}
{"id": "1728901", "revid": "438678", "url": "https://it.wikipedia.org/wiki?curid=1728901", "title": "Operazione Cr\u00eapes Suzette", "text": "Operazione Cr\u00eapes Suzette (\"Darling Lili\") \u00e8 un film del 1970 diretto da Blake Edwards con protagonisti Julie Andrews e Rock Hudson.\nTrama.\nLili Smith \u00e8 una spia tedesca che durante la prima guerra mondiale si esibisce come chanteuse per carpire segreti militari al maggiore Larrabee. Gli eventi precipitano quando la Smith si innamora del maggiore.\nTagli della Paramount.\nCercando di riportare in auge un film che alla sua prima uscita fece un tonfo colossale ai botteghini, e cercando anche di eliminare le scene non volute da Edwards ma impostegli dalla Paramount (come la canzone dei bambini francesi che nelle intenzioni dei produttori voleva essere un richiamo attira-pubblico a \"Tutti insieme appassionatamente\"), nel 1988 il regista cur\u00f2 per la messa in onda in TV una versione significativamente pi\u00f9 ridotta rispetto all'originale e dai toni pi\u00f9 seri. Questa versione da 107 minuti NTSC \u00e8 stata poi utilizzata per il DVD americano, mentre in Europa \u00e8 disponibile l'edizione integrale da 137 minuti PAL (corrispondenti a 143 cinematografici ed NTSC) completa di ouverture ed exit music.\nVersione italiana.\nLa versione italiana non ha ancora conosciuto il montaggio ridotto dell'88, ma \u00e8 stata comunque tagliata fin dal principio di una dozzina di minuti. Le sequenze mancanti sono tutte di natura dialogata, mentre i numeri musicali pare siano stati sempre completi. All'origine dei tagli italiani vi sono probabilmente le stesse motivazioni che hanno poi condotto Edwards a creare la director's cut, legate quindi al fatto che il film si rivel\u00f2 un tremendo flop. Potrebbero per\u00f2 esistere anche ragioni censorie, ad esempio nella scena della doccia in cui Bill ipotizza che Lili sia vergine.\nDi certo alcuni tagli sono alquanto arbitrari e non permettono di comprendere nel giusto modo alcuni dettagli d'importanza non sempre secondaria: sul finale il personaggio del tenente George Carson (interpretato da Michael Witney) appare durante il reprise finale del brano \"Whistling Away the Dark\" (premiato con il Golden Globe per la migliore canzone originale) e fa riferimento ad un bacio sulla guancia di una scena che nella versione italiana manca! In questa sequenza finale \u00e8 importante capire che sul palcoscenico Lili sta ritrovando tutti i militari conosciuti e che quindi sta cercando l'unico che manca all'appello e che le sta veramente a cuore. Il pubblico italiano, per\u00f2, non pu\u00f2 comprendere tutto ci\u00f2 fino in fondo. Non ci sarebbe da meravigliarsi se alcuni tagli fossero dovuti anche ad un'incapacit\u00e0 del dialoghista italiano di adattare alcune battute: ad esempio nella scena in cui Lili finge di essere stata chiamata \"Suzette\" da Bill, quest'ultimo s'inventa di averle sussurrato \"My pet\" (mia diletta, tesoro) che assomiglia a \"Suzette\", mentre in italiano questi brevi dialoghi mancano.\nDel resto il doppiaggio \u00e8 con tutta probabilit\u00e0 della SAS (Julie Andrews \u00e8 doppiata da Gabriella Genta) e comunque di sicuro non \u00e8 opera della CDC che era la cooperativa che pi\u00f9 di tutte garantiva versioni italiane d'alto livello (ed \u00e8 per questo che la stragrande maggioranza delle pellicole fino al 1971/72 erano doppiate dalla costosa CDC)."}
{"id": "1728902", "revid": "599013", "url": "https://it.wikipedia.org/wiki?curid=1728902", "title": "Operazione cr\u00e9pes suzette", "text": ""}
{"id": "1728903", "revid": "8596", "url": "https://it.wikipedia.org/wiki?curid=1728903", "title": "Operazione crepes suzettes", "text": ""}
{"id": "1728904", "revid": "1564499", "url": "https://it.wikipedia.org/wiki?curid=1728904", "title": "Otranto (disambigua)", "text": ""}
{"id": "1728907", "revid": "1524213", "url": "https://it.wikipedia.org/wiki?curid=1728907", "title": "Peuterey", "text": "Peuterey si riferisce a:"}
{"id": "1728909", "revid": "298229", "url": "https://it.wikipedia.org/wiki?curid=1728909", "title": "Drop (golf)", "text": "Il termine drop indica, nel golf, l'azione del rimuovere una palla da una posizione non utile al proseguimento del gioco, che pu\u00f2 essere un ostacolo oppure un terreno in riparazione. La palla deve essere successivamente fatta cadere liberamente dalle mani del giocatore ad una distanza che pu\u00f2 essere, a seconda dei casi, di una o due lunghezze di un bastone preso dal proprio set. L'azione pu\u00f2 provocare l'applicazione di una penalit\u00e0 se si rimuove la palla da un ostacolo d'acqua o di altra natura; non comporta nessuna penalit\u00e0 se la palla si trova in una zona definita \"terreno in riparazione\"."}
{"id": "1728911", "revid": "767487", "url": "https://it.wikipedia.org/wiki?curid=1728911", "title": "Amanti ed altri estranei", "text": "Amanti ed altri estranei (\"Lovers and Other Strangers\") \u00e8 un film del 1970 diretto da Cy Howard."}
{"id": "1728913", "revid": "1386670", "url": "https://it.wikipedia.org/wiki?curid=1728913", "title": "Berlin-Britz", "text": ""}
{"id": "1728923", "revid": "767487", "url": "https://it.wikipedia.org/wiki?curid=1728923", "title": "Diario di una casalinga inquieta", "text": "Diario di una casalinga inquieta (\"Diary of a Mad Housewife\") \u00e8 un film del 1970 tratto da un romanzo di Sue Kaufman e diretto dal regista Frank Perry, il quale si \u00e8 avvalso per la sceneggiatura della collaborazione di sua moglie Eleanor.\nTrama.\nTina Balser, trentenne istruita e casalinga frustrata di New York, \u00e8 sposata con il petulante Jonathan, avvocato, che la tratta come una cameriera e la sminuisce continuamente. Anche le sue due figlie la tiranneggiano, seguendo l\u2019esempio del padre. Per evadere da questa situazione Tina inizia una relazione con lo scrittore George Prager, uomo dalle maniere brusche e non meno insensibile di Jonathan. Anche la terapia di gruppo, a cui Tina ricorre per tentare di superare la sua abulia, si riveler\u00e0 deludente."}
{"id": "1728926", "revid": "767487", "url": "https://it.wikipedia.org/wiki?curid=1728926", "title": "Impresa agricola", "text": "Per la legge italiana l'imprenditore agricolo \u00e8 colui che svolge un'attivit\u00e0 d'impresa agricola, ovvero un'attivit\u00e0 d'impresa elencata dall'art. 2135\nAttivit\u00e0.\nAttivit\u00e0 essenziali.\nIn dottrina si parla di attivit\u00e0 essenziali in presenza di coltivazione del fondo, allevamento di animali e selvicoltura. \nL'essenzialit\u00e0 \u00e8 dovuta al fatto che in assenza questo tipo di attivit\u00e0 non si pu\u00f2 parlare di imprenditore agricolo.\nIl secondo comma dell'art. 2135 del codice civile italiano specifica che queste attivit\u00e0 sono le attivit\u00e0 dirette alla cura e allo sviluppo di un ciclo biologico o di una fase necessaria del ciclo stesso, di carattere vegetale o animale, che utilizzano o possono utilizzare il fondo, il bosco o le acque dolci, salmastre o marine.\nColtivazione del fondo.\nLa pi\u00f9 frequente delle attivit\u00e0 agricole \u00e8 la coltivazione del fondo, da considerare non pi\u00f9 come l'attivit\u00e0 nel campo (rimanendo escluse le coltivazioni in serra o la funghicultura), ma ormai come coltivazione, o meglio cura delle piante nel loro ciclo biologico, non necessariamente per intero. L'attivit\u00e0 di cura deve essere costituita da pi\u00f9 attivit\u00e0 materiali, proprie del concetto di agricoltura (formate in genere da varie fasi come semina, aratura.). Per questi motivi \u00e8 da escludere invece come attivit\u00e0 agricola la mera raccolta di funghi.\nSelvicoltura.\nLa selvicoltura, ovvero la cura dei boschi \u00e8, oggi pi\u00f9 di ieri, un'attivit\u00e0 di notevole importanza. Oltre all'importanza economica della selvicoltura per la produzione di assortimenti legnosi e secondariamente di funghi, tartufi ed altri prodotti del sottobosco, le aree forestali hanno una grande importanza nella stabilizzazione dei versanti e nella prevenzione del dissesto idrogeologico, senza contare la crescente importanza che al giorno d'oggi viene data all'aspetto paesaggistico.\nLa selvicoltura razionale si basa su tecniche scientifiche finalizzate a permettere la rinnovazione del bosco dopo il taglio di utilizzazione. I principi fondamentali sono inseriti in norme regionali.\nNella selvicoltura \u00e8 da considerare l'arboricoltura, ovvero la coltivazione di alberi in aree precedentemente prive o disboscate al fine di ottenere legno, frutti o beni ornamentali. Quest'attivit\u00e0 non \u00e8 compresa nell'attivit\u00e0 tipica dei boschi (quindi non assoggettata alle regole forestali) ma \u00e8 considerata attivit\u00e0 agricola in senso stretto, nonostante la produzione di legna (e la relativa commercializzazione) siano elementi evidenti e primari.\nAllevamento.\nL'allevamento di animali ha subito una corposa evoluzione non solo a livello tecnologico ma anche, e ovviamente di riflesso, a livello giuridico. Precedentemente si considerava infatti l'allevamento necessariamente collegato alla coltivazione del fondo o comunque correlato, anche perch\u00e9 gli animali erano massicciamente utilizzati nel lavoro dei campi. \nCon l'introduzione di veicoli, macchinari e trattori \u00e8 stata operata col tempo una netta scissione tra la coltivazione del campo e l'allevamento, abbracciando parallelamente lo stesso metodo utilizzato per la coltivazione.\nSi intende allevamento la cura di almeno una fase biologica di un animale, che comporta nella pi\u00f9 tradizionale situazione la nascita e la crescita nonch\u00e9 la riproduzione dello stesso, ma non necessariamente tutte e tre le fasi. L'importante \u00e8 che l'imprenditore ne compia almeno una. Non sar\u00e0 imprenditore agricolo pertanto chi importa animali nutrendoli per breve tempo al solo scopo di rivenderli. A maggior ragione non lo sar\u00e0 il cacciatore.\nQuesta impostazione \u00e8 stata fatta propria da un preciso atto normativo, stante anche la recalcitranza della giurisprudenza ad accettare la novit\u00e0, contenuta nella D.Lgs. 228/2001.\nSono sorti due problemi al riguardo, poi risolti. Per primo, che genere di animali dovrebbe essere compresi nell'allevamento dell'imprenditore agricolo, ovvero se tutti o solo una parte. Si ritiene che sia da preferire la seconda ipotesi, in particolare per animali che, anche se non allevati su un fondo, potrebbero o dovrebbero esserlo.\nAltra importante materia \u00e8 quella dell'acquacoltura, allevamento di fauna acquatica sia in acqua dolce che salata, riconosciuto dal 2001 come impresa agricola a tutti gli effetti. Non va confusa per\u00f2 con la pesca, dato che quest'ultima presuppone la cattura dei pesci.\nLa pesca ha avuto un regime particolarmente tormentato, dato che in Italia non era considerata, alla stregua della caccia, un'attivit\u00e0 agraria, mentre per l'ordinamento comunitario era inserita nel Protocollo I che definiva le attivit\u00e0 da considerare agricole. Ne risultava un sistema discorde e contraddittorio, che escludeva lo status di impresa agricola all'imprenditore ittico per decidere controversie sottoponibili alla normativa nazionale, ed il contrario per materie riservate al diritto comunitario. La situazione \u00e8 cambiata nel 2001 e con seguenti modifiche nel 2006, laddove il pescatore ed in genere l'imprenditore ittico non sono considerati imprenditori agricoli, ma sono perfettamente equiparati a quest'ultimo.\nAttivit\u00e0 connesse.\nL'imprenditore pu\u00f2 essere definito agricolo anche qualora eserciti attivit\u00e0 agricole connesse, ovvero quelle attivit\u00e0 esercitate dallo stesso imprenditore, dirette alla manipolazione, alla trasformazione, alla conservazione, alla commercializzazione e alla valorizzazione dei prodotti ottenuti dalla coltivazione o dall'allevamento.\nLe attivit\u00e0 connesse hanno dei requisiti, in particolare quello della connessione con l'attivit\u00e0 principale agricola, in mancanza della quale sarebbero attivit\u00e0 essenzialmente di natura commerciale o industriale. La connessione, ovvero il \"legame di relazione ed interdipendenza\", comporta che l'attivit\u00e0 connessa, autonomamente commerciale, sia secondaria e derivi da quella agricola principale.\nAltri requisiti individuati in dottrina sono l'unisoggettivit\u00e0 dell'imprenditore, che deve essere lo stesso soggetto, e l'uniaziendalit\u00e0 dell'impresa, che si deve avvalere degli stessi mezzi e strumenti impiegati per l'attivit\u00e0 principale. Per sintetizzare, un'unica e medesima impresa.\nLe attivit\u00e0 connesse si dividono in a prevalenza dei prodotti oppure a prevalenza delle attrezzature.\nNe derivano questi esempi:\nL'agriturismo \u00e8 la tipica attivit\u00e0 agricola connessa, essendo un'impresa che offre servizi di per s\u00e9 commerciali (ristorazione, turismo, vendita di prodotti tipici, camere), ma con dei limiti. I prodotti offerti e trasformati devono essere per la maggior parte propri, mentre gli ospiti da accomodare in camera non pi\u00f9 di dieci.\nImprenditore.\nSul piano soggettivo, si pu\u00f2 distinguere tra imprenditore agricolo professionale, coltivatore diretto ed equiparati.\nImprenditore agricolo professionale.\nL'imprenditore agricolo professionale \u00e8 quello che \u00e8 andato a sostituire, o meglio quello che \u00e8 la diretta evoluzione del vecchio i.a.t.p. (imprenditore agricolo a titolo principale) creato nel 1972 dall'ordinamento comunitario.\nIn particolare mentre prima si chiedeva una certa quantit\u00e0 di reddito e produttivit\u00e0 a questo genere di imprese, oggi per le sovvenzioni relative si guarda a quelle imprese che dimostrino redditivit\u00e0, che producano cio\u00e8 utili nonostante i vari costi concorrenti per rispettare i requisiti minimi d'ambiente ed igiene e benessere degli animali. In altre parole un'impresa efficiente, ovvero capace di stare sul mercato e competervi.\n\u00c8 del 2004 la norma che in Italia avvicina al diritto comunitario l'imprenditore agricolo professionale (IAP), abbandonando vecchie impostazioni che escludevano ad esempio le societ\u00e0 di capitali e prevedevano 2/3 del lavoro e del reddito destinati all'attivit\u00e0 agricola. I limiti del tempo di lavoro e del reddito sussistono, ma sono stati calati al 50%.\nColtivatore diretto.\nIl coltivatore diretto, sempre piccolo imprenditore \u00e8 l'imprenditore agricolo pi\u00f9 classico, elencato nell'art. 2083 c.c. \nStoricamente era coltivatore diretto sia il proprietario che l'affittuario di un fondo, che doveva partecipare alla fatica dei suoi eventuali dipendenti e non solo gestire i lavori (Carlo Alberto Graziani definisce il coltivatore diretto \"un colletto bianco con i calli alle mani\").\nL'attuale sistema nasce nell'immediato dopoguerra e restringe il lavoro necessario dell'imprenditore agricolo e della sua famiglia ad un terzo delle sue attivit\u00e0. L'appiattimento della divergenza normativa tra affittuario e proprietario del fondo \u00e8 per\u00f2 stato raggiunto soltanto nel 1982.\nAssociandolo agli artigiani ed ai piccoli commercianti, il nostro ordinamento richiede che la modalit\u00e0 con cui viene svolta l'attivit\u00e0 sia svolta direttamente ed in maniera esecutiva dal soggetto.\nEquiparati.\nCi sono due tipi di equiparati, uno al coltivatore diretto ed un altro all'imprenditore agricolo in generale. A sua volta il primo \u00e8 suddiviso in due figure:\nVanno considerati inoltre gli imprenditori ittici.\nImpresa familiare.\nLa impresa familiare coltivatrice \u00e8 disciplinata dagli artt. 230bis c.c. e dall'art.48 della legge 203/1982, il primo relativo alla figura generica dell'impresa familiare, il secondo specificatamente destinato a quella agricola, laddove non sia in contrasto con la normativa generale. Innanzitutto \u00e8 bene chiarire che non serve un contratto, anche se cos\u00ec sembra prevedere la legge speciale, in virt\u00f9 proprio dell'art.230bis. Si tratta a ben vedere di creare una figura giuridica combinando i disposti di entrambi gli articoli, in particolare utilizzando il 230bis per la regolazione interna dei rapporti, il 48\u00a0203/82 per la responsabilit\u00e0 esterna, al fine avere \"un organismo collettivo finalizzato all'esercizio in comune di un'impresa agricola\". Merita in particolare la responsabilit\u00e0 esterna, prevista per tutti gli appartenenti della famiglia, un esame di comparazione con le regole della societ\u00e0 semplice (cui l'impresa famigliare coltivatrice \u00e8 fortemente ispirata) perfettamente analogiche, laddove i soci sono tutti responsabili per decisioni ed obbligazioni esterne assunte disgiuntamente, purch\u00e9 non prese in netto contrasto con decisioni prese a maggioranza, in tal caso la responsabilit\u00e0 \u00e8 del singolo.\nI componenti di tale impresa devono comunque svolgere lavoro esecutivo, non solo co-direttivo e co-organizzativo, ovviamente secondo il criterio del terzo.\nSociet\u00e0.\nL'imprenditore agricolo pu\u00f2 essere anche una societ\u00e0, sia di persone che di capitali, oltre che cooperative.\nL'impresa agricola rimane comunque un'impresa commerciale ma qualora in possesso dei requisiti previsti dall'art. 2135 c.c. otterr\u00e0 lo status di agricola e in quanto tale non sar\u00e0 assoggettata al fallimento e alle altre procedure concursuali (ex art 2221 c.c.) n\u00e9 obbligata alla tenuta delle scritture contabili (ex-art. 2136 c.c.).\nDal 2004 \u00e8 prevista espressamente la \"societ\u00e0 agricola\", che deve svolgere le attivit\u00e0 previste per il singolo imprenditore e, sebbene non sia vincolata a qualche forma societaria, deve rispettare alcuni canoni come ad esempio l'espressa qualifica nella ragione sociale o denominazione. Tali societ\u00e0 acquisiscono coi giusti requisiti il titolo di IAP, le rispettive agevolazioni tributarie e creditizie.\nCooperative agricole.\nRegolata dagli artt. 2511 e seguenti del codice civile, la cooperativa agricola, ricalcando quella ordinaria, si differenzia dalle societ\u00e0 per la modalit\u00e0 degli utili: non sono vantaggi ottenuti in base alla quota di capitale versato dal socio in seguito alla divisione degli utili, bens\u00ec ricavi proporzionali all'attivit\u00e0 produttiva svolta in seno alla cooperativa.\nObiettivo delle cooperative, distinguibili in cooperative di lavoro, di consumo o di servizi, \u00e8 di ottenere merci o prestazioni a prezzi inferiori sul mercato, o retribuzioni pi\u00f9 elevate (mancando ad esempio l'intermediario di vendita) dalla vendita. \u00c8 il caso evidente di due soci che commerciano determinati beni agricoli, venduti a prezzi pi\u00f9 elevati rispetto all'ingrosso al venditore al dettaglio, ma comprati allo stesso tempo a prezzi decisamente inferiori rispetto al mercato, senza contare i cosiddetti ristorni.\nPerch\u00e9 ci sia una cooperativa agricola ovviamente questa deve rispondere sia ai requisiti della cooperativa che a quelli dell'impresa agricola."}
{"id": "1728929", "revid": "125411956", "url": "https://it.wikipedia.org/wiki?curid=1728929", "title": "Triossido di selenio", "text": "Il triossido di selenio o ossido di selenio(VI) (chiamato anche \"anidride selenica\" in testi non recenti) \u00e8 l'ossido del selenio di formula bruta SeO3. Si tratta di un solido bianco igroscopico e molto avido di acqua con la quale reagisce vigorosamente dando l'acido corrispondente, l'acido selenico H2SeO4. In questo comportamento, e nella sua chimica in genere, SeO3 somiglia pi\u00f9 a SO3, che al suo omologo superiore TeO3, il quale \u00e8 un solido non molecolare. \u00c8 un composto energeticamente stabile (\u0394\"Hf\"\u00b0\u00a0=\u00a0-184\u00a0kJ/mol), ma termodinamicamente instabile rispetto al diossido SeO2, verso il quale tende a decomporsi sopra a circa 160 \u00b0C (\u0394\"H\"\u00b0\u00a0=\u00a0\u221246\u00a0kJ/mol):\nQuesto comportamento si inquadra nella tendenza all'instabilit\u00e0 della valenza massima negli ultimi elementi del 4\u00b0 periodo, che il selenio condivide, in particolare, con i suoi vicini a sinistra e a destra, cio\u00e8 con l'arsenico (in parte) e specialmente con il bromo. Tale instabilit\u00e0 \u00e8 presente anche nell'acido corrispondente H2SeO4 e nei suoi sali, i selenati, e tutti quanti questi composti sono ossidanti piuttosto forti, \"E\"\u00b0(SeO42\u2013\u00a0/\u00a0SeO32\u2013) = 1,15\u00a0V in ambiente acido, che \u00e8 un valore un po' superiore a quello della coppia Br2 / Br \u2013 (1,07\u00a0V), ma inferiore a quello della coppia Cl2 / Cl \u2013 (1,395\u00a0V).\nAllo stato solido \u00e8 formato da molecole Se4O12, il suo tetramero ciclico (ciclo a 8 termini) composto da 4 unit\u00e0 \u2212O\u2212Se(=O)2\u2013, dove il selenio \u00e8 tetracoordinato e tetraedrico (Se \"sp\"3). Il solido sublima a 100 \u00b0C e 40 mbar e queste molecole, nel passaggio in fase vapore, si dissociano parzialmente in monomeri SeO3, in cui il selenio \u00e8 tricoordinato e la molecola \u00e8 planare (Se \"sp\"2). In questa molecola i legami Se=O sono lunghi 168,78 pm. Nel solido, invece, le lunghezze dei legami Se\u2013O nel ciclo sono di 175\u00a0pm e 181\u00a0pm, mentre quelle dei legami Se=O esociclici sono di 154\u00a0pm e 156\u00a0pm. In analogia con SO3, anche SeO3 si scioglie nel suo acido H2SeO4 per dare l'acido piroselenico (diselenico) H2Se2O7 (e anche poliselenici, con SeO3 in maggior quantit\u00e0), e questo \u00e8 isostrutturale e isoelettronico di valenza all'acido pirosolforico H2S2O7.\nCome l'anidride solforica, anche SeO3 \u00e8 avidissima di acqua, si comporta da acido di Lewis: gi\u00e0 la citata somma di H2O (la base) a dare prima l'addotto H2O\u00b7SeO3 che poi si riarrangia immediatamente a H2SeO4, \u00e8 il primo esempio; fa una reazione analoga con l'acido fluoridrico liquido, dove si scioglie formando l'acido fluoroselenico HSeO3F, del tutto simile all'acido fluorosolforico HSO3F. Pi\u00f9 classicamente, d\u00e0 addotti con piridina e ammine terziarie, ma anche con diossano ed altri eteri; con ioni ossido provenienti dagli ossidi di metalli alcalini, d\u00e0 i corrispondenti selenati:\na differenza dell'anidride solforica, reagisce con un eccesso di ossido metallico sommandone 2 moli:\nin questo caso il selenio espande il numero di coordinazione da 4 a 5, con una struttura a bipiramide trigonale per lo ione SeO52\u2013. L'analoga reazione con il sodio porta a Na4SeO5, ma qui la struttura dello ione SeO52\u2013 \u00e8 una piramide a base quadrata.\nSeO3 \u00e8 uno di quegli ossidi che non si possono preparare per interazione diretta dell'elemento con l'ossigeno molecolare: la reazione con Se porta solo fino al biossido SeO2; questo fatto \u00e8 un'altra manifestazione della citata riluttanza del selenio ad assumere il massimo stato di ossidazione, e quindi del potere ossidante del selenio esavalente. \nPu\u00f2 essere preparato per distillazione a 150-160\u00a0\u00b0C dell'acido selenico su anidride fosforica, ancora pi\u00f9 avida di acqua, come disidratante.\nPu\u00f2 anche essere preparato per ossidazione di un selenito con anidride solforica:\nReagisce con il tetrafluoruro di selenio fornendo il fluoruro di selenoile, analogo al fluoruro di solforile SO2F2:"}
{"id": "1728930", "revid": "3831", "url": "https://it.wikipedia.org/wiki?curid=1728930", "title": "Civico Museo Ingauno", "text": ""}
{"id": "1728932", "revid": "6923", "url": "https://it.wikipedia.org/wiki?curid=1728932", "title": "Andrea Tonelli", "text": "Biografia.\nImportante membro della Carboneria e precursore del Risorgimento, venne imprigionato allo Spielberg dove conobbe Piero Maroncelli e Silvio Pellico. Fu condannato a morte, ma in seguito la pena fu commutata in 10 anni di carcere duro di cui scont\u00f2 soltanto 7 anni, grazie all'intercessione della Regina D'Austria, cui la madre dello stesso Tonelli chiese la grazia tramite una lettera. Riacquistata la libert\u00e0, prese successivamente parte attiva ai fallimentari moti rivoluzionari del 1848 morendo alla vigilia della decisiva seconda guerra d'indipendenza.\nNel centenario della nascita, il Comune di Coccaglio inaugur\u00f2 una targa che ancora oggi si pu\u00f2 vedere sul muro esterno di quella che fu la sua casa.\nLa targa a Tonelli.\n\"Il cinque febbraio 1793 qui nasceva al martirio e alla patria Andrea Tonelli capitano della federazione carbonara cospirava contro l'austriaco oppressore. Dopo lungo processo veniva condannato a morte il 21 gennaio 1824 col Confalonieri ed altri precursori del risorgimento italico. Commutata la pena in 10 anni di carcere duro divideva col pallavicino l'orrida segreta dello Spielberg da dove usc\u00ec, graziato, il 1\u00ba agosto 1830, insieme a Silvio Pellico e Maroncelli\"."}
{"id": "1728933", "revid": "486946", "url": "https://it.wikipedia.org/wiki?curid=1728933", "title": "Civico Museo Archeologico (Lecco)", "text": ""}
{"id": "1728934", "revid": "481666", "url": "https://it.wikipedia.org/wiki?curid=1728934", "title": "Victor Halperin", "text": "Ha diretto una ventina di pellicole, prevalentemente di genere horror. Il suo film pi\u00f9 famoso \u00e8 \"L'isola degli zombies\", diretto nel 1932 e considerato il primo film in cui appare la figura dello zombi."}
{"id": "1728935", "revid": "438678", "url": "https://it.wikipedia.org/wiki?curid=1728935", "title": "Vedovo aitante, bisognoso affetto offresi anche babysitter", "text": "Vedovo aitante, bisognoso affetto offresi anche babysitter (\"Kotch\") \u00e8 un film del 1971 diretto da Jack Lemmon."}
{"id": "1728936", "revid": "8596", "url": "https://it.wikipedia.org/wiki?curid=1728936", "title": "Vedovo, aitante, bisognoso d'affetto, offresi... anche babysitter", "text": ""}
{"id": "1728938", "revid": "3831", "url": "https://it.wikipedia.org/wiki?curid=1728938", "title": "Museo Archeologico Nazionale di Egnazia", "text": ""}
{"id": "1728939", "revid": "339392", "url": "https://it.wikipedia.org/wiki?curid=1728939", "title": "Museo Lapidario Marsicano", "text": ""}
{"id": "1728941", "revid": "3831", "url": "https://it.wikipedia.org/wiki?curid=1728941", "title": "Museo e istituto fiorentino di Preistoria", "text": ""}
{"id": "1728943", "revid": "287204", "url": "https://it.wikipedia.org/wiki?curid=1728943", "title": "Max Lorenz", "text": ""}
{"id": "1728944", "revid": "36426", "url": "https://it.wikipedia.org/wiki?curid=1728944", "title": "Papier-m\u00e2ch\u00e9", "text": ""}
{"id": "1728945", "revid": "36426", "url": "https://it.wikipedia.org/wiki?curid=1728945", "title": "Papier mach\u00e9", "text": ""}
{"id": "1728947", "revid": "320578", "url": "https://it.wikipedia.org/wiki?curid=1728947", "title": "Museo Nazionale d'Arte Orientale", "text": ""}
{"id": "1728950", "revid": "767487", "url": "https://it.wikipedia.org/wiki?curid=1728950", "title": "Appartamento al Plaza", "text": "Appartamento al Plaza \u00e8 un film del 1971 diretto da Arthur Hiller ispirato ad una commedia in tre atti di Neil Simon del 1968.\nTrama.\nIl film racconta tre storie ambientate nel lussuoso Hotel Plaza di New York situato l\u00e0 dove la Fifth Avenue incrocia Central Park South. Il protagonista \u00e8 quell'\u00abautentico prodigio di umorismo che \u00e8 Walter Matthau\u00bb che qui d\u00e0 prova della sua versatilit\u00e0 d'attore interpretando tre ruoli dal diverso grado di umorismo. Si va da un umorismo amaro e graffiante della prima storia a quello svagato e furbesco della seconda sino a quello pieno e ridanciano della terza.\nIl matrimonio fallito.\nLa prima storia \u00e8 quella dei Nash, due ricchi coniugi di mezza et\u00e0 che, momentaneamente impossibilitati ad usare la loro casa, hanno preso una suite al Plaza Hotel. L'idea \u00e8 stata della moglie, Karen, che sente andare in crisi il suo matrimonio e per rinnovare i passati affetti ha pensato, essendo il giorno dell'anniversario di nozze, di prenotare al Plaza la stessa suite dove ha passato la prima notte da sposata.\nO almeno questo \u00e8 quello che lei crede ma in realt\u00e0, come le fa notare il marito Sam sopraggiunto, non \u00e8 quella la data del loro anniversario di matrimonio n\u00e9 \u00e8 quella la suite dove hanno trascorso la prima notte. Come dice Sam: \u00abLa cosa che mi irrita di pi\u00f9 \u00e8 che tu fai anche gli sbagli nel modo sbagliato\u00bb.\nMa non \u00e8 per questo che Sam \u00e8 cos\u00ec lontano e annoiato della moglie: egli sente avanzare la vecchiaia e non \u00e8 disposto ad accettarla; vuole evadere dalla stanca ed avvilente vita familiare, vuole sentirsi ancora giovane come quando lottava e vinceva per avanzare nella vita: per questo ha preso per amante la sua giovane segretaria di cui crede di essere innamorato.\nLa moglie ha sopportato i suoi precedenti tradimenti ben sapendo che erano avventure passeggere ma ora non \u00e8 disposta ad accettare una separazione per una fiammata d'amore senile.\nL'incontro tra i due, connotato da un fitto dialogo di graffianti battute, si chiude drammaticamente nel dubbio sulla fine che far\u00e0 il loro intenso legame fatto di cose piccole e magari meschine ma anche di stima ed affetto stratificato dai lunghi anni trascorsi insieme.\nIl matrimonio tradito.\nIl secondo racconto vede protagonista un famoso e ricco produttore cinematografico, Jesse Kiplinger, che ha una stanza al Plaza dove tratta i suoi affari. Ha del tempo da spendere in attesa di un importante appuntamento e pensa di impiegarlo alla ricerca di un passatempo femminile. Dopo vari tentativi andati a vuoto trova sulla sua agenda il nome di un'ex compagna di giovent\u00f9, Muriel, conosciuta quindici anni prima, che ricorda come bella ed attraente: decide quindi di invitarla per una rimpatriata nella sua camera.\nMa la donna, una piccola borghese di provincia, \u00e8 ormai sposata e madre di tre figli; bench\u00e9 attirata dal rinnovare la sua conoscenza con l'importante e famoso uomo di cinema sembra ben decisa a resistere alle sue \"avances\".\nLa tattica del produttore \u00e8 quella di farla bere e nello stesso tempo raccontarle come non \u00e8 tutto oro quello che luccica nell'ambiente dello spettacolo e come egli stesso conduca una vita solitaria e priva di affetti. L'espediente lacrimoso per\u00f2 sembra non funzionare sino a quando Jesse casualmente riferisce dei suoi incontri con famosi attori suoi amici. A questo punto ceder\u00e0 ogni resistenza della donna, affascinata dal poter conoscere la vita intima delle \"stelle\" di Hollywood.\nIl matrimonio temuto.\nNel terzo episodio, sicuramente il pi\u00f9 esilarante, si sta per celebrare il ricco sposalizio di Mimsey, figlia di Roy Hubley, un maturo proprietario terriero che assieme a sua moglie e agli invitati ha organizzato il ricevimento in una suite del lussuoso Plaza, da loro affittata.\nVeramente il padre della sposa non \u00e8 soddisfatto dei preparativi: il suo nome \u00e8 stato stampato errato sulle bustine dei fiammiferi e sui tovagliolini del ricevimento, i membri dell'orchestrina sono meno di quelli prenotati e pagati; l'irritazione giunge al culmine quando la moglie, una donna un po' svanita e succube del marito, gli annuncia che la figlia, senza apparente motivo, si \u00e8 chiusa nel bagno e sembra decisa a rimanervi dentro. Lei stessa ha tentato di farla uscire battendo grandi colpi sulla porta col risultato di rompersi un prezioso anello.\nIntanto gli altri parenti e gli addetti al ricevimento premono per far presto perch\u00e9 si \u00e8 in ritardo per la cerimonia; Roy cerca allora in ogni modo di parlare con la figlia, rischiando anche l'osso del collo: si avventurer\u00e0 infatti sul cornicione dell'albergo, proprio mentre infuria un temporale, per raggiungere il bagno ed entrare dalla finestra.\nTutto \u00e8 inutile sino a quando Mimsey far\u00e0 finalmente entrare il padre confessandogli quindi di non volersi pi\u00f9 sposare per paura di ridursi a vivere un matrimonio come quello dei suoi genitori. Roy non pu\u00f2 darle torto e sta per arrendersi, quando arriva il promesso sposo che con poche ma decise parole (\u00abE datti una smossa!\u00bb) convincer\u00e0 la giovane donna a uscire dal bagno e la condurr\u00e0 all'altare."}
{"id": "1728952", "revid": "32428", "url": "https://it.wikipedia.org/wiki?curid=1728952", "title": "Complesso della SS. Annunziata", "text": ""}
{"id": "1728956", "revid": "228587", "url": "https://it.wikipedia.org/wiki?curid=1728956", "title": "Pasquale Amato", "text": "Biografia.\nStudi\u00f2 presso il Conservatorio di San Pietro a Majella di Napoli con i Maestri Vincenzo Lombardi ed Enrico Carelli.\nNel 1900 debutt\u00f2 ne \"La traviata\" al Teatro Bellini di Napoli. Fu protagonista nei pi\u00f9 importanti teatri italiani (Milano, Genova, Napoli, Catania), d'Europa (Royal Opera House di Londra, Germania, Russia, Montecarlo) e d'America. Nel 1907 cant\u00f2 al Teatro alla Scala nella prima italiana di \"Pell\u00e9as et M\u00e9lisande\".\nDal 1908 si trasfer\u00ec negli Stati Uniti con un ingaggio stabile al Metropolitan, dove rimase fino al 1921 e dove nel 1910 fu nel cast della prima assoluta de \"La fanciulla del West\". I ruoli di maggior successo al Met furono nei personaggi de Il Conte di Luna, Posa, Ashton, Rigoletto, Tonio, Amfortas. Si esib\u00ec di frequente con Enrico Caruso.\nNel 1912, all'et\u00e0 di 43 anni, cominci\u00f2 il declino vocale. Nel 1913 torn\u00f2 a cantare in Italia, sotto la direzione di Arturo Toscanini. A causa del progressivo logorio vocale, cominci\u00f2 a riportare i primi insuccessi che lo porteranno al declino artistico. Fu infatti all'inizio degli anni venti, durante la rappresentazione di \"Otello\" al Teatro della Pergola di Firenze, che, in seguito alle contestazioni del pubblico, gli organizzatori decisero di sostituirlo con il giovane Spartaco Marchi. Dal 1921 le sue esibizioni furono limitate ad apparizioni nei teatri di provincia e a tour con varie compagnie minori.\nNegli ultimi anni di vita fu maestro di canto presso l'Universit\u00e0 della Louisiana. Mor\u00ec a Jackson Heights, Queens, New York.\nIl repertorio di Amato includeva pi\u00f9 di 70 opere, tra le quali, oltre a quelle classiche ottocentesche, varie contemporanee: di Cilea, Giordano, Giannetti, Damrosch."}
{"id": "1728959", "revid": "287204", "url": "https://it.wikipedia.org/wiki?curid=1728959", "title": "Amiridi", "text": "Gli Amiridi furono una dinastia di Saq\u0101liba attiva nell'et\u00e0 definita dei \"Reinos de Taifas\" (ar. \"Mul\u016bk al-Taw\u0101\u02beif\"), che govern\u00f2 Valencia e Denia, per poi estendere il proprio controllo alle isole Baleari.\nIl nome deriv\u00f2 loro dall'essere stati i loro eponimi \"mawali\" (liberti) del \"hajib\" e reggente del Califfo omayyade di al-Andalus, Hisham II: al-Man\u1e63\u016br ibn Ab\u012b \u02bf\u0100mir, pi\u00f9 noto come Almanzor.\nTra gli Amiridi figura Muj\u0101hid al-\u02bf\u0100mir\u012b, liberto a sua volta dell'amiride \u02bfAbd al-Rahm\u0101n ibn Man\u1e63\u016br (Almanzor), che ebbe il governo di Denia e delle Baleari.\nNoto in Italia come \"Mugetto\" o \"Musetto\", egli riusc\u00ec nel 406 dell'Egira / 1015-16 a occupare una parte della Sardegna prima di esservi espulso dal comune intervento delle flotte di Genova e di Pisa. "}
{"id": "1728969", "revid": "838137", "url": "https://it.wikipedia.org/wiki?curid=1728969", "title": "Difesa a rombo", "text": "La Difesa a rombo \u00e8 un sistema di difesa adottato nel calcio a 5 che consiste nello schierare i quattro giocatori di movimento in modo da formare un rombo la cui diagonale maggiore \u00e8 perpendicolare alla linea mediana del campo.\nQuesto modulo di gioco viene utilizzato solitamente per una difesa nella propria met\u00e0 campo, costituisce uno dei primi moduli difensivi prima dell'avvento di tecniche pi\u00f9 evolute come la difesa in pressing ed in ultrapressing. Le sue principali caratteristiche sono:"}
{"id": "1728971", "revid": "237256", "url": "https://it.wikipedia.org/wiki?curid=1728971", "title": "Jurij Jakovlevi\u010d Rajzman", "text": ""}
{"id": "1728979", "revid": "121640515", "url": "https://it.wikipedia.org/wiki?curid=1728979", "title": "Busta", "text": "La busta \u00e8 un prodotto postale, generalmente fatta di carta ed eventualmente con l'aggiunta di un pannello trasparente (pellicola traslucida in poliestere o materiali derivati) o di uno spazio vuoto comunemente detti \"finestra\". Un altro fattore che caratterizza una busta \u00e8 la possibilit\u00e0 di avere una chiusura autoadesiva con protezione strip o meno. Talvolta la busta dispone di un sistema di apertura facilitata collocato in corrispondenza di uno dei due angoli della parte superiore. \nIl suo utilizzo principale riguarda l'invio di lettere o documenti sia essi per uso privato che commerciale (bollette, pubblicit\u00e0, marketing, contratti, ...). La busta \u00e8 utilizzata per mantenere la riservatezza nei riguardi dei contenuti spediti.\nIl formato pi\u00f9 usato \u00e8 DL, che misura 11 \u00d7 22\u00a0cm.\nEsistono numerosi tipi di busta che si differenziano per le seguenti caratteristiche:\nSi trovano anche buste preaffrancate.\nDescrizione.\nPer standardizzare gli impianti di imbustamento automatici, generalmente, le buste sono fornite con il lembo di chiusura chiuso. Tuttavia ci sono casi eccezionali in cui le buste vengono fornite con il lembo di chiusura aperto, ci\u00f2 facilita la chiusura e accelera notevolmente l'inserimento di un documento all'interno della busta.\nLe buste con finestra hanno un buco tagliato nel lato anteriore della busta (e ricoperto da una pellicola traslucida materiale trasparente, generalmente poliestere o suoi derivati) che permette di vedere all'interno della busta. I documenti che vengono inseriti all'interno di tali buste sono generalmente disposti in modo che l'indirizzo o il logo aziendale stampato sulla lettera sia visibile proprio dalla finestra. Il disegno di questa busta \u00e8 stato realizzato da Americus F. Callahan nel 1901 e brevettato l'anno successivo.\nIn alcuni casi, la carenza di materiali e/o la necessit\u00e0 di risparmiare hanno portato a realizzare buste che non aveva alcun film a coprire la finestra. Un processo innovativo, inventato in Europa, circa nel 1905, port\u00f2 a utilizzare olio caldo per saturare l'area della busta in cui veniva stampato l'indirizzo. Successivamente questo approccio cadde in disuso.\nFino al 1840 tutte le buste venivano prodotte a mano, ciascun produttore doveva individualmente tagliare le opportune forme da un singolo foglio rettangolare. Nello stesso anno George Wilson nel Regno Unito brevett\u00f2 il metodo di tessellating (piastrelle), una serie di modelli in dotazione e un grande foglio, riducendo in tal modo l'importo globale dei rifiuti prodotti per ogni singola busta prodotta. Nel 1845 Edwin Hill (Regno Unito) e Warren de la Rue hanno ottenuto un brevetto per la \"stream-driven machine\", ovvero una particolare macchina a vapore che non solo tagliava un foglio restituendo le forme di una busta, ma piegava al meglio le varie parti tagliate (l'incollatura meccanizzata doveva ancora essere inventata). La convenienza dei fogli pronti, gi\u00e0 tagliati, popolarizz\u00f2 l'uso di queste macchine, e la rilevanza economica delle fabbriche che producevano le buste a mano gradualmente diminui.\nNel 1992 il Sacchettificio Monzese in collaborazione con la cartiera finlandese \"Veitsiluoto Oy\" realizza le buste pi\u00f9 grandi del mondo, entrate nel Guinness dei primati: \"REGINA\", le cui misure sono 516 x 736\u00a0cm, a cui \u00e8 affiancata \"RE\" che misura cm 755 x 757, e \"PRINCIPESSA\" il cui formato \u00e8 414x865 con una finestra di misure 137x342.\nLa produzione delle buste si \u00e8 settorializzata e divisa in base alla grandezza di produzione e alle tipologie di buste prodotte. Infatti esistono differenti tipi di buste: buste standard, buste a sacco, buste speciali. Inoltre viene divisa anche la produzione per uso commerciale e per invii pubblicitari.\nPoich\u00e9 le buste sono fatte di carta, sono intrinsecamente suscettibili a vari abbellimenti. Solitamente vengono prodotti vari modelli che si differenziano per la forma (dimensione e formato con o senza finestra).\nUn altro particolare abbellimento che viene solitamente apportato \u00e8 un abbellimento grafico, ossia vengono aggiunti una grafica e un testo al di l\u00e0 della necessaria timbratura postale. Questa \u00e8 una caratteristica che le aziende e le industrie hanno sfruttato e da cui la pubblicit\u00e0 diretta per corrispondenza ha tratto un forte vantaggio. L'uso di buste stampate \u00e8 diventato anche uno dei pi\u00f9 popolari metodi di commercializzazione per le piccole imprese.\nOggi la maggior parte delle oltre 400 miliardi di buste di tutte le dimensioni (e formati) realizzata a livello mondiale sono prodotte da macchine specializzate.\nEcologia nel mondo della carta.\nNegli ultimi anni le industrie produttrici di buste, e pi\u00f9 in generale le industrie del mondo della carta, sono sempre pi\u00f9 attente al rispetto della natura e dell'ambiente. Esistono diverse certificazioni di rispetto dei vari standard ambientali, tra questi ricordiamo: FSC (Forest Stewardship Council) e PEFC (Programme for Endorsement of Forest Certification schemes).\nBuste per stampanti laser.\nNovit\u00e0 recente del mercato sono le buste idonee al passaggio in stampante laser e/o multifunzione. Grazie a tali buste \u00e8 possibile stampare la grafica delle buste direttamente su una comune stampante laser da ufficio. Questo processo rende possibile la personalizzazione delle buste al singolo invio (con le relative pubblicit\u00e0).\nLa prima busta idonea al passaggio in stampante laser \u00e8 stata brevettata da Mauro Rovelli, presidente e amministratore delegato del Sacchettificio Monzese, e dai suoi due nipoti, Milko Rovelli e Marco Rovelli.\nDimensioni normate postali.\nLo standard internazionale ISO 269 definisce gli standard dei formati delle buste, appositamente creati per adattarsi allo standard ISO 216 che definisce i formati dei fogli di carta:"}
{"id": "1728986", "revid": "187795", "url": "https://it.wikipedia.org/wiki?curid=1728986", "title": "Irish Air Corps", "text": ""}
{"id": "1728990", "revid": "30610", "url": "https://it.wikipedia.org/wiki?curid=1728990", "title": "Moi Dix Mois", "text": ""}
{"id": "1728993", "revid": "287204", "url": "https://it.wikipedia.org/wiki?curid=1728993", "title": "Basketbola klubs Barons R\u012bga", "text": "Il Basketbola Kluba Barons/LMT \u00e8 un club lettone di pallacanestro della citt\u00e0 di Riga. Fondato nel 1991.\nPer la prima volta nella sua storia nel campionato lettone 2007-08 ha vinto la finale dei play-off al meglio delle 7 partite per 4-1 contro l'ASK Riga.\nNel 2008 \u00e8 arrivato in finale di FIBA EuroCup contro la squadra belga del Mons-Hainaut, battendola per 63-62 e vincendo il suo primo titolo europeo."}
{"id": "1728994", "revid": "287204", "url": "https://it.wikipedia.org/wiki?curid=1728994", "title": "Aer Chor na hEireann", "text": ""}
{"id": "1729001", "revid": "125201113", "url": "https://it.wikipedia.org/wiki?curid=1729001", "title": "Aiguille Blanche de Peuterey", "text": "L'Aiguille Blanche de Peuterey (4.112 m s.l.m.) \u00e8 una montagna italiana situata nel massiccio del Monte Bianco (Alpi Graie).\nCaratteristiche.\n\u00c8 situata nel gruppo del Peuterey sopra l\"'ar\u00eate de Peuterey\", tra l'Aiguille Noire de Peuterey ed il Grand Pilier d'Angle.\nLa montagna \u00e8 composta di tre distinte elevazioni:\nDal Rifugio Torino e da Punta Helbronner, entrambi facilmente raggiungibili con la Funivia dei Ghiacciai, si ha una superba visione della montagna sul suo versante est che precipita sul Ghiacciaio della Brenva.\nAscensioni.\nPrima ascensione.\nLa prima ascensione della montagna \u00e8 stata realizzata il 31 luglio 1885 da \u00c9mile Rey, Ambros Supersaxo, Alois Andenmatten e H. Seymour King.\nVie alpinistiche.\nVia normale.\nLa via normale all'Aiguille Blanche de Peuterey \u00e8 per la cresta sud-est. Si sale dal Bivacco Piero Craveri. Raggiunta la vetta si scende al Colle del Peuterey e poi si scende per i Rochers Gruber verso il colle dell'Innominata. Viene considerata come la via normale pi\u00f9 difficile di tutti i 4.000 delle Alpi.\nCresta di Peuterey.\nLa montagna si sale generalmente nella traversata della \"Cresta di Peuterey\" oppure \"Cresta Integrale di Peuterey\" che conduce fino alla vetta del Monte Bianco. Il percorso completo (\"Cresta Integrale di Peuterey\") parte dal Bivacco Lorenzo Borelli - Carlo Pivano (2.325\u00a0m) e normalmente viene compiuto in due giorni salendo prima l'Aiguille Noire de Peuterey, poi Les Dames Anglaises, dormendo al Bivacco Piero Craveri, e salendo successivamente l'Aiguille Blanche, il Grand Pilier d'Angle e raggiungendo infine il Monte Bianco. In alternativa si pu\u00f2 partire dal Rifugio Monzino (2.590\u00a0m), evitando cos\u00ec l'Aiguille Noire de Peuterey. Questa via \u00e8 superba ma molto difficile; pertanto \u00e8 riservata ad alpinisti esperti.\nLa salita della cresta di Peuterey \u00e8 avvenuta in fasi successive, avendo prima come punto di partenza la Aiguille Blanche (itinerario conosciuto come \"cresta di Peuterey\"), fino a comprendere anche l'Aiguille Noire e le Les Dames Anglaises (\"cresta integrale di Peuterey\"):"}
{"id": "1729002", "revid": "466539", "url": "https://it.wikipedia.org/wiki?curid=1729002", "title": "Max Lorenz (cantante)", "text": "Biografia.\nDebutt\u00f2 nel 1926 alla Semperoper di Dresda, e approd\u00f2 al Festival di Bayreuth nel 1930. Dal 1931 al 1934 si esib\u00ec alla Metropolitan Opera di New York e alla Staatsoper di Vienna. Durante il regime nazista recit\u00f2 nel piccolo ruolo di un cantante d'opera \"Altes Herz wird wieder jung\" (1943).\nRaggiunse il successo come interprete di ruoli wagneriani quali in particolare Tristano, Sigfrido e Walther, ma fu anche apprezzato come Otello, Bacco ed Erode. Inoltre fu anche il primo interprete di opere di compositori contemporanei come \"Der Prozess\" di Gottfried von Einem (1953), \"Penelope\" di Rolf Liebermann (1954) \"Das Bergwerk zu Falun\" di Rudolf Wagner-R\u00e9geny (1961)."}
{"id": "1729007", "revid": "116944", "url": "https://it.wikipedia.org/wiki?curid=1729007", "title": "Torre dell'orologio di Terranova Sappo Minulio", "text": ""}
{"id": "1729009", "revid": "599013", "url": "https://it.wikipedia.org/wiki?curid=1729009", "title": "Amarildo Souza do Amaral", "text": "Biografia.\nAmarildo vive attualmente a Limeira, citt\u00e0 dello Stato di San Paolo, ed \u00e8 padre di quattro figli, tutti di nazionalit\u00e0 diversa (una figlia italiana, una spagnola ed una portoghese ed un figlio brasiliano). Gestisce tre scuole calcio chiamate \"CET AMARILDO\", che lui stesso ha creato.\nEra solito regalare Bibbie agli avversari prima degli incontri, in quanto molto religioso ed esponente degli Atleti di Cristo, associazione brasiliana di atleti cristiani evangelici osservanti.\nCarriera.\nCresciuto nel Pinheiros, Amarildo cambia molte squadre, tra le quali compagini del calibro di Botafogo ed Internacional, prima di approdare in Spagna tra le file del Celta Vigo.\nNel 1989 il centravanti brasiliano arriva in Italia, acquistato dalla Lazio dove segna 8 reti in 29 gare, per poi passare al dove in due stagioni raccoglie 13 gol in 65 partite. Disputa anche la finale della Coppa Mitropa 1991, quando viene prestato dalla societ\u00e0 romagnola al Torino, vincitore poi del trofeo.\nDopo aver intrapreso altre esperienze nuovamente in Spagna e in Brasile, Amarildo chiude la carriera in Portogallo."}
{"id": "1729022", "revid": "287204", "url": "https://it.wikipedia.org/wiki?curid=1729022", "title": "Porphyrio coerulescens", "text": "Il pollo sultano di R\u00e9union, detto anche gallinella di R\u00e9union o Oiseau bleu (Porphyrio coerulescens), \u00e8 una specie ipotetica estinta di rallo che viveva su R\u00e9union, nelle Mascarene, nota fino ad oggi solamente grazie agli scritti dei viaggiatori.\n\u00c8 quasi certo, comunque, che questa specie di uccello fosse un tempo presente sull'isola. Sei scritti attestano la sua esistenza ed il genere \"Porphyrio\" \u00e8 noto per essere un colonizzatore di isole oceaniche, essendosi evoluto in molte specie locali endemiche, delle quali solamente il takah\u0113 \u00e8 sopravvissuto fino ad oggi. Sebbene molti autori successivi sostengono che questo uccello fosse incapace di volare, da un'asserzione di Dubois del 1674 si intende meglio che potessero volare, sebbene non spiccassero mai il volo nella fuga; inoltre, gli scritti di Dubois in alcuni punti sono piuttosto confusi e si ritiene che abbia mischiato dati inerenti al \u00abSolitaire\u00bb con quelli inerenti all\"'oiseau bleu\". In ogni modo, questo uccello era poco pi\u00f9 grande di un pollo, o, pi\u00f9 precisamente, di dimensioni intermedie tra quelle di un pollo sultano viola e quelle di un takah\u0113, ed era completamente azzurro, con il becco ed i piedi rossi.\nEstinzione.\n\u00c8 stato appurato che questo uccello viveva solamente sul Plaine des Cafres, l'elevato altopiano di R\u00e9union tra il Piton des Neiges ed il Piton de la Fournaise, nel 1700 o gi\u00f9 di l\u00ec (Dubois non d\u00e0 indicazioni geografiche, ma tutti gli altri autori limitano la presenza del volatile su quest'altopiano). La testimonianza del missionario Padre Brown, del 1724, \u00e8 solitamente ritenuta l'ultima, in ordine di tempo, prima che il pollo sultano si estinguesse, ma nel 1763 un anonimo ufficiale navale britannico riport\u00f2 testimonianza di un uccello dalla diffusione limitata all'elevato altopiano che poteva essere ucciso con dei bastoni. Le varie testimonianze non concordano sul fatto che questo uccello fosse buono da mangiare; il sapore della maggior parte delle specie di \"Porphyrio\" viene generalmente considerato sgradevole. Soprattutto alla luce delle testimonianze di Feuilley, del 1705, sembra che gli uccelli adulti solitamente non venissero cacciati. Questa caratteristica, insieme alla posizione remota del suo habitat, spiega forse il perch\u00e9 questi uccelli furono in grado di sopravvivere pi\u00f9 a lungo della maggior parte degli endemismi di R\u00e9union, che nel 1700 erano gi\u00e0 estinti. A partire dal 1763 le testimonianze sono molto confuse, dato che potrebbero riferirsi benissimo a petrelli o berte, e si ritiene generalmente che il pollo sultano di R\u00e9union sia estinto dal 1730. Dal momento che l'area dove viveva questo uccello non era stata disboscata per far spazio alle coltivazioni, le cause della sua scomparsa devono ovviamente essere attribuite ai predatori introdotti e alla caccia datagli dagli schiavi fuggiti, i quali si stabilirono sulle montagne.\nNel novembre 1974 gli studiosi hanno cercato di individuare possibili siti fossili sul Plaine des Cafres. Non venne trovata nessuna caverna od altre aree adatte alla fossilizzazione, e da allora si ritiene che l'unica speranza per dimostrare l'esistenza di questo uccello sia una migliore mappatura dell'area."}
{"id": "1729023", "revid": "767487", "url": "https://it.wikipedia.org/wiki?curid=1729023", "title": "Figlie di Nostra Signora del Sacro Cuore (Issoudun)", "text": "Le Figlie di Nostra Signora del Sacro Cuore, dette d'Issoudun (in latino \"Filiae Dominae Nostrae a Sacro Corde\"), sono un istituto religioso femminile di diritto pontificio: le suore di questa congregazione pospongono al loro nome la sigla F.D.N.S.C.\nStoria.\nLa congregazione venne fondata il 30 agosto 1874 a Issoudun, in arcidiocesi di Bourges, dal sacerdote francese Jules Chevalier (1824-1907), gi\u00e0 fondatore dei Missionari del Sacro Cuore di Ges\u00f9, per la propagazione della devozione al Sacro Cuore di Ges\u00f9: nel 1882 padre Chevalier affid\u00f2 la direzione dell'istituto a madre Marie-Louise Hartzer (1837-1908), prima superiora generale e cofondatrice delle Figlie di Nostra Signora del Sacro Cuore.\nNel 1874, raggiunta la Papuasia, le suore iniziarono ad affiancare i religiosi del ramo maschile nell'attivit\u00e0 missionaria nelle isole del Pacifico meridionale.\nL'istituto venne approvato dall'arcivescovo di Bourges il 30 agosto 1874; ottenne il pontificio decreto di lode il 23 luglio 1908 e le sue costituzioni vennero approvate definitivamente dalla Santa Sede il 4 aprile 1928.\nAttivit\u00e0 e diffusione.\nLe Figlie di Nostra Signora del Sacro Cuore si dedicano all'istruzione e alla catechesi dei giovani e dei fanciulli e alla cura degli infermi.\nSono presenti in Europa (Belgio, Francia, Irlanda, Italia, Paesi Bassi, Regno Unito, Slovacchia), in Africa (Angola, Burkina Faso, Camerun, Repubblica Democratica del Congo, Senegal, Sudafrica, Sudan), nelle Americhe (Brasile, Stati Uniti d'America, Venezuela), in Asia (Filippine, Giappone, Indonesia) e in Oceania (Australia, Figi, Kiribati, Nauru, Papua Nuova Guinea); la sede generalizia \u00e8 a Roma.\nAl 31 dicembre 2008 la congregazione contava 1.235 religiose in 207 case."}
{"id": "1729028", "revid": "1149807", "url": "https://it.wikipedia.org/wiki?curid=1729028", "title": "Amon Garam", "text": ""}
{"id": "1729030", "revid": "1877829", "url": "https://it.wikipedia.org/wiki?curid=1729030", "title": "Linchetto", "text": "Il linchetto \u00e8 un folletto presente nella tradizione popolare della provincia di Lucca, sia in Lucchesia, che in Versilia, che in Garfagnana. \nSecondo il \"Vocabolario lucchese\" di Idelfonso Nieri, il linchetto \u00e8 uno \"spirito non cattivo ma dispettoso, che va di notte, entra per le camere, scopre le persone, sconvolge, tramuta gli oggetti che ci sono e sghignazza delle burle che fa\". Il nome deriverebbe dal latino \"incubus\" con agglutinazione dell'articolo, attraverso le forme \"lincubetto\", \"lincuetto\"\n. Secondo l'italianista Felice Del Beccaro, infatti, il linchetto sarebbe un relitto del dio silvestre Fauno che nel suo aspetto di \"Incubus\" spaventava la gente e tormentava gli uomini con sogni cattivi e apparizioni \nRacconti sul linchetto sono stati registrati nel 1984-1987 da Oscar Guidi nei comuni di Careggine, Castelnuovo di Garfagnana (ma solo nella frazione di Cerretoli), Fabbriche di Vallico, Gallicano, Molazzana (una sola persona, in localit\u00e0 Brucciano), San Romano in Garfagnana, Colognora di Pescaglia , Vagli Sotto e Vergemoli.\nDescrizione.\nIn alcuni casi il linchetto viene identificato con il buffardello, tuttavia nella maggior parte dei racconti e delle testimonianze sembra emergere un carattere pi\u00f9 maligno e pericoloso del linchetto rispetto all'altro, tanto che il linchetto viene anche assimilato al diavolo o comunque a uno spirito malvagio.\nDiversamente dal buffardello, nella quasi totalit\u00e0 dei casi il linchetto viene descritto come un essere che non ha niente di umano: si pensa che sia un animale simile al cane o al gatto oppure un uccello, o che sia un ibrido di specie diverse (topo, uccello e uomo). Sebbene molti dicano che \u00e8 invisibile, un testimone oculare afferm\u00f2 trattarsi di una bestia nera avvolta da una nuvola di fuoco.\nIl linchetto vivrebbe in campagna o nelle periferie dei paesi e una volta fu visto vicino a un metato (essiccatoio per le castagne).\nAzioni del linchetto.\nCome il buffardello, col quale \u00e8 talvolta confuso, anche il linchetto d\u00e0 fastidio alle persone mentre dormono buttando all'aria i lenzuoli e salendo o battendo sul petto in modo da rendere difficoltosa la respirazione. Un simile disturbo lo arreca anche alle vacche, stancandole e facendole scalpitare, e si diverte a intrecciare in modo inestricabile le code di cavalli e vacche; nel caso dei cavalli la coda e la criniera cos\u00ec attorcigliata non devono essere sciolte altrimenti l'animale perde le sue buone qualit\u00e0. Nel caso delle vacche, capita che il buffardello ne prenda una in simpatia e le dia il cibo togliendolo alle altre, cos\u00ec come prenda una vacca in antipatia e le tolga il cibo, le butti all'aria la lettiera di strame e la faccia ammalare fino a farla morire.\nDi notte scopre le persone che dormono, provocando anche liti, specialmente durante la notte di nozze quando si accanisce sullo sposo pizzicandolo e sculacciandolo con accompagnamento di sghignazzi beffardi.\nAltri dispetti sono quelli di bussare alla porta di notte, nascondere o rubare oggetti, schiaffeggiare le ragazze, disfare le trecce dei capelli, rapire bambini, nascondersi nei tini durante la vendemmia.\nSecondo l'etnografo Giovanni Giannini (che scrive alla fine del XIX secolo) il linchetto \u00e8 affettuoso con i bambini, accarezzandoli e cullandoli, mentre non sopporta le vecchie, alle quali combina ogni genere di dispetti e che gli aveva fatto guadagnare il soprannome di \"Caccavecchia\" o \"Carcavecchia\".\nScongiuri e rimedi.\nIl linchetto si pu\u00f2 spaventare con una candela benedetta; per tenerlo lontano da case e stalle si pu\u00f2 appendere dietro la porta un ramo di ginepro, del quale sar\u00e0 costretto a contare tutte le foglioline senza poter fare i dispetti voluti.\nSe il linchetto entra in camera si pu\u00f2 mettere una tazza piena di riso sul comodino, in modo che il linchetto la rovesci e sia costretto a contare i chicchi finch\u00e9 non si stanca e se ne va.\nUn rimedio per evitare disturbi durante la notte di nozze potrebbe essere quello di far portare al linchetto delle lettere in luoghi lontanissimi ma \u00e8 un tentativo abbastanza sterile perch\u00e9 compie la missione in pochissimo tempo, dopo di che torna a compiere i soliti dispetti; un rimedio ben pi\u00f9 efficace \u00e8 invece l'ordinargli di raddrizzare un pelo pubico riccio della sposa, impresa che per il linchetto sembra essere difficile; per scoraggiarlo ulteriormente e farlo sparire in modo definitivo la sposa si scopre ordinandogli di raddrizzare tutti i peli prima che sorga il Sole.\nSecondo Giannini, per far scappare il linchetto bisogna adottare uno scongiuro molto simile a quello che si usa per il buffardello: basta mangiare pane e formaggio facendo i propri bisogni e pronunciando la formula \"alla faccia del linchetto mangio e caco questo pane e questo cacetto\".\nModi di dire.\nNei modi di dire nati attorno alla figura di questo essere \u00e8 ben esplicitato il carattere maligno che si ritiene avere; si usano infatti le espressioni \"mi sembri un linchetto\" o \"sei peggio di un linchetto\" o \"sei come il linchetto\" per indicare un ragazzo scalmanato, una donna che si azzuffa con un'altra e la batte, una persona molto astuta o malvagia.\nIl linchetto inoltre \u00e8 usato come spauracchio per i bambini, ai quali si dice \"stai attento (o stai buono) che ti prende il linchetto\", oppure \"se vai fuori stai attento che c'\u00e8 il linchetto\".\nIn riferimento al noto scherzo fatto ai danni dei dormienti, si usa l'espressione \"linchetto che calca\" per indicare il peso sul petto, mentre se il respiro diventa affannoso (specialmente durante una lunga camminata) vien fatto di esclamare \"oh Dio, mi prende il linchetto\".\nVicino a Fabbriche di Vallico ha dato il nome ad un ruscello, il \"borellin del linchetto\"."}
{"id": "1729031", "revid": "767487", "url": "https://it.wikipedia.org/wiki?curid=1729031", "title": "Cattedrale di Namur", "text": "La cattedrale di Sant'Albano \u00e8 il principale luogo di culto cattolico della citt\u00e0 vallona di Namur, in Belgio. \nCattedrale dell'omonima diocesi, la sua costruzione fu iniziata nel 1751 e terminata nel 1767 su progetto dall'architetto asconese Gaetano Matteo Pisoni in stile tardo barocco. Venne consacrata il 20 settembre 1772.\nStoria e descrizione.\nPapa Paolo IV il 12 maggio 1559 eresse la diocesi di Namur. Il primo vescovo fu il domenicano Antonio Havet, consacrato nel 1562. Egli scelse come sua sede la collegiata di Sant'Albano costruita nel 1047. Nel 1740 grosse inondazioni danneggiarono irreparabilmente il vetusto edificio, gi\u00e0 pi\u00f9 volte rimaneggiato e ampliato. Il capitolo della cattedrale e il vescovo Berlo de Franc-Douaire decisero di edificarne una nuova.\nIncaricarono il rinomato architetto ticinese Gaetano Matteo Pisoni della progettazione. La costruzione venne affidata a Jean-Baptiste Chermanne, la prima pietra venne posata il 24 giugno 1751. \nPresenta una pianta a croce latina con una lunghezza complessiva di 78 metri, e un'altezza delle volte di 24 metri. Essa venne ultimata in sedici anni, ma la costruzione della grande cupola, alta 70 metri, pose dei problemi di costruzione rallentando il cantiere. La consacrazione ebbe luogo il 20 settembre 1772. \nLa facciata eseguita in calcare non resse al tempo e venne interamente ricostruita nel 1900 in modo pi\u00f9 austero."}
{"id": "1729032", "revid": "237256", "url": "https://it.wikipedia.org/wiki?curid=1729032", "title": "Grigorij L'vovi\u010d Rosal", "text": ""}
{"id": "1729047", "revid": "944090", "url": "https://it.wikipedia.org/wiki?curid=1729047", "title": "Palazzo della Banca d'Italia", "text": ""}
{"id": "1729048", "revid": "61051", "url": "https://it.wikipedia.org/wiki?curid=1729048", "title": "Tupaia chrysogaster", "text": "La tupaia dal ventre dorato (Tupaia chrysogaster ) \u00e8 una specie di tupaia diffusa in Indonesia, dove colonizza gli ambienti di foresta tropicale, essendo un animale semiarboreo.\nLunga una trentina di centimetri, di cui almeno met\u00e0 di coda, deve il nome al ventre giallo brillante: per il resto, la sua conformazione \u00e8 molto simile a quella delle altre tupaie, col muso appuntito, i grandi occhi, le orecchie reniformi, le zampe dal pollice opponibile.\nHa dieta insettivora, ma integra volentieri i pasti con frutta o bacche.\nSi pensa sia un animale monogamo e che, come le altre tupaie, partorisca tre cuccioli."}
{"id": "1729050", "revid": "36426", "url": "https://it.wikipedia.org/wiki?curid=1729050", "title": "Palazzo della Banca d'Italia (Roma)", "text": ""}
{"id": "1729051", "revid": "339392", "url": "https://it.wikipedia.org/wiki?curid=1729051", "title": "Ryuken ishida", "text": ""}
{"id": "1729053", "revid": "6923", "url": "https://it.wikipedia.org/wiki?curid=1729053", "title": "Ifni", "text": "Ifni era una provincia spagnola sulla costa occidentale dell'Africa dell'odierno Marocco, a sud di Agadir e non lontano in linea d'aria dalle Isole Canarie. Si estendeva su una superficie di 1.502\u00a0km\u00b2 e nel 1965 contava una popolazione di 52.536 abitanti. L'economia era fondata sulla pesca.\nStoria.\nIl primo insediamento spagnolo fu fondato nel 1476 col nome di \"Santa Cruz de la Mar Peque\u00f1a\", molto importante perch\u00e9 si trovava sulla tratta degli schiavi trans-sahariana, che venivano portati alle Canarie nelle piantagioni. Gli spagnoli furono espulsi dalla zona nel 1524 dai Berberi. \nDopo l'abbandono dell'insediamento, l'ubicazione esatta di Santa Cruz de la Mar Peque\u00f1a and\u00f2 dimenticata. Durante la spartizione dell'Africa, quando la Francia e la Spagna cercavano di conquistare il Maghreb, la Spagna decise di conquistare le fortezze medievali nella parte meridionale del Marocco. Il territorio con la sua citt\u00e0 principale, Sidi Ifni, fu ceduto alla Spagna dal Marocco il 22 ottobre 1859, in seguito alla breve guerra ispano-marocchina, ma vi visse una piccola minoranza di popolazione spagnola fino al 1934, quando il governatore generale del Marocco spagnolo la proclam\u00f2 residenza. Durante la dittatura di Francisco Franco la colonia divenne provincia per fermare le critiche delle Nazioni Unite per la decolonizzazione. Ifni divenne territorio marocchino il 4 gennaio 1969.\nFilatelia.\nLa Spagna stamp\u00f2 francobolli per Ifni dal 1941, inizialmente sovrastampando francobolli spagnoli con la scritta \"TERRITORIO DE IFNI\", stampati con nuovo disegno nel 1943.\nCome tutti i territori spagnoli, .\nEredit\u00e0.\nA Sidi Ifni le tracce del passato spagnolo sono ancora visibili. Tra le principali vi sono \" Plaza de Espa\u00f1a\" (l'attuale piazza Hassan II), il consolato spagnolo ( chiuso), il cinema Avenida (chiuso), la chiesa di Santa Cruz (trasformata nel Palazzo di Giustizia), il faro, il palazzo reale (gi\u00e0 sede del governatore spagnolo).\nPopolazione.\nDati nel 1965:\nNel 1965, la capitale Sidi Ifni contava 52.536 abitanti; eccetto i circa 8.300 europei (per il 90 per cento spagnoli di religione cattolica), il resto della popolazione era in maggioranza berbera e parlava il dialetto tamazight e la lingua araba."}
{"id": "1729055", "revid": "46291", "url": "https://it.wikipedia.org/wiki?curid=1729055", "title": "Manilkara zapota", "text": "Manilkara zapota 1953, \u00e8 una pianta della famiglia delle Sapotacee, originaria del Sud del Messico e dell'America Centrale. Nello Yucat\u00e1n \u00e8 una delle specie arboree dominanti. Essa \u00e8 coltivata per il \"chicle\" (ingrediente tradizionale delle gomme da masticare), estratto dal suo fusto, per il legno pregiato e per il suo frutto, la sapodilla o sapotiglia.\nIn Messico \u00e8 commercializzato come \"chupeta\" o \"chicozapote\". Quest'ultimo nome deriva dalla lingua nahuatl \u00e8 significa zapote di miele, ad indicare il sapore pi\u00f9 dolce degli altri frutti della famiglia delle Sapotaceae. Dai Maya dello Yucatan \u00e8 invece chiamato \"zaya\". Altri nomi tradizionali con cui \u00e8 noto altrove sono \"zapote chico\", \"chicu\", \"\u00e0cana\", \"korob\", \"muy\", \"muyozapot\", nonch\u00e9, in modo pi\u00f9 generico, come \"n\u00edspero\" (che per\u00f2 pi\u00f9 propriamente indica in spagnolo la specie europea \"nespola\" (nespola d'inverno).\nDescrizione.\nL'albero \u00e8 una pianta sempreverde, ha una chioma conica e pu\u00f2 crescere fino a 30 metri di altezza. Il suo tronco \u00e8 grigiastro e con la crescita della pianta la corteccia si fessura. La pianta produce un lattice bianco. I giovani rami della pianta sono coperti da uno strato lanoso.\nLe foglie sono alterne, ellittiche o ovali, a margine intero, lunghe 7\u201315\u00a0cm.\nI fiori sono bianchi, molto profumati, solitari e bisessuali. Essi hanno sei sepali liberi racchiusi all'esterno in due spirali. I petali sono uniti in una corolla tubulare con sei lobi. Sopra vi \u00e8 l'ovario con un singolo stame. I fiori rimangono aperti durante tutta la notte. Il periodo dell'impollinazione (specialmente auto-impollinazione) \u00e8 primaverile.\nIl frutto della sapodilla (tecnicamente una grossa bacca) \u00e8 marrone, rotondo o leggermente oblungo, con un diametro di 4\u20138\u00a0cm e una buccia sottile. La polpa \u00e8 dolce e delicata, e ricorda il caramello, la pera e il miele. I frutti hanno da due a cinque semi che sono neri, duri e allungati.\nDistribuzione e habitat.\n\"Manilkara sapota\" \u00e8 un fruttifero originario dell'America centrale (particolarmente Messico, Guatemala e Indie Occidentali) dove \u00e8 spontaneo nelle foreste. I coloni spagnoli ne portarono una variet\u00e0 a Manila, da cui il nome Manilkara. Dalle Filippine, il frutto divenne popolare in tutto il Sud-Est asiatico e in India, dove \u00e8 considerato come una specie autoctona .\nDiverse cultivar sono ora diffuse nelle aree tropicali dell'America, dell'Africa e dell'Asia e si possono trovare nei maggiori mercati di tutto il mondo.\nTassonomia.\nLinneo denomin\u00f2 questa specie \"Achras sapota\", dal termine greco \"achras\", \"pera\", per la somiglianza del frutto alla nostra pera. Questa denominazione, come anche altre (p.es. \"Sapota achras\", \"Lucuma zapota\", \"Nispero achras\", \"Manilkara achras\", \"Manilkara zapotilla\" ecc.) sono considerate tutte sinonimi di \"Manilkara zapota\".\nUsi.\nLa sapodilla viene usata per i frutti, per il legno e per le propriet\u00e0 medicinali.\nAlimentazione.\nLa sapodilla \u00e8 generalmente consumata fresca.\nIl frutto \u00e8 famoso per il suo aroma e viene utilizzato per sorbetti, cocktail, marmellate e gelati, nonch\u00e9 nella preparazione di torte, sciroppi e salse; fatto fermentare d\u00e0 sapore a vino e aceto.\nIn Indonesia, i germogli giovani sono mangiati anche crudi o cotti con il riso.\nMedicina.\nI semi, i fiori e la corteccia contengono tannino che ha propriet\u00e0 astringenti.\nNumerose sono le applicazioni della medicina popolare nei paesi asiatici. A Giava i fiori ridotti in polvere con altri ingredienti sono spalmati sul ventre delle donne immediatamente dopo il parto. In Malesia i semi sono utilizzati per prevenire la febbre, o come diuretico. I frutti acerbi e la corteccia sono usate principalmente in Cina come efficace rimedio contro la diarrea.\nAltri utilizzi.\nStoricamente il lattice della pianta (come quello dell'affine \"Manilkara chicle\") venne (e viene) usato come masticatorio (\"chicle\"), costituendo l'ingrediente base pregiato della gomma da masticare (o \"chewing gum\"). La comune produzione industriale di gomma da masticare \u00e8 invece basata su prodotti di sintesi.\nIl lattice \u00e8 utilizzato anche nella produzione di dentifrici, per produrre gomme di pregio (e costo) elevato, nelle cinghie di trasmissione e per isolamento di conduttori elettrici.\nIl legno \u00e8 utilizzato per la produzione di mobili."}
{"id": "1729057", "revid": "21880", "url": "https://it.wikipedia.org/wiki?curid=1729057", "title": "Achras", "text": ""}
{"id": "1729058", "revid": "287204", "url": "https://it.wikipedia.org/wiki?curid=1729058", "title": "Miaplacidus", "text": "Miaplacidus (Beta Carinae / \u03b2 Car / \u03b2 Carinae) \u00e8 la seconda stella pi\u00f9 luminosa della costellazione della Carena, dopo Canopo, ed \u00e8 la ventottesima stella pi\u00f9 luminosa del cielo notturno, con una magnitudine apparente di +1,68. La distanza stimata dal sistema solare \u00e8 di 113 anni luce circa\nMiaplacidus \u00e8 stata la seconda stella pi\u00f9 luminosa anche dell'antica costellazione della Nave Argo, attualmente smembrata in tre parti: la Carena, la Poppa e la Vela. \u00c8 stata anche la stella \"alfa\" dell'antica costellazione della Quercia di Carlo.\nOsservazione.\nMiaplacidus \u00e8 una stella facilmente riconoscibile, sia per la sua luminosit\u00e0, sia perch\u00e9 forma un asterismo con le stelle Theta Carinae, Upsilon Carinae e Omega Carinae chiamato Croce di diamante.\nSi tratta di una stella situata nell'emisfero celeste australe. La sua posizione fortemente australe comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a +1,68 le consente di essere scorta con facilit\u00e0 anche dalle aree urbane di moderate dimensioni.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una subgigante bianca di classe spettrale A2IV, anche se alcune fonti la classificano come gigante di classe A1III. \u00c8 oltre 200 volte pi\u00f9 luminosa del Sole, ha un raggio quasi 6 volte superiore, mentre la massa \u00e8 tripla rispetto a quella solare. L'et\u00e0 della stella varia a seconda delle fonti, anche se dovrebbe comunque essere compresa tra i 260 e i 350 milioni di anni.\nLa sua magnitudine assoluta \u00e8 di -1,03 e la sua velocit\u00e0 radiale positiva indica che la stella si sta allontanando dal sistema solare.\nA differenza di altre stelle di classe A simili, non si \u00e8 finora riscontrata la presenza di un disco protoplanetario attorno alla stella.\nEtimologia.\nIl nome Miaplacidus apparve per la prima volta nel 1856 nell'atlante stellare \"Geography of the Heavens\", di Elijah Hinsdale Burritt. L'origine del nome rimase un mistero per diversi anni, fin quando William Higgins, un esperto sui nomi delle stelle, sugger\u00ec che il nome fosse una combinazione derivata dalle parole \u0645\u064a\u0627\u0647 \"miy\u0101h\" (acque), di provenienza araba, e del termine latino \"placidus\" (placido)."}
{"id": "1729060", "revid": "1543377", "url": "https://it.wikipedia.org/wiki?curid=1729060", "title": "Ecocho", "text": "Ecocho era un motore di ricerca fondato da Tim Macdonald e reso disponibile il 15 aprile 2008, che dichiarava di donare il 70% degli introiti pubblicitari per l'acquisto di \"carbon offset\" relativi alla piantumazione di alberi,\"\" tramite il sistema di compravendita del New South Wales (NSW) Greenhouse Gas Reduction Scheme (GGAS), con lo scopo di compensare le emissioni di gas serra delle industrie; ogni mille ricerche, Ecocho affermava di essere in grado di compensare una tonnellata di anidride carbonica\"\" e sul sito era presente un contatore di alberi piantati e di chilogrammi di CO2 sequestrati dall'atmosfera.\nStoria.\nAl lancio del progetto, Ecocho poteva contare sulla collaborazione di Google e Yahoo! e della loro tecnologia di ricerca. A partire dal 22 aprile, per\u00f2, Google decise di non appoggiare pi\u00f9 il progetto a causa della presunta violazione della sua \"policy\" di AdSense di spingere gli utenti a cliccare su banner pubblicitari. Successivamente le ricerche di Ecocho si appoggiarono sulla tecnologia di Yahoo!.\nLa registrazione del nome di dominio \"ecocho.it\" scadde il 10 marzo 2009, e fu nuovamente attivato per un breve periodo di tempo con poche varianti nella grafica dal giugno 2009, fino alla definitiva chiusura avvenuta tra il 2011 e il 2012."}
{"id": "1729064", "revid": "767487", "url": "https://it.wikipedia.org/wiki?curid=1729064", "title": "Riflessi in un occhio d'oro", "text": "Riflessi in un occhio d'oro (\"Reflections in a Golden Eye\") \u00e8 un film del 1967 diretto da John Huston.\nTrama.\nIn Georgia, all'interno di una base militare, il Maggiore Weldon Penderton \u00e8 sposato con Leonora, una donna sensuale e viziata, ma \u00e8 impotente e segretamente omosessuale. Convinto che il soldato Williams sia l'amante della moglie, lo uccide. Ma \u00e8 un errore: in realt\u00e0 la moglie \u00e8 l'amante del colonnello Morris Langdon.\nAccoglienza.\nIl film ottenne recensioni buone dalla critica ma fu un fiasco al botteghino americano."}
{"id": "1729070", "revid": "305523", "url": "https://it.wikipedia.org/wiki?curid=1729070", "title": "Orvietana Calcio", "text": "L'Orvietana Calcio, meglio conosciuta come Orvietana, \u00e8 una societ\u00e0 calcistica italiana con sede nella citt\u00e0 di Orvieto (TR). La squadra milita nel girone unico di Eccellenza umbra Eccellenza Umbria 2020-2021 e disputa le gare interne allo Stadio Luigi Muzi. Il club ha disputato al massimo un campionato di Serie C nella stagione 1947-1948.\nStoria.\n\u00c8 stata fondata l'11 febbraio 1913 con la denominazione di Unione Sportiva Orvietana (detta anche pi\u00f9 semplicemente USO), anche se l'inizio ufficioso della sua attivit\u00e0 agonistica risale al 1910. Il primo presidente fu il conte Vittorio Ravizza.\nNel palmar\u00e8s della squadra, l'apice dei risultati \u00e8 stato raggiunto con la qualificazione e partecipazione al campionato di Serie C 1947-1948, sotto la guida dell'indimenticabile presidente Luigi Muzi. Nel 1957-1958 fa il suo esordio in prima squadra Mario Frustalupi, nato in citt\u00e0 e negli anni settanta per due volte campione d'Italia. Pi\u00f9 tardi sar\u00e0 invece la volta del portiere Graziano De Luca.\nNel 1973 la squadra approda in Serie D; nella stagione 1974-1975 viene invece a mancare il massimo dirigente Muzi, al cui nome \u00e8 stato dedicato lo stadio di Ciconia dove attualmente gioca la squadra. Da segnalare, nel corso degli anni novanta, la breve parentesi dirigenziale del finanziere Giancarlo Parretti, nonch\u00e9 il derby contro la nella stagione 1994-1995. Ha militato in Serie D dalla stagione 2001-2002, raggiungendo due volte i play-off del girone E: nella stagione 2004-2005 li vince, ma non viene ripescata nella serie superiore; nel 2007-2008 viene eliminata al secondo turno dall'Armando Picchi.\nDopo 10 anni ininterrotti in Serie D, l'Orvietana retrocede prima in Eccellenza nella stagione 2011-2012, perdendo i play-out contro il Pontevecchio e poi in Promozione nella stagione successiva, dopo la sconfitta ai play-out contro il San Venanzo.\nColori e simboli.\nI colori sociali sono bianco e rosso.\nStatistiche e record.\nPartecipazione ai campionati.\nDall'ingresso nei campionati gestiti dalla FIGC nel 1929, l'Orvietana \u00e8 rimasta inattiva per 10 stagioni.\nStatistiche di squadra.\nL'Orvietana, con tre promozioni ottenute nei vari campionati in Eccellenza Umbria a cui ha preso parte, detiene il record di essere il club che \u00e8 stato promosso per pi\u00f9 volte. Ha vinto infatti il campionato per due volte (\u00e8 una delle uniche 4 squadre ad esserci riuscita), mentre nel 1993-1994 \u00e8 stata ripescata nel Campionato Nazionale Dilettanti 1994-1995."}
{"id": "1729074", "revid": "767487", "url": "https://it.wikipedia.org/wiki?curid=1729074", "title": "Barely Legal", "text": "Barely Legal \u00e8 un album di garage rock del gruppo svedese The Hives, uscito nel 1997."}
{"id": "1729075", "revid": "21880", "url": "https://it.wikipedia.org/wiki?curid=1729075", "title": "Tupaia dorsalis", "text": "La tupaia striata (Tupaia dorsalis) \u00e8 una specie di tupaia diffusa in Borneo, dove vive nelle foreste pluviali con ampi tratti del suolo sgombri.\nLa si pu\u00f2 spesso vedere alzare sassi con le zampine anteriori dal pollice opponibile, guardando sotto di essi alla ricerca di insetti ed invertebrati, dei quali si nutre."}
{"id": "1729080", "revid": "1444886", "url": "https://it.wikipedia.org/wiki?curid=1729080", "title": "Ferrovia Gallarate-Laveno", "text": "La ferrovia Gallarate-Laveno \u00e8 una linea ferroviaria italiana di propriet\u00e0 statale che collega Gallarate a Laveno e alla linea per il San Gottardo.\n\u00c8 gestita da Rete Ferroviaria Italiana (RFI) che la qualifica come linea di tipo fondamentale. La linea ferroviaria \u00e8 a binario singolo ed \u00e8 elettrificata a 3000 V a corrente continua.\nIl 5 luglio 2020 \u00e8 stato inaugurato il trasporto passeggeri con il primo treno della serie Donizetti abilitato per il trasporto passeggeri da Milano Porta Garibaldi e che ferma a Rho Fiera, Gallarate, Laveno-Mombello e Luino andando progressivamente a sostituire le ALe 582 che verranno accantonate.\nStoria.\nLa , voluta dai governi della Sinistra Storica allo scopo di finanziare una rete di ferrovie complementari, prevedeva che una linea si staccasse da Gallarate per congiungersi alla Novara-Pino ad un'altezza superiore alla citt\u00e0 di Sesto Calende. La ferrovia sarebbe rientrata in quelle di terza categoria e quindi finanziata dagli enti locali per una misura del 20% delle spese complessive.\nLa scelta del luogo presso il quale allacciare le due linee fu posto presso lo scalo di Laveno-Mombello.\nLa linea fu attivata il 17 marzo 1884.\nIl 1\u00ba giugno 1959 venne attivata la trazione elettrica a corrente continua alla tensione di . L'elettrificazione della linea venne decisa da una convenzione italo-elvetica per il potenziamento delle linee internazionali stipulata nel 1955.\nCaratteristiche.\nLa linea ferroviaria \u00e8 a singolo binario a scartamento ordinario da 1.435 mm ed \u00e8 alimentata in corrente continua a . \nL'esercizio \u00e8 affidato al Dirigente Centrale Operativo con sede presso la stazione di Laveno-Mombello.\nTraffico.\nLa linea \u00e8 percorsa dai treni della linea S30 della rete celere del Canton Ticino, eserciti da TiLo e cadenzati a frequenza bioraria.\nA questi treni sono intercalati i treni regionali Luino-Gallarate eserciti da Trenord, anch'essi a frequenza bioraria, cos\u00ec da ottenere la frequenza complessiva di un treno ogni ora."}
{"id": "1729083", "revid": "729019", "url": "https://it.wikipedia.org/wiki?curid=1729083", "title": "Stepping (microprocessori)", "text": "Il termine stepping in informatica viene utilizzato per indicare una specifica \"revisione\" nell'hardware di un microprocessore, che non coinvolge cambiamenti significativi nella sua architettura.\nSi tratta di un concetto utilizzato soprattutto dai maggiori produttori mondiali di microprocessori, Intel e AMD, per indicare quanto il design di uno specifico processore \u00e8 avanzato rispetto al suo design originale, e viene generalmente indicato da una combinazione di una lettera ed un numero.\nPremessa.\nQuando un produttore sviluppa un nuovo processore, esso passa attraverso una serie di \"stadi di sviluppo\" prima di poter essere pronto per il mercato. Gli ultimi stadi di questo lungo processo comprendono processori che potrebbero gi\u00e0 teoricamente essere commercializzati, ma il continuo test di queste soluzioni ne evidenzia alcuni limiti (soprattutto bug) che vengono sistematicamente risolti grazie proprio a nuovi stadi, o \"passi\", di sviluppo, da qui il termine \"Stepping\".\nI produttori cercano di immettere sul mercato prodotti il pi\u00f9 possibile esenti da bug, altrimenti rischierebbero grosse campagne di richiamo di prodotti difettosi con conseguenti grossi esborsi di denaro, come \u00e8 successo a Intel nel 1993 con il famoso bug del primo Pentium (che divenne noto con il nome di Pentium FDIV bug) che la costrinse a richiamare tutti i modelli gi\u00e0 venduti e sostituirli con nuove versioni basate appunto su un nuovo Stepping che ne risolveva il problema.\nSebbene quindi si cerchi di immettere sul mercato prodotti \"perfetti\", questo solo raramente accade, e proprio la prova in massa degli utilizzatori finali mette spesso in luce alcuni limiti dello stepping corrente, pi\u00f9 o meno gravi; di conseguenza, anche dopo l'uscita sul mercato, spesso alcuni prodotti vengono aggiornati a nuovi stepping che risolvono o migliorano alcuni aspetti della produzione.\nObiettivi dei vari Stepping.\nIn genere attraverso nuovi Stepping, i produttori integrano nuove funzionalit\u00e0 hardware o altri miglioramenti. Per quanto riguarda la prima categoria, si possono fare diversi esempi: tra questi si pu\u00f2 ricordare quando Intel aggiunse (solo in un secondo tempo, e grazie a 2 nuovi stepping) ai suoi processori Pentium 4 Prescott le istruzioni EM64T per l'elaborazione di codice a 64 bit e il supporto alla tecnologia di sicurezza XD-bit. Per quanto riguarda invece gli altri miglioramenti essi sono, come detto, principalmente rivolti alla risoluzione di bug tecnici (a volte di lieve entit\u00e0, altre volte di grande rilevanza, come \u00e8 successo ad AMD a fine 2007 con il bug della cache L3 dei nuovi processori Phenom), ma a volte possono semplicemente migliorare alcuni aspetti che non compromettono minimamente il normale funzionamento del processore, come per esempio una maggiore tolleranza all'overclock o la riduzione del consumo massimo, come \u00e8 successo per i Core 2 Quad Kentsfield di Intel, che nelle prime versioni consumavano fino a 105 W e che in un secondo tempo grazie ad un nuovo stepping sono passati a 95 W.\nGeneralmente la prima versione di un processore viene indicata come Stepping \"\"A0\"; le successive revisioni verranno indicate da variazioni della lettera e/o del numero. Cambiamenti nel numero (per esempio \"A3\") indicano cambiamenti minori nel design, mentre modifiche pi\u00f9 radicali comportano cambiamenti sia nella lettera sia nel numero (per esempio \"B2\"\").\nStepping e Die shrink.\nA volte si tende a confondere lo \"Stepping\" (o meglio gli \"scopi\" dello Stepping) con il Die shrink. Quest'ultimo \u00e8 in sostanza un \"ridimensionamento\" o \"scalatura\" di un processore mediante un processo produttivo pi\u00f9 sofisticato. Generalmente il Die shrink dovrebbe essere solo questo, ovvero produrre processori formalmente identici nell'architettura e nel design interno, semplicemente sfruttando diversi processi produttivi, ma a volte i produttori approfittano di un Die Shrink per integrare nuove funzionalit\u00e0 o maggiori quantitativi di cache eseguendo di conseguenza anche un cambio di Stepping.\nUn esempio di Die shrink \"puro\" fu il passaggio dal core Prescott (costruito a 90 nm) al core Cedar Mill (costruito a 65 nm) per i Pentium 4; le caratteristiche erano rimaste pressoch\u00e9 le stesse, compreso il quantitativo di cache. In tempi pi\u00f9 recenti, a fine 2007, il passaggio dai 65 nm ai 45 nm operato sempre da Intel con i processori basati sull'architettura \"Core\" ha portato anche all'aumento del 50% della cache L2 oltre all'aggiunta delle istruzioni SSE4 e altre migliorie generali all'intera architettura. Questo Die shrink \"impuro\" (accompagnato cio\u00e8 anche da un cambio di Stepping) \u00e8 stato poi seguito da un successivo cambio di Stepping avvenuto a marzo 2008 per i processori quad core (basati sul nuovo core Yorkfield) che nella loro prima revisione soffrivano di un bug ad alte frequenze di clock che poteva portare al blocco del sistema.\nIndividuazione dello Stepping di un processore.\nMicrosoft Windows non fornisce informazioni riguardanti lo Stepping del processore installato nel sistema, dando per scontato che si tratti di informazioni che non interessano la maggioranza degli utenti. Per poter conoscere su quale Stepping \u00e8 basato uno specifico processore, si pu\u00f2 operare su due fronti: il pi\u00f9 semplice \u00e8 quello di installare applicazioni di diagnostica hardware (ad esempio CPU-Z o Everest) che fornisce in una sola schermata tutte le informazioni desiderate sul processore installato nel sistema; si tratta di un metodo molto veloce ma che pu\u00f2 ovviamente essere utilizzato solo per processori gi\u00e0 acquistati e installati nel proprio sistema. In alternativa, chi al momento dell'acquisto volesse conoscere lo Stepping del processore dovrebbe leggere il numero seriale serigrafato sul componente stesso e sulla confezione; lo stepping non viene evidenziato esplicitamente all'interno del numero seriale, ma una successiva verifica sul sito del produttore consentir\u00e0 di scoprire a quale specifico processore (modello, clock e stepping) si riferisce tale numero seriale.\nUn altro metodo (anche questo solo per processori gi\u00e0 installati nel proprio sistema) pu\u00f2 essere quello di eseguire, all'avvio del computer, una versione \"live\" di Linux (per esempio un CD di installazione di Ubuntu), senza cio\u00e8 doverlo necessariamente installare. Poi, aprendo un terminale (finestra di comandi) e digitando il comando:\n cat /proc/cpuinfo\nsi ottengono numerose informazioni sulla CPU in uso, compreso lo stepping e altre caratteristiche supportate. Il metodo pu\u00f2 essere usato anche su computer Mac, sia Intel che PowerPC (naturalmente usando la versione di Linux corrispondente al tipo di CPU)."}
{"id": "1729089", "revid": "767487", "url": "https://it.wikipedia.org/wiki?curid=1729089", "title": "Periblema", "text": "Il periblema \u00e8 uno dei tre strati di cellule che costituiscono le parti terminali di un corpo vegetale. Viene anche chiamato meristema primario, dal quale si originano nuovi tessuti chiamati tessuti fondamentali, conosciuti anche come definitivi, ovvero quando le loro cellule non sono pi\u00f9 in grado di dividersi e mantengono le loro funzioni principali.\nDa questo strato di cellule si formano tessuti definitivi che andranno a costituire dei sistemi unitari, ovvero la continuit\u00e0 del corpo vegetale. In questo caso si parler\u00e0 di sistemi dei tessuti fondamentali, comprendente sclerenchima, parenchima e collenchima."}
{"id": "1729090", "revid": "1318658", "url": "https://it.wikipedia.org/wiki?curid=1729090", "title": "Amico di Dante", "text": "Con l'etichetta di Amico di Dante si \u00e8 soliti indicare l'anonimo autore che ha trascritto la cosiddetta Corona di casistica amorosa nelle ultime carte del codice Vaticano Latino 3793 della Biblioteca Apostolica Vaticana (siglato comunemente V), il pi\u00f9 celebre tra i canzonieri della lirica italiana delle origini, diviso in due distinte sezioni contenenti canzoni e sonetti. Dopo la sezione di sonetti del codice Vaticano, infatti, si trova una organica silloge di sessantuno sonetti, copiati dalla stessa mano (distinta dalla mano principale cui si attribuisce la gran parte del canzoniere) che ha aggiunto, alla fine della sezione delle canzoni, \"Donne ch'avete intelletto d'amore\" di Dante e altre quattro canzoni che egualmente si attribuiscono all'anonimo. I sonetti e le canzoni sono adespoti nel codice; si \u00e8 quindi utilizzata la designazione di \"Amico di Dante\" per la generica prossimit\u00e0 storico culturale pi\u00f9 che stilistica ai modi del cosiddetto stilnovismo. L'anonimo, secondo Contini, \u00e8 infatti \"un settatore del vecchio modo di trovare, fortemente impregnato [...] di lettura (o di memoria) cavalcantiana e dantesca, mai deviato dalla tematica e dall'etica cortese\". Diverse le proposte di identificazione biografica avanzate dalla critica per l'autore dei componimenti, da Lippo Pasci de' Bardi a Guido Cavalcanti."}
{"id": "1729091", "revid": "287204", "url": "https://it.wikipedia.org/wiki?curid=1729091", "title": "Money Money 2020", "text": "Money Money 2020 \u00e8 il primo album in studio del gruppo musicale statunitense The Network, side-project dei Green Day, pubblicato il 30 settembre 2003 dalla Adeline Records.\nNel 2004 la Reprise Records ha ripubblicato l'album con l'aggiunta di due tracce bonus. \nTracce.\nTesti e musiche dei The Network, eccetto dove indicato."}
{"id": "1729094", "revid": "2184720", "url": "https://it.wikipedia.org/wiki?curid=1729094", "title": "Un'emozione per sempre", "text": "Un'emozione per sempre \u00e8 una canzone cantata da Eros Ramazzotti e scritta insieme a Adelio Cogliati, Claudio Guidetti e Maurizio Fabrizio. Inizialmente la canzone fu scritta per Alex Baroni ma, in seguito alla morte del cantautore milanese, fu inserita nel nono album di Ramazzotti uscito nel 2003 \"9\". Il brano ha partecipato al Festivalbar 2003, diventando un tormentone estivo di quell'anno e vincendo la manifestazione. \u00c8 stato frequentemente trasmesso in radio, raggiungendo la posizione numero 1 dell'airplay.\nIl singolo racconta la storia di un amore finito ma indimenticabile, che porta chi lo ha vissuto a ricordare molti momenti felici vissuti durante la relazione ed a ritenere che certi amori lascino un segno perpetuo. Il brano ha ottenuto un enorme successo in Italia: messo in commercio il 12 maggio del 2003, il disco debutta nella classifica dei singoli pi\u00f9 venduti tre giorni dopo, direttamente al primo posto, dove rimarr\u00e0 per sei settimane consecutive. Inoltre il disco rimane in classifica nella top 20 per ben 20 settimane, diventando di fatto uno dei maggiori successi del cantautore romano.\nIn Ungheria il singolo di Eros Ramazzotti rimase per ben otto settimane consecutive alla posizione numero 1 della classifica.\nIl video.\nIl video di \"Un'emozione per sempre\", diretto da Martin Weisz e montato da Igor Ragazzi, \u00e8 stato prodotto per la \"Back Draft\" da Francesca Chiappetta. Protagonista del video \u00e8 una ragazza dai capelli scuri, alla guida di un'automobile decappottabile per una lunga strada in Messico. La giovane si ferma ad una stazione di servizio dove lascia l'automobile al meccanico, per poi passeggiare per le strade del villaggio vicino. Tutti i personaggi che la ragazza incontra hanno il viso di Eros Ramazzotti."}
{"id": "1729097", "revid": "922800", "url": "https://it.wikipedia.org/wiki?curid=1729097", "title": "Dermatogeno", "text": "Il dermatogeno \u00e8 uno strato di cellule presente nell'apice radicale della pianta. \u00c8 costituito da cellule che andranno a originare i tessuti tegumentali, dove da quest'ultimi si originer\u00e0 un sistema di tessuti tegumentali, caratterizzato da epidermide nel corpo primario e periderma nel corpo secondario."}
{"id": "1729098", "revid": "228587", "url": "https://it.wikipedia.org/wiki?curid=1729098", "title": "Jay Kay", "text": ""}
{"id": "1729101", "revid": "726373", "url": "https://it.wikipedia.org/wiki?curid=1729101", "title": "European Wind Energy Association", "text": "La European Wind Energy Association (EWEA) \u00e8 un'associazione non-profit e non governativa fondata nel 1982, che annovera tra i suoi membri molte societ\u00e0 nazionali, compagnie, organizzazioni, tutte operanti nel settore eolico. Grazie alla sua affiliazione con queste societ\u00e0 nazionali la EWEA conta al suo interno oltre 15000 membri. Tra essi sono comprese le pi\u00f9 importanti aziende costruttrici di turbine eoliche e i pi\u00f9 autorevoli centri di ricerca. In virt\u00f9 di quanto sopra esposto, la EWEA \u00e8 oggi la pi\u00f9 grande associazione del mondo nel settore delle energie rinnovabili."}
{"id": "1729110", "revid": "729019", "url": "https://it.wikipedia.org/wiki?curid=1729110", "title": "Stazione di Gavirate Verbano", "text": "La stazione di Gavirate Verbano \u00e8 una fermata ferroviaria posta sulla linea Saronno-Laveno; si trova nel centro urbano di Gavirate, in viale Verbano.\n\u00c8 gestita da Ferrovienord e servita dai convogli Trenord.\nStoria.\nLa fermata fu attivata nel 1991 allo scopo di servire un distretto scolastico situato a poche centinaia di metri.\nMovimento.\nLa stazione \u00e8 servita solo in orario scolastico dai treni regionali di Trenord in servizio sulla direttrice Laveno-Milano Cadorna.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano.\nStrutture e impianti.\nIl piazzale binari dispone di un solo binario passante, servito da una banchina protetta da una tettoia. Non vi \u00e8 nessun servizio complementare.\nCaratteristiche ferroviarie.\nL'impianto ferroviario sorge al chilometro 62 della linea Saronno-Laveno, poco prima del segnale di protezione (lato Laveno) del Posto di Blocco Automatico (PBA) di Gavirate, in direzione Milano Cadorna, e a ridosso del segnale di avviso di Cocquio (lato Saronno) in direzione Laveno Mombello.\nLa fermata \u00e8 priva di fabbricato viaggiatori ed \u00e8 dotata di un marciapiede lungo 220 metri circa, alto 60 cm, protetto da una pensilina. Non dispone di biglietteria (i passeggeri devono acquistare il titolo di viaggio a bordo, dal capotreno)."}
{"id": "1729113", "revid": "767487", "url": "https://it.wikipedia.org/wiki?curid=1729113", "title": "Sayonara (film)", "text": "Sayonara \u00e8 un film del 1957 diretto da Joshua Logan, con protagonista Marlon Brando.\nRacconta la storia di un maggiore dell'aviazione militare statunitense, gi\u00e0 combattente durante la guerra di Corea.\nLa sceneggiatura del film fu adattata da Paul Osborn dal romanzo di James Michener; fu prodotto da William Goetz per la Warner Bros.\nA differenza di molti drammi romantici del periodo, il soggetto tocca temi come il razzismo e pregiudizio il xenofobo.\n\"Sayonara\" vinse 4 Premi Oscar nel 1958 tra cui quello dell'attrice nippo-americana Miyoshi Umeki come miglior attrice non protagonista, prima asiatica a vincere tale riconoscimento.\nTrama.\nIl maggiore dell'aviazione statunitense Lloyd \"Asso\" Gruver viene trasferito improvvisamente da una zona di guerra in Corea alla base Itami in Giappone, dove trova ad attenderlo la sua fidanzata Eileen Webster, figlia del comandante della base, generale Webster. Il trasferimento \u00e8 stato ordinato dal futuro suocero per favorire il matrimonio della figlia con il maggiore Gruver. Eileen, bella ragazza americana di ottima famiglia, rappresenta la donna ideale. Il maggiore per\u00f2 percepisce una sorta di disagio in questo rapporto perfetto che comincia ad andargli stretto, un'unione voluta pi\u00f9 che altro dalle famiglie.\nIl gelo scende nella coppia. Assistendo ad uno spettacolo teatrale, Gruver viene colpito dalla bellezza e dal candore di Hana-ogi, ragazza giapponese prima ballerina e attrice della compagnia di teatro Takarazuka-like, che riesce a conoscere attraverso l'aviere Kelly. Questi \u00e8 sposato con una donna giapponese, Katsumi, nonostante la disapprovazione degli Stati Uniti, che non vuole riconoscere il matrimonio. Il comando militare \u00e8 infatti contro i matrimoni tra americani e giapponesi: inizialmente anche Gruver \u00e8 della stessa opinione, ma dopo un diverbio con l'amico Kelly, si scusa ed accetta di fare da testimone al matrimonio.\nKelly subisce le angherie di un suo superiore, un colonnello razzista, che infastidito dai matrimoni misti gli rifila incarichi gravosi per umiliarlo. Sorvegliando l'abitazione di Kelly il comando scopre che anche il maggiore Gruver frequenta una donna giapponese. Anche Eileen lo scopre, ma nonostante il dolore cerca di aiutarlo avvisandolo che per lui ci saranno grossi problemi in arrivo a causa della relazione con Hana-ogi. A Kelly viene ordinato di rientrare negli Stati Uniti e per la legge americana non potr\u00e0 portare la moglie in patria, anche se incinta. Interviene anche Gruver in suo favore presso il generale comandante ed ex suocero ma invano e Kelly, non trovando altra via d'uscita, si suicida insieme a Katsumi. Questo tragico evento rafforza in Gruver, che nel frattempo si \u00e8 innamorato, ricambiato, l'intenzione di sposare Hana-ogi, che nel frattempo viene trasferita a Tokyo. Il maggiore Gruver la raggiunge e dopo un lungo e accorato discorso, convince la donna a disobbedire alle rigide regole del teatro per cui lavora, che impongono il nubilato alle proprie attrici e a sposarlo.\nCuriosit\u00e0.\nBrando nel film ha adottato un accento del Sud, nonostante le obiezioni di Logan, che non pensava che il figlio di un generale istruito a West Point avrebbe parlato in quel modo. Pi\u00f9 tardi, Logan ha ammesso a proposito di Brando: \"Non ho mai lavorato con un attore con una inventiva cos\u00ec emozionante. Egli ha sempre qualcosa da aggiungere e non avrei mai pensato che il suo accento del Sud per la parte, fosse la perfezione\".\nIl finale del film \u00e8 diverso da quello del libro, in cui Gruver dice \"Sayonara\" alla sua ragazza giapponese ritornando negli Stati Uniti.\nMusica.\nIl romantico brano musicale \"Sayonara\" (\"Goodbye\") \u00e8 stato composto da Irving Berlin."}
{"id": "1729115", "revid": "671029", "url": "https://it.wikipedia.org/wiki?curid=1729115", "title": "Pallacanestro Trapani 1990-1991", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1990-1991.\nVerdetti stagionali.\nCompetizioni nazionali\nStagione.\nSponsorizzata Birra Messina, la societ\u00e0 trapanese approda per la prima volta nella seconda serie nazionale, la Serie A2. Sulla panchina del club viene confermato il coach Gianfranco Benvenuti. Classificandosi in 8\u00ba posizione al termine della stagione regolare, accede ai successivi play-out promozione inserita nel Girone Giallo, classificandosi al 1\u00ba posto e venendo promossa in Serie A1.\nDivise di gioco.\nIl fornitore ufficiale di materiale tecnico per la stagione 1990-1991 \u00e8 Kronos."}
{"id": "1729116", "revid": "671029", "url": "https://it.wikipedia.org/wiki?curid=1729116", "title": "Pallacanestro Trapani 1991-1992", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1991-1992.\nDivise di gioco.\nIl fornitore ufficiale di materiale tecnico per la stagione 1991-1992 \u00e8 Kronos.\nStagione.\nLa Pallacanestro Trapani 1991-1992 ha preso parte alla Serie A1, classificandosi al 14\u00ba posto e, dopo i play out, retrocedendo in A2.\nRoster.\n\"Scheda sul sito della Lega Basket\""}
{"id": "1729117", "revid": "287204", "url": "https://it.wikipedia.org/wiki?curid=1729117", "title": "Pallacanestro Trapani 1992-1993", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1992-1993.\nDivise di gioco.\nIl fornitore ufficiale di materiale tecnico per la stagione 1992-1993 \u00e8 Kronos.\nStagione.\nLa stagione 1992-1993 della Pallacanestro Trapani \u00e8 la 2\u00aa nel secondo campionato italiano di pallacanestro, la Serie A2, classificandosi al 10\u00ba posto.\nRoster 1992-93.\n\"Scheda sul sito della Lega Basket\""}
{"id": "1729121", "revid": "767487", "url": "https://it.wikipedia.org/wiki?curid=1729121", "title": "I due volti della vendetta", "text": "I due volti della vendetta (\"One-Eyed Jacks\") \u00e8 un film del 1961 diretto e interpretato da Marlon Brando.\nSi tratta dell'unico film diretto da Marlon Brando, che ne \u00e8 anche l'interprete principale. Brando era il detentore dei diritti del romanzo dal quale il film \u00e8 tratto, \"The Authentic Death of Hendry Jones\" di Charles Neider, e - non essendo soddisfatto n\u00e9 di Stanley Kubrick n\u00e9 di Sam Peckinpah - decise di dirigerlo lui stesso.\nTrama.\nMessico, Stato di Sonora, 1880: Rio e Dad sono due banditi. Dopo aver rapinato una banca, mentre si stringe l'accerchiamento dei Rurales, i due tirano a sorte per stabilire chi debba allontanarsi furtivamente per procurarsi due cavalli freschi mentre l'altro resta a tenere testa agli inseguitori fino al ritorno dell'amico. Rio generosamente bara per lasciare all'amico il compito meno rischioso. Dad, quando si rende conto di essere sfuggito all'accerchiamento, e di trovarsi in salvo e con l'intero bottino, non torna ad aiutare Rio che, ormai inerme, viene arrestato. Dopo cinque anni di prigione, il bandito evade dal carcere con un detenuto (divenuto nel frattempo suo amico) di nome Modesto e in seguito, dopo aver organizzato una nuova banda con altri due nuovi soci e compiuto vari tentativi a vuoto per ritrovare il traditore, scopre che Dad \u00e8 diventato sceriffo a Monterey (California).\nSi reca quindi nella cittadina americana, insieme al fido Modesto, per saziare il suo desiderio di vendetta, mentre gli altri compagni di avventura, Amory e Johnson, hanno come unico obiettivo quello di svaligiare la ricca banca della cittadina. Quando incontra Dad, finge di averlo perdonato e questi si mostra molto sollevato e felice ospitandolo nella sua casa. La conoscenza di Louisa, la figlia adottiva di Dad, complica non poco le cose. L'imminente \"fiesta\" della cittadina, costringe i malviventi a restare in attesa della riapertura della banca. E durante la fiesta, Rio, innamoratosi di Louisa, la corteggia, la porta in spiaggia e trascorre con lei una notte di passione. Il mattino seguente la ragazza torna a casa e anche se confessa tutto l'accaduto solo alla madre, per il patrigno, quanto messo in atto da Rio \u00e8 il segno palese di una subdola vendetta nei suoi confronti.\nIntanto al saloon Rio spegne a botte i postumi della sbornia di un balordo che molestava una donna. Questi fa per sparargli e lui lo fredda. Accorso lo sceriffo, Rio viene pubblicamente frustato a sangue dallo stesso che, non pago, gli fracassa la mano destra col calcio del fucile, prima di cacciarlo dalla citt\u00e0.\nCon i compagni di banda, Rio si ferma in un villaggio di pescatori cinesi, dove trascorre il periodo di tempo necessario per guarire e poter poi prendere parte al colpo in banca. Dopo alcune settimane Louisa scopre di essere incinta e va a trovare Rio. Gli confessa il suo amore, non la gravidanza, e lo scongiura di non uccidere il patrigno. Anche lui le confessa il suo amore ma le dice anche tutta la verit\u00e0 su Dad spiegandole perch\u00e9 non avr\u00e0 pace finch\u00e9 non l'avr\u00e0 ammazzato.\nRio, ormai ristabilito, rompe con Amory e medita di scappare con Louisa. Amory intanto uccide Modesto e con Johnson va a fare il colpo in banca. La rapina va male e i due soccombono nella furibonda sparatoria che segue, nella quale accidentalmente resta uccisa anche una ragazza.\nPer gli abitanti di Monterey, e soprattutto per il loro sceriffo, il responsabile sul quale riversare il desiderio di vendetta per l'atroce accaduto, \u00e8 senza dubbio Rio, che pure non ha partecipato all'azione. Catturato ed imprigionato, lo attendono uno sbrigativo processo con esecuzione certa. Con la complicit\u00e0 di Louisa e grazie alla dabbenaggine del vice-sceriffo, Rio riesce ad evadere.\nAffronta in duello ed uccide Dad, ma solo per aprirsi la strada della fuga. Infatti, prima di allontanarsi, confessa a Louisa che avrebbe solo voluto fuggire con lei e che invece ora sar\u00e0 costretto a scappare da solo verso nord per non compromettere l'incolumit\u00e0 della ragazza e del nascituro; quindi la lascia ma promette di tornare in primavera per vedere suo figlio quando sar\u00e0 nato.\nProduzione.\nUnica regia di Marlon Brando, inizialmente il film era stato cominciato da Stanley Kubrick (secondo alcune fonti). Secondo altre ricostruzioni in un primo momento avrebbe dovuto dirigerlo l'autore di \"\" che per\u00f2 praticamente non ne aveva filmato neppure un fotogramma, limitandosi a conti fatti ad un provvisorio riadattamento della sceneggiatura originaria (opera di Sam Peckinpah ma tratta dal romanzo \"The Authentic Death of Hendry Jones\" di Charles Neider ispirato a sua volta alla reale vicenda di Billy the Kid e Pat Garrett).\nQuest'ultima venne poi quasi completamente stravolta in quanto nella versione definitiva rimangono solo due scene tra quelle ideate dal regista de \"Il mucchio selvaggio\" con grande delusione e rabbia di questi (che poi ne riprese la trama come ispirazione per il suo \"Pat Garrett e Billy Kid\" del 1973). Durante il suo lavoro (sotto la costante supervisione di Brando), su sua precisa richiesta, Kubrick ottenne di farsi affiancare dallo scrittore e sceneggiatore Calder Willingham.\nLo sforzo creativo dei due dur\u00f2 da met\u00e0 maggio a novembre 1958 quando prima l'autore di \"Rosa Scompiglio e i suoi amanti\" poi il collega furono licenziati o rassegnarono le dimissioni per divergenze artistiche con il divo americano (le testimonianze al riguardo sono discordanti). Dopo un momentaneo ripensamento nei confronti di Peckinpah alla fine l'esperto Guy Trosper fu incaricato di concludere la sceneggiatura; lo stesso Brando (dopo aver infruttuosamente contattato alcuni affermati registi hollywoodiani come Elia Kazan, Sidney Lumet ed altri) si decise infine a dirigere il film in prima persona.\nL'originaria versione del regista era di 282 minuti (4 ore e 42 minuti) che furono ridotti drasticamente a 141 (2 ore e 21 minuti) dalla Paramount Pictures. Marco Giusti include la pellicola tra le stravaganti operazioni culturali che toccano il genere western all'inizio degli anni '60.\nRiconoscimenti.\nNel 2018 \u00e8 stato scelto per la conservazione nel National Film Registry della Biblioteca del Congresso degli Stati Uniti"}
{"id": "1729131", "revid": "253269", "url": "https://it.wikipedia.org/wiki?curid=1729131", "title": "L\u00e1szl\u00f3 Benedek", "text": "Biografia.\nNato a Budapest, lavor\u00f2 come sceneggiatore, montatore ed assistente di regia in Ungheria e in Germania fino agli anni quaranta, quando emigr\u00f2 negli Stati Uniti d'America. Louis B. Mayer lo aiut\u00f2 a fuggire, in quanto Benedek era di famiglia ebraica, e lo fece stabilire a Hollywood, dove nel 1944 diresse il suo primo film.\nSono soprattutto due i film per i quali \u00e8 ricordato: \"Morte di un commesso viaggiatore\" (1951), trasposizione dell'opera drammaturgica di Arthur Miller e interpretato da Fredric March, per il quale vinse il Golden Globe per la regia nel 1952, e il film che diede la fama a Marlon Brando, \"Il selvaggio\" (1953), che per\u00f2 caus\u00f2 anche molte polemiche negli States, tanto che Benedek torn\u00f2 in Europa, non raggiungendo pi\u00f9 i fasti hollywoodiani.\nPoliglotta, visse in Inghilterra, diresse film in Germania come \"All'Est si muore\" (1955) e in Francia come \"Tra due donne\" (1960), e torn\u00f2 infine a Hollywood dove diresse altri film; negli anni sessanta la sua attivit\u00e0 di maggior rilievo fu la regia di alcuni episodi televisivi di molte serie: tra le principali, \"Perry Mason\", \"Gli intoccabili\", \"L'ora di Hitchcock\". Mor\u00ec nel Bronx nel 1992."}
{"id": "1729142", "revid": "671029", "url": "https://it.wikipedia.org/wiki?curid=1729142", "title": "Pallacanestro Trapani 1993-1994", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1993-1994.\nDivise di gioco.\nIl fornitore ufficiale di materiale tecnico per la stagione 1993-1994 \u00e8 Kronos.\nStagione.\nLa stagione 1993-1994 della Pallacanestro Trapani sponsorizzata Tonno Auriga, \u00e8 la 3\u00aa nel secondo campionato italiano di pallacanestro, la Serie A2. Si \u00e8 classificata all'11\u00ba posto.\nRoster 1993-94.\n\"Scheda sul sito della Lega Basket\"\nRisultati.\nCampionato.\nGirone di ritorno.\ne"}
{"id": "1729143", "revid": "599013", "url": "https://it.wikipedia.org/wiki?curid=1729143", "title": "Stazione di Morosolo-Casciago", "text": "La stazione di Morosolo-Casciago \u00e8 una fermata della Saronno\u00a0\u2013 Laveno situata al km 55 della linea a met\u00e0 strada dei due paesi a cui \u00e8 intestata, Morosolo e Casciago.\n\u00c8 gestita da Ferrovienord.\nStoria.\nPrima dei lavori di ammodernamento la fermata era presenziata, trattandosi di un casello per la chiusura del passaggio a livello della Varese-Morosolo.\nDal 1994, in seguito appunto a tali lavori e all'installazione del Comando Centralizzato del Traffico (CTC) e l'attivazione del Dirigente Centrale Operativo sedente a Varese, la fermata \u00e8 diventata un Posto di Blocco Automatico (PBA). Per questo c'\u00e8 ancora la Leopolder funzionante.\nCaratteristiche ferroviarie.\nL'impianto \u00e8 costituito da un piccolo edificio e da un marciapiede, dotato di panchina.\nParte del fabbricato \u00e8 stato murato, ma rimane aperta la piccola sala d'attesa. Il marciapiede \u00e8 in curva ed \u00e8 interrotto dal passaggio a livello della strada Varese-Morosolo.\nIl passaggio a livello \u00e8 comandato da Varese-Casbeno con verifica tramite Televisione a circuito chiuso (TVCC).\nDal 1998, non \u00e8 presente alcun servizio di biglietteria.\nMovimento.\nLa fermata \u00e8 servita dai treni regionali Trenord della direttrice Laveno Mombello-Milano Cadorna. Essi effettuano soste ad orari cadenzati al minuto 06 in direzione Milano Cadorna e al minuto 56 in direzione Laveno. Negli orari di punta la cadenza diventa semioraria.\nInoltre la fermata \u00e8 servita dai treni RegioExpress RE1 Laveno - Varese - Saronno - Milano."}
{"id": "1729152", "revid": "125909303", "url": "https://it.wikipedia.org/wiki?curid=1729152", "title": "Christian Marquand", "text": "Biografia.\nStudi\u00f2 recitazione ed esord\u00ec diciassettenne sulle scene teatrali, lavorando regolarmente come primo attore a Parigi e a Londra. Nel 1946 Jean Cocteau lo scelse per affidargli un ruolo secondario nel suo film \"La bella e la bestia\". Nel 1947 apparve in un ruolo non accreditato in uno dei capolavori del cinema francese, \"Legittima difesa\" di Henri-Georges Clouzot, mentre nel 1954 interpret\u00f2 il ruolo di un ufficiale boemo in \"Senso\" di Luchino Visconti.\nDivenuto un sex symbol del grande schermo, lavor\u00f2 al fianco di molte dive dell'epoca, come Danielle Darrieux in \"L'amante di Lady Chatterley\" (1955) e Brigitte Bardot in \"Piace a troppi\" (1956). Tuttavia fu impiegato prevalentemente in ruoli di incisivo caratterista in una cinquantina di pellicole, anche produzioni internazionali come \"Il giorno pi\u00f9 lungo\" (1962), \"...e venne il giorno della vendetta\" (1964), \"Lord Jim\" (1965) e \"Il volo della fenice\" (1965).\nDurante gli anni sessanta, tent\u00f2 di allontanarsi dalla propria immagine degli esordi e prov\u00f2 a cimentarsi dietro la macchina da presa, dapprima dirigendo la commedia \"Il baro\" (1963), interpretata da Jean Gabin, e successivamente curando la regia di \"Candy e il suo pazzo mondo\" (1968), una parodia sexy che ebbe un enorme successo di pubblico, tanto da indurlo a dichiarare di voler smettere del tutto di recitare. Tuttavia non ebbe pi\u00f9 occasioni di cimentarsi con la regia e torn\u00f2 a recitare per il grande schermo. Apparve, fra gli altri film, nella riedizione del 2000 di \"Apocalypse Now\", integrata da Francis Ford Coppola di tutti i precedenti tagli.\nMarito dell'attrice Tina Aumont, fu amico di Marlon Brando fin dai tempi in cui entrambi erano giovani attori in cerca di affermazione a Parigi. Brando chiam\u00f2 Christian il figlio avuto da Anna Kashfi, e l'amicizia con Marquand dur\u00f2 per tutta la sua esistenza.\nEra fratello della regista Nadine Trintignant e dell'attore e produttore Serge Marquand."}
{"id": "1729161", "revid": "287204", "url": "https://it.wikipedia.org/wiki?curid=1729161", "title": "Pallacanestro Trapani 1994-1995", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1994-95.\nDivise di gioco.\nIl fornitore ufficiale di materiale tecnico per la stagione 1994-1995 \u00e8 Kronos.\nStagione.\nLa stagione 1994-1995 della Pallacanestro Trapani sponsorizzata Tonno Auriga, \u00e8 la 4\u00aa nel secondo campionato italiano di pallacanestro, la Serie A2, classificandosi al 14\u00ba posto.\nRoster 1994-95.\n\"Scheda sul sito della Lega Basket\""}
{"id": "1729163", "revid": "767487", "url": "https://it.wikipedia.org/wiki?curid=1729163", "title": "Bruno Ispiro", "text": "Carriera.\nPrelevato dal dalle file dell'Ampelea d'Isola d'Istria in Serie C nell'estate 1940, dopo un primo anno di appendistato nelle formazioni minori \"rossoblu\" riuscendo comunque a totalizzare 6 presenze, emerge nella stagione 1941-1942, mettendo a segno 17 reti in 26 partite, di cui 12 realizzate di testa, e trascinando la squadra al quarto posto finale, posizione da allora finora mai pi\u00f9 migliorata dai liguri.\nNella stagione successiva segna 10 reti in 26 incontri e il Genova arriva al quinto posto. Il rendimento in questa squadra gli apre le porte della Nazionale B e della selezione della Regia Marina.\nRientrato in Istria dopo l'interruzione dell'attivit\u00e0 calcistica per la guerra, milita nuovamente nell'Ampelea in occasione del Campionato Alta Italia 1944, nel quale i giuliani superano la nel girone regionale e cedono solo al Venezia nelle Semifinali Interregionali. Ispiro ottiene 11 marcature in 16 partite.\nAlla fine della guerra torna a Genova per disputare coi rossoblu il campionato 1945-1946; la squadra arriva dodicesima su 14 partecipanti al Girone Nord, e Ispiro realizza 5 reti in 20 incontri. A fine stagione passa alla Lazio, ottenendo nella stagione successiva 5 presenze in 28 incontri.\nViene quindi ceduto dalla Lazio alla Triestina, e, sotto la guida dell'allenatore Nereo Rocco, i \"rossoalabardati\" conquistano il secondo posto in classifica, dietro solo al Grande Torino e a pari con Milan e Juventus; Ispiro segna 9 reti.\nIl rendimento di Ispiro migliora ulteriormente: 1948-1949 con 15 reti, di cui cinque nel 9-1 contro il Padova (la Triestina chiude ottava), quindi la vena realizzativa si offusca negli anni successivi (mai pi\u00f9 oltre la 7 reti a stagione), in coincidenza con l'involuzione dei giuliani, che si trovano a lottare per evitare la retrocessione. \nNella stagione 1951-1952 ottiene la salvezza con la Triestina, realizzando la rete decisiva nello spareggio a Valdagno contro il Brescia. Resta a Trieste fino alla stagione 1953-54, quindi conclude la carriera, nella in quarta serie.\nIn carriera ha complessivamente realizzato 83 reti in 281 partite, fatto che lo pone fra i primi 100 marcatori del campionato italiano."}
{"id": "1729171", "revid": "1592097", "url": "https://it.wikipedia.org/wiki?curid=1729171", "title": "Laslo Benedek", "text": ""}
{"id": "1729174", "revid": "287204", "url": "https://it.wikipedia.org/wiki?curid=1729174", "title": "Pallacanestro Trapani 1995-1996", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1995-1996.\nDivise di gioco.\nIl fornitore ufficiale di materiale tecnico per la stagione 1995-1996 \u00e8 Kronos.\nStagione.\nLa stagione 1995-1996 della Pallacanestro Trapani sponsorizzata Tonno Auriga, \u00e8 la 5\u00aa nel secondo campionato italiano di pallacanestro, la Serie A2, classificandosi al 14\u00ba posto e retrocedendo in B1.\nRoster 1995-96.\n\"Scheda sul sito della Lega Basket\""}
{"id": "1729177", "revid": "30610", "url": "https://it.wikipedia.org/wiki?curid=1729177", "title": "Cratere di N\u00f6rdlinger Ries", "text": ""}
{"id": "1729179", "revid": "1573940", "url": "https://it.wikipedia.org/wiki?curid=1729179", "title": "Turdus eremita", "text": "Il tordo delle Tristan (Turdus eremita ()) \u00e8 un uccello passeriforme appartenente alla famiglia Turdidae conosciuto anche come \"Nesocichla eremita\".\nSpecie endemica dell\u2019arcipelago di Tristan da Cunha, dove si trova con tre sottospecie distinte su ciascuna delle isole principali, a diverse centinaia di chilometri a ovest del Capo di Buona Speranza. Tordo scuro e robusto, \u00e8 noto come predatore di uova e di pulcini di uccelli marini (albatros e procellarie) e terrestri. Ha sub\u00ecto, infatti, adattamenti fisici che comprendono ali ridotte e gambe e piedi pi\u00f9 grandi e pi\u00f9 forti, un potente becco, con il quale rompe il guscio delle uova, ed una massiccia lingua con la punta a pennello, che gli permette di consumarne agevolmente il contenuto. Si nutre opportunisticamente anche di uccelli morti, frattaglie di pesce, piccoli invertebrati, oltre che di semi e bacche. Facile da osservare, territoriale e monogamo, vive da solo o in coppia e, occasionalmente, in piccoli gruppi. Nidifica da settembre a febbraio. La specie utilizza praticamente tutti gli habitat disponibili, frequenta valli riparate, radure erbose e brughiere umide, forteti di felci arboree, piantagioni e frutteti. Si nutre anche lungo le spiagge e anche all'interno delle colonie di pinguini. Predata dai ratti in passato, questa specie ha un ambiente limitato e rimane vulnerabile all'introduzione accidentale di predatori sulle isole Nightingale e Inaccessible, che ne sono prive, ed \u00e8 compresa nella Categoria \"Quasi minacciata\" della Lista Rossa dell\u2019IUCN delle specie minacciate. \nDescrizione.\n\u00c8 lungo fino a 23 cm e pesa da 72 a 110 g. Nell'adulto di razza nominata \"eremita\", il becco, grande e forte, \u00e8 nerastro, con la punta pi\u00f9 chiara; gli occhi sono marrone scuro; le parti superiori marrone opaco con centro del mantello e dorso macchiati da marrone scuro a nerastro. La coda \u00e8 marrone, a volte con bordi pi\u00f9 chiari. Sulla nuca, le piume sono leggermente sfrangiate. Sulle parti inferiori, il mento \u00e8 color cuoio chiaro, mentre la gola \u00e8 screziata o striata di marrone scuro. Il petto \u00e8 marrone scuro, con piume bordate di arancione pallido, che formano un motivo fortemente screziato o striato sul ventre e sui fianchi. L'ala ha due strette barre color cuoio. Cosce e copritrici sono color arancio pallido. Le gambe e i piedi vanno dal grigio scuro al marrone nerastro. I sessi sono simili. Il giovane assomiglia all\u2019adulto, ma \u00e8 pi\u00f9 scuro superiormente, con macchie e striature color cuoio chiaro. La sottospecie \"procax\" ha dimensioni maggiori ed \u00e8 pi\u00f9 scura.\nBiologia.\nPredatore di uova e di pulcini di uccelli marini (albatros e procellarie) e terrestri, ha sub\u00ecto, adattamenti fisici che comprendono ali ridotte e gambe e piedi pi\u00f9 grandi e pi\u00f9 forti, collegati a uno stile di vita da corridore, un potente becco (con il quale rompe il guscio delle uova) ed una particolare massiccia lingua con la punta a pennello, che gli permette di consumare agevolmente il contenuto delle uova. La specie \u00e8 comune, familiare e abbastanza facile da osservare. Questo tordo vive in media quattro anni. Sedentario, territoriale e monogamo, vive da solo o in coppia e, occasionalmente, in piccoli gruppi. Saltella e corre sul terreno nel modo caratteristico dei turdidi; spiegando elegantemente le ali e agitando la testa con gesti bruschi.\nAlimentazione.\nUccello onnivoro, predatore, cerca il cibo sul terreno, tra gli alberi, nelle radure erbose o nel folto dei cespugli di \"Phylica arborea\". Si nutre opportunisticamente di uccelli morti, frattaglie di pesce, scarti di cucina, uova e pulcini di altri uccelli, nonch\u00e9 di lombrichi e piccoli invertebrati: insetti, zecche, lumache e semi e bacche, soprattutto delle piante erbacee con frutti rossi come \"Nertera depressa\" ed \"empetro rosso\".\nRiproduzione.\nNidifica da settembre a febbraio. Il nido \u00e8, di solito, posto alla base di un fitto ciuffo di vegetazione, a circa 30 centimetri dal suolo o nascosto sotto una roccia o su una sporgenza di una scogliera. \u00c8 costruito, a forma di coppa, con materiale vegetale e rivestito internamente di muschio per accogliere da due a quattro uova verdastre, con macchie bruno rossastre. L'incubazione dura circa due settimane; entrambi i genitori alimentano i pulcini, che sono pronti all\u2019involo dopo circa tre settimane dalla schiusa.\nVoce.\n\u00c8 l\u2019unico uccello canoro di medie dimensioni nel suo ambiente. Come la maggior parte dei congeneri, possiede un canto melodioso, consistente in una ricca e fluida serie di frasi (\"chissik\", \"chissik\", \"chissik\", \"trrkk\"), seguita da ripetuti \"swee-swee-swee\", che lancia da un basso posatoio nel folto del bosco o dai cespugli di \"Phylica arborea\", facendo schioccare spesso le ali aperte. Il suo verso di contatto \u00e8 un cinguettio stridulo, il richiamo \u00e8 un debole fischio (\"ssep\").\nDistribuzione, migrazioni e habitat.\nDistribuzione.\nQuesta specie \u00e8 endemica dell\u2019arcipelago di Tristan da Cunha, dove si trova con tre sottospecie distinte su ciascuna delle tre isole principali, a diverse centinaia di chilometri a ovest del Capo di Buona Speranza. Sono ufficialmente riconosciute le sottospecie: \"N.e. eremita\", la razza nominale (isola principale di Tristan da Cunha), \"N.e. gordoni\" (isola Inaccessible) e \"N.e. procax\" (Isole Nightingale, Middle e Stoltenhoff).\nHabitat.\nLa nominata \"eremita\" vive sopra i 300 metri di altitudine e scende verso le zone pi\u00f9 basse solo negli inverni pi\u00f9 rigidi. La specie utilizza praticamente tutti gli habitat disponibili; frequenta valli riparate e pendii disseminati di massi, radure erbose e brughiere umide, forteti di felci arboree, macchia, piantagioni e frutteti. Sulle isole Nightingale e Inaccessible, si nutre lungo le spiagge e anche all'interno delle colonie di pinguini.\nPredatori e parassiti.\nPredata dai ratti in passato, questa specie ha un ambiente limitato e rimane vulnerabile all'introduzione accidentale di predatori su Nightingale e Inaccessible, che ne sono prive.\nStatus e conservazione.\nNel 1972-1974, le dimensioni della popolazione delle isole furono stimate come segue (in coppie): Tristan 40-60; Inaccessible 100-500; Nightingale 300-500; Middle 20-40; e Stoltenhoff 10-20. Negli anni '80, la popolazione di Inaccessible \u00e8 stata rivista a 850 coppie e la popolazione totale a 1.500 - 7.000 individui. Pi\u00f9 recentemente, la popolazione di Tristan \u00e8 stata stimata (in modo molto approssimativo, ma prudente) in almeno diverse centinaia di uccelli. Questa specie \u00e8 compresa nella Categoria \"Quasi minacciata\" della Lista Rossa dell\u2019IUCN perch\u00e9 ha una piccola popolazione, che occupa un areale ristretto. Al momento, non vi \u00e8 alcuna seria minaccia per la specie e nessuna prova di diminuzione, n\u00e9 della sua popolazione, n\u00e9 del suo areale, quindi si assume che la sua popolazione sia stabile. In un passato relativamente recente, il tordo di Tristan \u00e8 stato seriamente minacciato dalla proliferazione di popolazioni di gatti Inselvatichiti. Questa minaccia \u00e8 ora completamente eliminata, tuttavia, questo uccello \u00e8 ancora vittima dei ratti neri, ancora numerosi sull'isola principale. Sull'isola principale, la specie \u00e8 indubbiamente in pericolo di estinzione, mentre su Inaccessible il suo numero \u00e8 stimato in oltre 800 coppie. Su Nightingale e Middle Islands, la popolazione si avvicina a 500 coppie. Le eventuali azioni di conservazione comprendono il monitoraggio delle tendenze della sua popolazione attraverso indagini periodiche, la valutazione dell\u2019'impatto della predazione da parte dei ratti e la prevenzione di ulteriori introduzioni di predatori.\nPosizione nell'ecosistema.\nCome tutti i membri del genere \"Turdus\", questo tordo \u00e8 onnivoro. Esso \u00e8 anche un predatore di uova e pulcini di uccelli marini quali albatros, procellaria, prione beccolargo e berta minore fosca, cos\u00ec come di uova e di pulcini di uccelli terrestri, quali il fringuello di Nightingale e il rallo dell'isola Inaccessibile (specie a rischio). Inoltre, attacca e uccide anche gli adulti di fregetta grallaria e dell\u2019uccello delle tempeste facciabianca, rappresentando un fattore di rischio per l'avifauna dell'arcipelago.\nRapporti con l'uomo.\nIl Territorio britannico d'oltremare di Tristan da Cunha ha emesso vari francobolli che riportano l'immagine di questo tordo.\nSistematica.\nTre sono le sottospecie distribuite nelle isole dell'arcipelago:"}
{"id": "1729180", "revid": "287204", "url": "https://it.wikipedia.org/wiki?curid=1729180", "title": "Basket Trapani 2004-2005", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2004-2005.\nDivise di gioco.\nIl fornitore ufficiale di materiale tecnico per la stagione 2004-2005 \u00e8 Macron.\nStagione.\nLa stagione 2004-2005 del Basket Trapani sponsorizzata Banca Nuova, \u00e8 la 6\u00aa nel secondo campionato italiano di pallacanestro, la Legadue. Si \u00e8 classificato al 10\u00ba posto, sfiorando l'accesso ai play-off.\nRoster 2004-05.\n\"Scheda sul sito della LegaDue\""}
{"id": "1729182", "revid": "767487", "url": "https://it.wikipedia.org/wiki?curid=1729182", "title": "Avanti a lui tremava tutta Roma", "text": "Avanti a lui tremava tutta Roma \u00e8 un film del 1946 diretto da Carmine Gallone.\nGli interpreti principali sono Anna Magnani, Gino Sinimberghi e Tito Gobbi. Le parti liriche di Anna Magnani sono doppiate da Elisabetta Barbato.\nTrama.\nAda e Marco sono due cantanti lirici, fidanzati e compagni di lavoro. \nFanno parte della resistenza romana durante l'occupazione tedesca della capitale. Marco nasconde nei sotterranei della sua villa di campagna un paracadutista inglese, che tiene le comunicazioni con gli alleati.\nI movimenti di Marco all'interno e all'esterno della villa insospettiscono Ada, che pensando ad un tradimento del fidanzato ne parla con un ufficiale tedesco: costui, scoperta la verit\u00e0, fa circondare il teatro per arrestare Marco.\nNel frattempo nel teatro si svolge la rappresentazione della \"Tosca\" di Giacomo Puccini; i tedeschi decidono di attendere la fine dell'opera prima di eseguire gli arresti. Da questo momento la lirica e gli avvenimenti attuali si intersecano uno nell'altro sino alla fucilazione di Marco (Cavaradossi), che sar\u00e0 fatto fuggire all'interno di una botola da parte dei macchinisti del palcoscenico. Il film si conclude con l'arrivo degli Alleati.\nProduzione.\nIl film rientra nel filone dei melodrammi sentimentali, comunemente detto \"strappalacrime\", molto in voga tra il pubblico italiano negli anni del secondo dopoguerra (1945-1955), in seguito ribattezzato dalla critica con il termine \"neorealismo d'appendice\".\nDistribuzione.\nIl film venne distribuito nelle sale cinematografiche a partire dal 2 ottobre del 1946.\nManifesti e locandine.\nI manifesti del film, per l'Italia, furono realizzati dal pittore cartellonista Rinaldo Geleng."}
{"id": "1729184", "revid": "327773", "url": "https://it.wikipedia.org/wiki?curid=1729184", "title": "Monte Pelf", "text": "Il Monte Pelf \u00e8 una montagna delle Dolomiti bellunesi alta 2.502 metri s.l.m.. Sorge a nord della citt\u00e0 di Belluno, appena ad est della cima principale del gruppo, la Schiara. Viene soprannominato \"Montagna del Fontan\u00f2n\" dal nome della cascata che si trova ai piedi della sua parete nord. La cima del rilievo \u00e8 accessibile tramite una via normale e due vie ferrate: la ferrata Marmol e il sentiero attrezzato Marino Guardiano. Dalla cima si gode di un panorama su molte cime dell'arco dolomitico.\nAscensioni.\nLa salita alla cima del Pelf \u00e8 facile ma lunga e faticosa, attraverso prati e pietraie. Sul concavo versante settentrionale alcune grandi cenge consentono l'accesso alla cresta sommitale dal \"Circo del Fontanon\", raggiungibile da Soffranco e dalla Valle di Grisol. Trattasi d'itinerari selvaggi, in ambiente isolato (ad esempio la Zengia de'soldi).\nVerso sud precipita con un imponente pilastro sopra la Gola del Marmol, superato nel '65 da una cordata polacca con difficolt\u00e0 continue di V e VI UIAA, itinerario dimenticato per la qualit\u00e0 della roccia.\nImmediatamente a sud del Pelf s'alzano la Croda Lussato e la Croda del Settimo con belli itinerari alpinistici (vedi Rifugio 7\u00ba Alpini).\nSul versante nord, verso il Circo del Fontan\u00f2n, il Pelf offre la possibilit\u00e0 di compiere una traversata in quota tramite delle cenge che partono dal versante est, da quella che viene chiamata Pala Bassana. Percorso lungo ed esposto con passi di I e II."}
{"id": "1729185", "revid": "3082", "url": "https://it.wikipedia.org/wiki?curid=1729185", "title": "Djerba", "text": ""}
{"id": "1729186", "revid": "767487", "url": "https://it.wikipedia.org/wiki?curid=1729186", "title": "Tupaia glis", "text": "La tupaia comune (\"Tupaia glis\") \u00e8 una specie di tupaia diffusa a sud dell'istmo di Kra in Thailandia, Malaysia, Singapore, Sumatra, Giava ed alcune isole minori indonesiane circostanti, dove vive nella foresta tropicale, colonizzando anche le piantagioni ed i giardini pubblici alberati.\nSe ne conoscono numerose sottospecie:\nDimensioni e aspetto.\nMisura una ventina di cm di lunghezza pi\u00f9 almeno 16 cm di coda, per un peso che raggiunge i 150 g.\nIl pelo \u00e8 bruno scuro sul dorso e giallo-rossiccio sul ventre: sulle spalle corre una striatura chiara.\nFra le tupaie \u00e8 la meno specializzata: mentre le tupaie pi\u00f9 prettamente arboricole hanno piccole dimensioni, muso corto, occhi rivolti in avanti, lunga coda e piccole unghie e quelle pi\u00f9 strettamente terrestri hanno dimensioni maggiori, muso allungato, occhi orientati lateralmente e unghie ben sviluppate, la tupaia comune ha caratteri intermedi fra queste due famiglie.\nComportamento.\nA differenza di molte tupaie, la tupaia comune ha abitudini diurne.\nVive in territori ben definiti, che sono pi\u00f9 estesi per i maschi che per le femmine: quando si formano le coppie, tuttavia, ambedue gli individui e la loro progenie non ancora indipendente contribuiscono alla difesa del territorio da altri individui.\nPer marcare il territorio, oltre alle feci ed alle urine, le tupaie utilizzano delle ghiandole odoripare situate una nello sterno e l'altra nell'addome: per marcare il territorio, basta loro sfregarsi su un oggetto o su un altro animale.\nLe tupaie comuni passano la maggior parte del tempo al suolo, alla ricerca di invertebrati e piccoli vertebrati da mangiare, che trovano grufolando nel substrato.\nPer mangiare, la tupaia si mette in posizione accovacciata come gli scoiattoli, portando il cibo alla bocca con le mani.\nRiproduzione.\nLe tupaie sono monogame: il maschio e la femmina si marcano a vicenda con le ghiandole odorifere.\nUn'eccezione \u00e8 costituita dalle tupaie di Singapore, dove la sovrapposizione del territorio del maschio con territori di pi\u00f9 femmine fa s\u00ec che il maschio si crei un vero e proprio harem.\nIn cattivit\u00e0, fra gli animali tenuti insieme in un recinto, emerge un maschio dominante, che \u00e8 l'unico che si accoppia con le femmine presenti.\nNon c'\u00e8 una stagione riproduttiva, definita, ma pare che si abbiano picchi delle nascite fra febbraio e giugno: la femmina, dopo una gestazione di un mese e mezzo circa, d\u00e0 alla luce solitamente due cuccioli.\nI cuccioli vendono tenuti in un nido apposito, mentre i genitori dormono in un nido separato nelle vicinanze: la madre visita il nido dei cuccioli per un quarto d'ora ogni due giorni, il che significa che i cuccioli passano con la madre un'ora e mezza durante tutta la loro vita.\nPer riconoscerli, la madre marca i cuccioli con le ghiandole odorifere: nessuna toeletta o pulizia del nido viene fatta.\nDopo lo svezzamento, che avviene dopo il mese d'et\u00e0, i cuccioli vanno a dormire nel nido dei genitori.\nLe giovani tupaie raggiungono assai in fretta la maturit\u00e0 sessuale: a 3 mesi ambo i sessi sono pronti per l'accoppiamento.\nLa speranza di vita in cattivit\u00e0 \u00e8 di oltre 10 anni, cun un esemplare vissuto 12 anni e mezzo."}
{"id": "1729188", "revid": "1543377", "url": "https://it.wikipedia.org/wiki?curid=1729188", "title": "Basket Trapani 2005-2006", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2005-2006.\nDivise di gioco.\nIl fornitore ufficiale di materiale tecnico per la stagione 2005-2006 \u00e8 Loud.\nStagione.\nLa stagione 2005-2006 del Basket Trapani sponsorizzata Banca Nuova, \u00e8 la 7\u00aa nel secondo campionato italiano di pallacanestro, la Legadue. Si \u00e8 classificato al 16\u00ba posto ed \u00e8 direttamente retrocesso in Serie B d'Eccellenza.\nRoster 2005-06.\n\"Scheda sul sito della LegaDue\""}
{"id": "1729193", "revid": "75435", "url": "https://it.wikipedia.org/wiki?curid=1729193", "title": "Riduzione allo stato laicale", "text": ""}
{"id": "1729197", "revid": "729019", "url": "https://it.wikipedia.org/wiki?curid=1729197", "title": "Stazione di Barasso-Comerio", "text": "La stazione di Barasso-Comerio \u00e8 una stazione ferroviaria della linea Saronno-Laveno. Sorge piuttosto in basso rispetto ai paesi a cui \u00e8 intestata, pi\u00f9 o meno a mezza costa fra Comerio ed il Lago di Varese.\nL'impianto \u00e8 gestito da Ferrovienord, societ\u00e0 del gruppo FNM S.p.A, che la qualifica come stazione di tipo secondario\nStrutture e impianti.\nIl fabbricato viaggiatori \u00e8 in ottimo stato.\nL'impianto si compone di due binari passanti pi\u00f9 un tronchino corto a lato Saronno.\nSono presenti marciapiedi lunghi 220 m, raggiungibili dall'utenza grazie ad un sottopassaggio, pensiline e una sala d'attesa.\nSiccome tutti gli incroci da orario avvengono in questa stazione, sono stati effettuati degli interventi di potenziamento: prolungamento lato Laveno per circa 300 metri del binario d'incrocio (distanza fra segnale e deviatoio maggiore di 100 metri) ed installazione di un deviatoio percorribile a 60\u00a0km/h sul ramo deviato in direzione Laveno. A ci\u00f2 va aggiunto un tronchino di salvamento lato Varese, il quale permette l'ingresso contemporaneo dei treni in stazione.\nLa circolazione \u00e8 gestita in Dirigente Centrale Operativo (DCO) da Varese.\nLa stazione \u00e8 impresenziata.\nMovimento.\nLa stazione \u00e8 servita dai tutti i treni regionali Trenord della direttrice Milano Cadorna-Saronno-Laveno Mombello. Grazie all'orario cadenzato e simmetrico delle corse, la stazione \u00e8 un nodo secondario di interscambio: presso di essa al medesimo orario si incrociano i treni provenienti dalle due direzioni opposte. Nel caso specifico, gli incroci avvengono al minuto 00 di ogni ora ai quali si aggiunge il minuto 30 negli orari di punta.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano."}
{"id": "1729199", "revid": "2168736", "url": "https://it.wikipedia.org/wiki?curid=1729199", "title": "Sante De Sanctis", "text": "Biografia.\nSi laure\u00f2 in medicina all'Universit\u00e0 la Sapienza di Roma con una tesi sulle afasie nell'anno accademico 1885/86. Inizi\u00f2 a lavorare nel 1891 presso il laboratorio romano di anatomia patologica di S. Maria della Piet\u00e0. In quegli anni si rec\u00f2 a Zurigo e a Parigi per perfezionare i suoi studi psichiatrici.\nAiuto nel 1892 della Clinica psichiatrica romana, si applic\u00f2 alle ricerche sul sogno e il sonno. Nel 1896 pubblic\u00f2 \u201c\"I sogni e il sonno nell'isterismo e nell'epilessia\"\u201d seguito da \u201c\"I sogni: studi clinici e psicologici di un alienista\"\u201d (1899) citato nel trattato \u201c\"L'interpretazione dei sogni\"\u201dda Sigmund Freud, nonch\u00e9 da Th\u00e9odule Ribot e Carl Gustav Jung. Unitamente a Giuseppe Ferruccio Montesano ed a Maria Montessori, furono i fondatori della psichiatria infantile italiana.\nDe Sanctis nel 1898 chiese la libera docenza, che gli fu respinta nel 1901 dal Consiglio Superiore della Pubblica Istruzione (relatore Cantoni), sebbene fosse appoggiato dalla commissione di facolt\u00e0 (composta da Barzellotti, Turbiglio e Labriola). La motivazione principale, secondo la commissione, fu che la psicologia dovesse essere trattata da un filosofo e non da un fisiologo o psichiatra. Nel dicembre dello stesso anno, in ogni caso, il ministro della Pubblica Istruzione Nasi gli concesse ugualmente la libera docenza.\nNel 1906 ottenne a Roma, all'interno della facolt\u00e0 di Medicina, una delle tre prime cattedre di Psicologia Sperimentale. Dal 1906 al 1930 diresse l'Istituto di Psicologia della facolt\u00e0 di Medicina dell'Universit\u00e0 di Roma.\nTra il 1929 e il 1930 lavorer\u00e0 al trattato in due volumi di \"Psicologia sperimentale\", opera di grande impegno scientifico e sistematicit\u00e0.\nL'impegno per l'infanzia affetta da handicap rimase costante per tutta la vita. Ad essa dedic\u00f2 studi monografici (\"L'educazione dei deficienti\", 1915) ed originali soluzioni istituzionali, come gli \"asili-scuola\" per l'assistenza e il recupero sociale dei fanciulli e degli adolescenti poveri e minorati psichici in ambiente extraospedaliero (1899). Fond\u00f2 il primo reparto di Neuropsichiatria Infantile in Italia, disciplina di cui - nella Penisola - pu\u00f2 essere considerato il padre."}
{"id": "1729201", "revid": "486946", "url": "https://it.wikipedia.org/wiki?curid=1729201", "title": "Twentieth Century Fox Film Corporation", "text": ""}
{"id": "1729202", "revid": "287204", "url": "https://it.wikipedia.org/wiki?curid=1729202", "title": "Michele De Lucchi", "text": "Biografia.\nLa sua carriera inizia dopo la laurea in architettura a Firenze: essendo diventato assistente al corso di Progettazione tenuto da Adolfo Natalini all'Universit\u00e0 di Architettura della citt\u00e0 toscana, viene in contatto con il design radicale e fonda il gruppo Cavart, ispirato a quei principi. Gli anni successivi lo vedono a Milano, dove nel 1979 incontra Ettore Sottsass, che seguir\u00e0 nel gruppo Memphis, e nel 1980 avvia un'attivit\u00e0 autonoma. Negli stessi anni stringe rapporti con il Centrokappa e con Alchimia. \u00c8 per\u00f2 il rapporto con Sottsass a introdurlo negli ambienti pi\u00f9 importanti del design industriale italiano: nel decennio successivo collabora con Olivetti, per la quale progetta gli arredi a marchio Synthesis e poi diventa responsabile dell'ufficio Design della casa madre, un incarico che manterr\u00e0 fino al 2002 e che lo porter\u00e0 a firmare il progetto di numerosi computer e articoli per ufficio, un ambito nel quale nel corso degli anni prester\u00e0 i propri progetti anche a Compaq, Philips, Siemens e Vitra.\nLa fine degli anni Ottanta \u00e8 un momento d'oro per la carriera di De Lucchi: nel 1989 si aggiudica la progettazione delle filiali Deutsche Bank e viene insignito per la prima volta del Compasso d'oro. Il premio gli viene riconosciuto per la lampada Tolomeo, disegnata nel 1987 per Artemide. Un anno prima lavorer\u00e0 per l'azienda di mobili Malobbia di Thiene nella progettazione di arredi per la casa. Negli anni successivi torner\u00e0 ad occuparsi di design in Germania, ad esempio progettando gli interni delle biglietterie Deutsche Bahn; e per le banche, lavorando ad esempio per il Banco Portugues do Atlantico e per le Poste Italiane. Il suo ambito prevalente, per\u00f2, rimane il design di interni per ufficio: oltre che per Olivetti, De Lucchi lavora per Enel, Piaggio, Telecom Italia, Hera e, tornando al mondo delle banche, per Intesa Sanpaolo, che gli commissiona anche le carte di credito e l'allestimento delle Gallerie d'Italia in Piazza della Scala.\nNel frattempo, nel 1990, fonda Produzione Privata, un marchio dedicato alla produzione di oggetti senza committenza e successivamente si occupa di allestimenti di mostre - ad esempio alle Scuderie del Quirinale - e di ripensare spazi museali e biblioteche: si occupa del Palazzo delle Esposizioni di Roma, del restauro del Museo del Design alla Triennale di Milano, delle biblioteche di San Giorgio in Poggiale (Bologna) e Lodi e della Fondazione Cini di Venezia. Nel 2001 torna a vincere il Compasso d'oro: stavolta a valergli il premio \u00e8 la stampante Artjet 10 di Olivetti, un'azienda che tuttavia l'anno successivo De Lucchi lascia. Nello stesso anno, il 2002 inizia a insegnare: prima allo IUAV di Venezia, dove nel 2004 diventa professore ordinario, e poi, dal 2008, al Politecnico di Milano. Dal 2005 inizia inoltre un'intensa attivit\u00e0 in Georgia: prima curando la riqualificazione del quartiere Rykhe a Tbilisi, poi lavorando ai progetti del Ministero degli Affari Interni e il Ponte della Pace nella capitale georgiana e del Palazzo di Giustizia e dell'hotel Medea a Batumi. A seguito di tali lavori e per il contributo recato al paese caucasico viene insignito dal presidente Saakashvili della cittadinanza onoraria georgiana. Nel 2009 torna ad occuparsi di allestimenti museali, curando quello del Neues Museum di Berlino.\nNel 2015-2017 si occupa della ristrutturazione della ex stazione di servizio Agip di Piazzale Accursio, a Milano.\nDa dicembre 2017, Michele De Lucchi \u00e8 il nuovo direttore della rivista Domus, inaugurando cos\u00ec un nuovo ciclo che vedr\u00e0 alla direzione della nota rivista di architettura e design, dieci importanti architetti italiani per un periodo di dieci anni, ad ognuno dei quali \u00e8 affidata la direzione di dieci numeri fino ad arrivare al 2028 per celebrare i 100 anni di attivit\u00e0 della rivista. Il legame dell'architetto ferrarese alla rivista fondata da Gi\u00f2 Ponti nel 1928, risale ai tempi universitari: ora sotto la sua guida Domus si focalizzer\u00e0 su discipline diverse affiancando al design, all'architettura e all'arte contemporanea anche antropologia, economia e filosofia, attraverso un'indagine sul senso e sul valore delle cose oltre alla relazione tra 'uomo e oggetto'.\nIl progetto verr\u00e0 coordinato in toto dal direttore editoriale Domus, Walter Mariotti.\nDesign industriale.\nMichele De Lucchi \u00e8 noto per molti oggetti di design industriale, i pi\u00f9 famosi dei quali sono:\nPremi.\n1987\n1988\n1989\n1990\n1991\n1992\n1993\n1994\n1995\n1996\n1997\n2000\n2001\n2002\n2003\n2004\n2005\n2008\n2009\n2010\n2011\n2012\n2015\n2016\n2017"}
{"id": "1729203", "revid": "834", "url": "https://it.wikipedia.org/wiki?curid=1729203", "title": "Paramount Pictures Corporation", "text": ""}
{"id": "1729205", "revid": "767487", "url": "https://it.wikipedia.org/wiki?curid=1729205", "title": "Salon Kitty", "text": "Salon Kitty \u00e8 un film del 1976 diretto da Tinto Brass, liberamente adattato dal romanzo omonimo di Peter Norden centrato sul Salone Kitty, una casa di tolleranza di Berlino.\nTrama.\nA Berlino Kitty Kellermann \u00e8 proprietaria della pi\u00f9 prestigiosa casa d'appuntamenti, sebbene il regime nazista l'abbia costretta prima a traslocare e poi a trasformare il proprio locale, il \"Salon Kitty\" appunto, in un postribolo d'alto rango, destinato solamente a ufficiali dell'esercito. In realt\u00e0, il locale \u00e8, a sua insaputa, un sofisticatissimo centro di spionaggio, dove le prostitute, ragazze tedesche tutte rigorosamente preselezionate, raccolgono segreti, timori, confidenze e commenti, soprattutto di tipo politico, dei loro pi\u00f9 assidui clienti: se i clienti dovessero esprimere dissenso o idee contrarie al regime nazista, verrebbero giustiziati all'istante dal momento che, nei sotterranei del palazzo, vengono registrate tutte le loro parole. Il tenente delle SS Wallenberg, a capo dell'intera macchinazione, fa trucidare Hans, un ufficiale stancatosi di combattere per il regime e del quale Margherita, ragazza del locale, s'era segretamente innamorata; quest'ultima, accordatasi con Kitty, gli ritorce contro i suoi stessi mezzi, denunciandolo per alto tradimento e facendolo cos\u00ec giustiziare.\nProduzione.\nNel film compare, non accreditato, l'artista messicano Tito LeDuc, componente del gruppo Le Sorelle Bandiera, autore anche delle coreografie. Nella scena dell'inaugurazione del nuovo Salon Kitty compare tra gli spettatori Aldo Valletti, che nello stesso anno interpreta il Presidente in \"Sal\u00f2 o le 120 giornate di Sodoma\".\nLe scenografie sono firmate dal pluripremiato Ken Adam. Come egli stesso ha raccontato nel documentario \"IstintoBrass\", l'artista ha avuto un ottimo rapporto con il regista ed \u00e8 stata un'amicizia fondamentale, specie perch\u00e9 in quel periodo soffriva di depressione.\nDistribuzione.\nIl film usc\u00ec nelle sale il 2 marzo 1976. Il doppiaggio fu affidato alla SAS. Il protagonista era doppiato da Gigi Proietti.\nCuriosit\u00e0.\nNel corso di un'intervista rilasciata a Fabio Fazio durante il programma televisivo \"Che tempo che fa\", il regista statunitense Quentin Tarantino ha definito le scene iniziali di \"Salon Kitty\" come la cosa pi\u00f9 strana mai vista al cinema, affermando che le immagini in cui viene ucciso un maiale rendono lo schermo ributtante agli occhi dello spettatore."}
{"id": "1729206", "revid": "49981", "url": "https://it.wikipedia.org/wiki?curid=1729206", "title": "Enrico Sappia De Simone", "text": ""}
{"id": "1729209", "revid": "767487", "url": "https://it.wikipedia.org/wiki?curid=1729209", "title": "La vergine sotto il tetto", "text": "La vergine sotto il tetto (\"The Moon Is Blue\") \u00e8 un film statunitense del 1953 diretto e prodotto da Otto Preminger.\nTrama.\nDonald, un architetto trentenne, incontra Patty, una dolce e vivace ragazza, in cima all'Empire State Building, famoso grattacielo a New York. L'incontro si sposta prima nell'ufficio dell'uomo, nello stesso grattacielo, e poi a casa di lui per un invito a cena. Visto che piove, la ragazza si offre di preparare la cena a casa dello scapolo, quando si presenta alla porta David, il vicino di casa dell'architetto e padre dell'ex fidanzata del giovane nonch\u00e9 impenitente dongiovanni. L'ingenua Patty invita David a rimanere a cena ma la sua presenza non solo rovina la serata e i programmi di Donald, ma addirittura convince la giovane a valutare la proposta di matrimonio del ricco invitato. L'intervento della gelosa ex fidanzata di Donald e del manesco padre di Patty complicano non poco la situazione che diventa via via pi\u00f9 intima e surreale. Una nuova visita di Patty a casa di Donald, il giorno successivo, convince i due giovani a sposarsi.\nProduzione.\nLa sceneggiatura di Frederick Hugh Herbert si basa sulla commedia \"The Moon Is Blue\" che era stata prodotta da Preminger e aveva debuttato a Broadway l'8 marzo 1951 restando in scena per ben due anni.\nIl film venne girato tra il 21 gennaio e il 18 febbraio 1953 al Motion Picture Center.\nDistribuzione.\nDistribuito dalla United Artists, il film fu presentato a San Francisco il 29 giugno 1953 e a New York il 9 luglio.\nPreminger dovette difendere in tribunale la pellicola dove comparivano parole considerate audaci per l'epoca, come \"vergine\" e \"amante\" e per questo \"La vergine sotto il tetto\" venne messo al bando.\nRiconoscimenti.\nIl film ottenne diversi riconoscimenti:"}
{"id": "1729210", "revid": "287204", "url": "https://it.wikipedia.org/wiki?curid=1729210", "title": "Gross Fiescherhorn", "text": "Il Gross Fiescherhorn (4.049\u00a0m s.l.m.) \u00e8 una montagna svizzera delle Alpi bernesi.\nDescrizione.\nLa montagna \u00e8 la pi\u00f9 alta delle tre punte:\nEssa \u00e8 collocata lungo la linea di montagne che dal M\u00f6nch (ad occidente) va verso il Finsteraarhorn (ad oriente). Dalla vetta si dipartono tre cresta principali: la prima con direzione nord-ovest si chiama \"Walchergrat\", la seconda con direzione sud-est la collega all'Hinter Fiescherhorn e la terza con direzione prima nord-est e poi est va verso il Klein Fiescherhorn.\nLa montagna, essendo nascosta dalle altre montagne di maggiore altezza, \u00e8 visibile solamente dalla citt\u00e0 di Grindelwald (1034\u00a0m).\nAscensione alla vetta.\nLa prima ascensione fu compiuta il 23 luglio 1862 da Adolphus Warburton Moore e Hereford Brooke George con le guide Christian Almer e Ulrich Kaufmann, per la parete sud-ovest.\nLa via normale di salita alla vetta avviene tramite il ghiacciaio \"Ewigschneefeld\" e la cresta sud-est. La via viene classificata PD+. Per percorrere la via si pu\u00f2 partire dalla M\u00f6nchsjochh\u00fctte oppure da Konkordiah\u00fctte. Nel primo caso dal rifugio si scende lungo il \"Ewigschneefeld\" fino a portarsi ad una quota di 3.260\u00a0m su un pianoro piuttosto pianeggiante del ghiacciaio alla base del pendio tra la cresta sud-sud-ovest che scende dal Gross Fiescherhorn e la cresta sud-ovest che scende dall'Hinter Fiescherhorn. Per pendio glaciale si sale al \"Fieschersattel\" (3.923\u00a0m), colle che separa i due Fiescherhorn. Infine si risale la cresta sud-est.\nUna seconda via di salita pu\u00f2 avvenire tramite la cresta nord-ovest con partenza dalla M\u00f6nchsjochh\u00fctte. La via \u00e8 classificata AD.\nUna terza via di salita pu\u00f2 avvenire per il versante est della montagna e con partenza dalla Finsteraarhornh\u00fctte. La via viene classificata PD+. Nel dettaglio dal rifugio si scende sul \"Walliser Fiescherfirn\" e poi lo si risale fino al plateau sommitale ad oriente della vetta. Di qui si risale il versante."}
{"id": "1729213", "revid": "767487", "url": "https://it.wikipedia.org/wiki?curid=1729213", "title": "Josephine Hart", "text": "\u00c8 principalmente conosciuta come l'autrice del romanzo \"Il danno (Damage)\" (1991), che ha venduto 5 milioni di copie in tutto il mondo e da cui \u00e8 stato tratto nel 1992 l'omonimo film diretto da Louis Malle, con Jeremy Irons e Juliette Binoche.\nAl suo romanzo \"Ricostruzioni\" (\"The Reconstructionist\") (2001) \u00e8 liberamente ispirato il film \"Viaggio segreto\" (2006) diretto da Roberto And\u00f2."}
{"id": "1729219", "revid": "1561679", "url": "https://it.wikipedia.org/wiki?curid=1729219", "title": "Monetine", "text": "Monetine \u00e8 il secondo album greatest hits di Daniele Silvestri, pubblicato nel 2008 ed anticipato dal singolo omonimo.\nIl disco.\nL'album viene pubblicato in 2 CD, in cui sono raccolti i brani noti del cantautore romano, con l'aggiunta di tre inediti ed il riarrangiamento di alcuni pezzi. La raccolta \u00e8 uscita anche in versione doppio CD+DVD, in cui sono raccolti i videoclip e alcuni live."}
{"id": "1729222", "revid": "767487", "url": "https://it.wikipedia.org/wiki?curid=1729222", "title": "Percy Lowe", "text": "Lowe nacque a Stamford, nel Lincolnshire, e studi\u00f2 medicina al Jesus College di Cambridge. Oper\u00f2 come chirurgo civile durante la seconda guerra boera ed \u00e8 proprio durante il soggiorno in Sudafrica che cominci\u00f2 ad interessarsi di ornitologia. Al suo ritorno divenne insegnante privato di fisica di Sir Frederic Johnstone, e durante la prima guerra mondiale fu ufficiale medico su una nave ambulanza nel Mediterraneo.\nLowe studi\u00f2 insieme a Dorothea Bate gli struzzi fossili della Cina.\nNel novembre 1919 succedette a William Robert Ogilvie-Grant come Curatore degli Uccelli al Natural History Museum, ritirandosi poi da questa carica dopo il suo sessantacinquesimo compleanno, nel 1935. Gli succedette Norman Boyd Kinnear.\nFu redattore del Bollettino del Club Ornitologico Britannico dal 1920 al 1925, e presidente dell'Unione Ornitologica Britannica dal 1938 al 1943. Nel 1939 venne eletto Membro Corrispondente della Reale Unione Ornitologica Australasiana."}
{"id": "1729225", "revid": "767487", "url": "https://it.wikipedia.org/wiki?curid=1729225", "title": "Vanilla Sky (gruppo musicale)", "text": "I Vanilla Sky sono un gruppo pop-punk/emo italiano nato nel 2002.\nHanno iniziato la loro carriera suonando a Viterbo, Roma e Latina, mentre nel giugno 2007 \u00e8 uscito il loro secondo album.\nStoria del gruppo.\nIl gruppo si forma quando il cantante/chitarrista Brian, dei Lesa Maest\u00e0, e Luketto, batterista dei 9mm, nel febbraio 2002 decidono di unirsi per un progetto, ispirati dalla musica di gruppi che ascoltavano molto in quel periodo. Nel marzo successivo entra a farvi parte come bassista anche Cisco, al tempo chitarrista dei Party Line, che introduce sonorit\u00e0 pi\u00f9 sullo stile degli Yellowcard con cui si iniziano a far sentire leggere influenze emo. In seguito si aggiunge al gruppo Vinx, cantante chitarrista dei Crossystem.\nSecondo quanto dichiarato dalla band il nome non ha nulla a che vedere con l\"'omonimo film\", ma viene scelto per l'idea del cielo al tramonto quando assume i colori tendenti al giallo. La band, cos\u00ec composta, inizia subito a lavorare a dei pezzi propri con l'intenzione di incidere in estate un piccolo demo. Completamente autoprodotto, \"Play It If You Can't Say It\", viene ultimato nel settembre 2002 ed esce il 6 novembre 2002, data di debutto ufficiale dei gruppo, (sebbene il primo concerto della band con questo nome risalga al 20 aprile, a Santa Lucia di Fonte Nuova, Roma, con Bandar Log, 9mm e Cose Perse).\nContemporaneamente iniziano a proporsi al pubblico con i primi show, spesso affiancando altre band (Moravagine, Settlefish, 7 Years, SenzaBenza).\nNel gennaio 2003 il CD finisce quasi casualmente nelle mani della Wynona Records, che si interessa del gruppo e propone la produzione di un full length. Tre mesi dopo, a distanza di un anno dalla costituzione del gruppo, i Vanilla Sky vengono lanciati dall'etichetta genovese con uno split, \"Too Loud 4 You\", che li presenta con altre tre bands: Forty Winks (Italia), Halfwayhome (U.S.A.) e Andthewinneris (Germania). Lo stesso split viene pubblicato in versione speciale in Giappone con il titolo \"The Rest Is History\", includendo un brano inedito a gruppo e una band in pi\u00f9.\nIn attesa dell'uscita del loro full-length girano la Germania per un tour promozionale con i Forty Winks.\nIl 27 febbraio 2004 esce \"Waiting For Something\", il loro primo album, prodotto al West Link Recording Studio di Pisa insieme alla band da Alessandro Sportelli, gi\u00e0 al lavoro con Prozac+, Baustelle, Raw Power e molte altre bands. Un mese dopo esce anche il loro primo video, \"Distance\". Sempre a marzo fanno da spalla a The Ataris aprendo le quattro date italiane del loro tour (Milano, Roma, Bologna, Bassano del Grappa). Vanno in tour per l'Italia e l'Europa, e si progetta l'uscita del loro album anche in America.\nAll'album \"Waiting For Something\" seguono altre partecipazioni: support per The Offspring (in Germania), support per Maxeen (Side one Dummy records), support per The Ataris (Sony); in pi\u00f9 partecipazione a Independent Days Festival, Eastpak Rock Festival, Rock In Idro. Nel gennaio 2007 la band ha aperto 3 date del tour europeo dei +44.\nIn primavera 2007, dopo aver firmato con la Universal Music, i Vanilla Sky pubblicano l'album intitolato \"Changes\". Il primo singolo estratto \u00e8 \"Break It Out\".\nL'album registrato tra Roma e Venezia (il missaggio \u00e8 stato fatto al Family Studio, dove anche Le Vibrazioni hanno lavorato per il loro ultimo album) mostra i numerosi cambiamenti avvenuti.\nCollaborano con Mark Hoppus in \"Nightmare\", con il regista Gaetano Morbioli per il video del primo singolo estratto, sono presenti per la prima volta tre pezzi cantati in italiano.\nIl 9 giugno all'Idroscalo di Milano e il 10 giugno al Teatro Tendastrisce di Roma i Vanilla Sky hanno aperto i concerti dei Good Charlotte.\nIl 18 luglio del 2007 la band ha fatto da supporto al concerto di Avril Lavigne.\nSuccessivamente hanno pubblicato sul loro Myspace il video della cover del singolo \"Umbrella\" di Rihanna, che ha portato alla band ancora pi\u00f9 successo di quanto ne aveva prima in tutto il mondo.\nA met\u00e0 del gennaio 2008 girano a Torino il videoclip del loro nuovo singolo: \"Se Vuoi Andare Vai\", brano estratto sempre dall'album Changes. Come succede per \"6 come 6 - Break It Out\", anche per \"Se Vuoi Andare Vai\" viene programmato il videoclip della versione in lingua inglese, ovvero \"Goodbye\".In una recente intervista la band ha contestato la propria appartenenza al filone emo della terza ondata, nonostante alcune recensioni opposte ritenendo il genere come una \"parola inflazionata\" relativa ad uno stile in realt\u00e0 \"esaurito negli anni novanta\".\nNel loro myspace Brian e Vinx hanno informato che la band subir\u00e0 cambiamenti radicali anche a livello di formazione e perder\u00e0 i membri Cisco e Luketto per motivi strettamente lavorativi: i due vengono sostituiti da Jacopo Volpe alla batteria e da Antonio Filippelli al basso.\nSono anche tra i principali ideatori e autori del Romans Do It Better Project, un progetto che vede l'unione dei membri dei principali gruppi della scena alternativa di Roma per serate e eventi di beneficenza e altri progetti. Oltre ai Vanilla Sky hanno partecipato gruppi come New Hope, Electric Diorama, Hopes Die Last e Broken Heart College.\nDopo circa tre anni di assenza discografica, non smettendo comunque di fare concerti e partecipare a tour importanti come il Punk Is Dead Tour 2009, i Vanilla Sky hanno annunciato di tornare sulle scene con il primo album con la nuova formazione, che dovrebbe uscire per l'estate del 2010. Sul Myspace ufficiale del gruppo hanno dichiarato che si intitoler\u00e0 \"Fragile\", per vari motivi: uno di essi \u00e8 che la parola \"Fragile\" pu\u00f2 essere intesa sia in italiano che in inglese, senza bisogno di traduzioni poich\u00e9 omogenea ad entrambe le lingue.\nLa prima traccia uscita del nuovo album, intitolata \"1981\", \u00e8 stata proposta dai Vanilla Sky per la partecipazione alla sezione Nuova Generazione del Festival di Sanremo 2010.\nIl 5 maggio viene pubblicato in Giappone il nuovo album \"Fragile\", distribuito dalla Bullion Records, con alcune tracce disponibili solo nella versione Giapponese, seguito dal \"Fragile Tour\".\nil 28 maggio esce il nuovo singolo del gruppo, intitolato \"Just Dance\", cover della cantante pop Lady Gaga, gi\u00e0 sperimentata dal gruppo americano The Suit, sar\u00e0 contenuta nel disco come traccia bonus numero 14.\nL'album esce ufficialmente in Italia il 4 luglio 2010 e poco dopo, il 31 luglio, viene annunciata sul Myspace l'uscita del nuovo singolo: \"Vivere Diversi\" (\"On Fire\" in inglese), con il videoclip in rotazione MTV Pulse, Deejay Tv, Rock Tv ed altri network satellitari.\nIl 21 maggio 2012 la band annuncia tramite il suo sito ufficiale che il bassista Antonio \"Tony\" Filippelli lascer\u00e0 la band per dedicarsi ad altri progetti non pienamente compatibili con l'esperienza musicale dei Vanilla sky. Esclusivamente per il tour estivo 2012, in occasione del decimo anniversario della band, questo ruolo sar\u00e0 ricoperto dall'ex bassista Francesco \"Cisco\" Sarsano.\nUn mese dopo, nell'estate 2012, esce online il singolo \"Don't wanna be a star\" che riporta sicuramente ad uno stile pi\u00f9 vicino ai primi album. Il testo nasce da una loro considerazione su quello che sono ora nel 2012, e riabbraccia i pensieri che avevano 10 anni fa, ad inizio carriera, quando romanticamente si sognava l'America delle etichette indipendenti.\nDa settembre 2012 la band continua a svolgere concerti in Italia come il tour \"Punk is dead\" in collaborazione con i \"the electric diorama\" e i \"the anthem\" toccando anche l'estero con una tourn\u00e9e in Russia.\nNel dicembre 2012 esce il nuovo album \"The Band, Not The Movie\", che va anche a celebrare i 10 anni dalla formazione della band. Da quest'album vengono estratti i singoli \"Ten Years\", che rappresenta per l'appunto la celebrazione del decennio, e \"Slow Motion End\". Nello stesso anno la band ha girato l'Italia e l'Europa con numerosi concerti per pubblicizzare il proprio album.\nIl 30 novembre 2013 esce il loro ultimo lavoro, un EP che contiene 4 brani dell'ultimo album, che \u00e8 anche quello pi\u00f9 maturo della band, quello in cui le intemperanze pop-punk dei musicisti capitolini si fanno pi\u00f9 compatte e meno frivole. A seguire viene pubblicato un secondo EP intitolato \u201cHeroes at the Bottom\" che contiene una canzone in testo russo \u201cZvenit Yanvsrskaya Viuga\u201d.\nNell'agosto 2014 viene pubblicato il video che celebra i loro ultimi concerti fatti in Russia. Il brano \u00e8 quello presente nell'ultimo EP; una cover di una famosa canzone russa scelta da Vinx per rendere omaggio ai fans russi. Il video si rivela inaspettatamente virale toccando pi\u00f9 di 600.000 visualizzazioni su YouTube scatenando una serie di pubblicazioni sui pi\u00f9 famosi blog di musica e social network russi."}
{"id": "1729229", "revid": "49981", "url": "https://it.wikipedia.org/wiki?curid=1729229", "title": "Henri Sappia", "text": ""}
{"id": "1729233", "revid": "729019", "url": "https://it.wikipedia.org/wiki?curid=1729233", "title": "Stazione di Gavirate", "text": "La stazione di Gavirate \u00e8 una fermata ferroviaria della linea Saronno-Laveno posta in centro a Gavirate.\nStrutture e impianti.\nLa fermata, gestita da Ferrovienord che la qualifica come \"secondaria\". e situata al km 61 della Saronno-Laveno, dispone di un solo binario di corsa, servito da una banchina.\nIn stazione \u00e8 esposta una carrozza, utilizzata dalla Pro Loco per allestire mostre.\nPrima dell'ammodernamento della linea, avvenuto nel 1994, l'impianto era dotato di binario di incrocio pi\u00f9 un tronchino (lato Laveno), eliminati per allungare la banchina a 220 metri.\nServizi.\nIl fabbricato viaggiatori \u00e8 affidato in gestione alla pro loco di Gavirate, che si occupa del servizio di biglietteria e della manutenzione dell'edificio. \u00c8 presente una biglietteria ed una distributrice automatica di biglietti.\nMovimento.\nLa stazione \u00e8 servita da treni regionali della direttrice Laveno-Milano Cadorna effettuati da Trenord nell'ambito del contratto di servizio stipulato con la Regione Lombardia.\nInoltre la stazione \u00e8 servita dai treni RegioExpress RE1 Laveno - Varese - Saronno - Milano.\nInterscambi.\nFra il 1914 e il 1940 di fronte alla stazione effettuavano fermata i convogli in servizio sulla tranvia Varese-Angera, gestita dalla Societ\u00e0 Anonima Tramvie Orientali del Verbano (SATOV)."}
{"id": "1729237", "revid": "1573940", "url": "https://it.wikipedia.org/wiki?curid=1729237", "title": "Himantornis haematopus", "text": "Il rallo di Nkulengu (Himantornis haematopus ), unica specie del genere Himantornis , \u00e8 un uccello della famiglia dei Rallidi originario dell'Africa occidentale e centrale.\nDistribuzione e habitat.\nL'areale della specie comprende la fascia delle foreste pluviali che si estende dalla Guinea alla Repubblica Democratica del Congo. Predilige le foreste a galleria e le paludi, ed \u00e8 stato osservato anche nelle formazioni a mangrovie.\nBiologia.\nIl rallo di Nkulengu \u00e8 una specie stanziale, dalle abitudini riproduttive poco conosciute. Generalmente va in cerca di cibo in gruppi di 2-3 esemplari, nelle ore diurne, ed \u00e8 maggiormente attivo all'alba e al crepuscolo; talvolta, durante la stagione secca, \u00e8 stato osservato in compagnia di altre specie insettivore, in particolare attorno alle colonne di formiche scacciatrici. Trascorre la notte appollaiato su un cespuglio o un albero basso.\nAlimentazione.\nLa dieta del rallo di Nkulengu comprende chiocciole, millepiedi, insetti (come formiche e Coleotteri), piccoli anfibi (come rane) e semi dal rivestimento duro. Assieme al \"Aramides cajaneus\", il rallo di Nkulengu \u00e8 l'unica specie che segue le colonne di formiche legionarie per cibarsi degli invertebrati che incontrano.\nRiproduzione.\nGli studiosi hanno avuto modo di osservare solo due nidi di questo animale: entrambi erano costituiti da una rozza struttura di foglie e ramoscelli posta a circa 1,2 m di altezza dal suolo (una su un arbusto, l'altra su un albero)."}
{"id": "1729239", "revid": "92719", "url": "https://it.wikipedia.org/wiki?curid=1729239", "title": "Himanthornis", "text": ""}
{"id": "1729240", "revid": "125408144", "url": "https://it.wikipedia.org/wiki?curid=1729240", "title": "Carmine Migliore", "text": "Biografia.\nInizia a suonare in parrocchia con gli scouts e gi\u00e0 all'et\u00e0 di 13 anni forma il suo primo gruppo, Zephyrus, insieme ad alcuni suoi compagni di scuola esibendosi sui palchi delle piazze campane.\nNel 1983, insieme con il fratello Tonino, forma il duo T&amp;C Migliore partecipando a molte manifestazioni di carattere nazionale (Disco Verde) e registrando due 45 giri con un'etichetta di Savona. Parallelamente studia al Conservatorio di Benevento dove si diploma in Solfeggio e Teoria.\nNel 1989 \u00e8 in tour con Mal sia in Italia che all'estero. Continua i suoi studi presso l'Universit\u00e0 della Musica di Roma e partecipa a molti seminari con chitarristi di fama internazionale tra cui Frank Gambale, Steve Morse e Mike Stern. Finita l'esperienza con Mal, \u00e8 in tour con altri artisti nazionali tra cui Francesco Calabrese, Pino D'Angi\u00f2, Miki, e, dal '93, entra a far parte dei Collage con i quali registra \"Replay\", una raccolta di successi completamente riarrangiati, pi\u00f9 due brani inediti.\nDal '97 \u00e8 in tour con Leandro Barsotti, Danilo Amerio, Paolo Belli, James Thompson (sassofonista di Zucchero) e Adriano Pappalardo.\nA gennaio del 1998 esce il disco \"Live at Blinsky\" registrato in un Club.\nNel 2000 ritorna con i Collage, con i quali registra il disco Settantaseiduemila. Partecipa a molte trasmissioni televisive della Rai e di Mediaset (30 ore x la Vita, Buona Domenica, Concerto per Battisti, La vita in diretta, Anima Mia, Premio Rino Gaetano). La sua passione per il rock e per il blues lo porta a formare prima i \"Blues Road\" e poi la band \"C. Migliore &amp; Road Runner\", con le quali vince il premio della critica alle manifestazioni \"Oro di Andy Festival\" e allo \"European Live Festival\" con il brano \"Black Sister\". Partecipa, inoltre, ai festeggiamenti per il 50\u00ba anniversario della provincia di Caserta e al disco \"Terra di musica\", sotto la direzione artistica di Fausto Mesolella degli Avion Travel.\nOltre alla sua attivit\u00e0 di turnista e musicista, \u00e8 insegnante di chitarra presso la \"Scuola di Musica Yamaha\" di Avellino, \"La Nota\" di Capua e \"La seconda Musa\" di Aversa (Ce) e di canto corale e moderno presso \"Liberhart\" di Capua e \"Ensemble\" di Caivano (Na), l'associazione \"Evan Gorga\" di Santa Maria Capua Vetere (Ce).\nAlla fine del tour 2001 lascia i Collage per dedicarsi ad un proprio progetto musicale iniziando la produzione di vari brani al Niski Studio.\nTra ottobre e dicembre del 2002 vince le semifinali per il centro/sud e le finali nazionali a Biella del Hit Festival di Saint Vincent (AO). Partecipa al festival il 25 e 26 gennaio 2003 al Palais di Saint Vincent con il brano \"Jimi\".\nNell'aprile del 2003 due suoi brani \"Cosa c'\u00e8 ke non va?\" e \"Sweet Angel\" sono inseriti nella compilation L'Evoluzione del Rock'o per l'etichetta Niski di Ferentino (Fr), per la quale esce nel novembre dello stesso anno anche il suo primo album da solista \"La Favola\". Il brano \"Cosa c'\u00e8 ke non va?\", programmato da alcuni network nazionali (Radio Capital, Rds, Raistereo 1), entra in classifica a Raistereonotte ed in alcune radio straniere (Radio Holstebro Danimarca, Radio Nou Spagna, Radio Buenos Aires Argentina).\nAll'inizio del 2004 esce la seconda compilation L'Evoluzione del Rock'o e vengono inseriti due brani: \"Se Vuoi\", sempre estratto da \"La Favola\", e l'inedito \"NSK\" scritto e cantato da Carmine in collaborazione con altri artisti presenti nella compilation tra cui Giorgia Paradiso, vincitrice di Sanremo Rock.\nIn questi anni Carmine partecipa a svariati festival rock e blues: Sparanise International Blues Festival, Teano Jazz, Zoster Rock Fest, Laceno Rock Festival, Alatri Rock (trasmesso da MTV), ed \u00e8 ospite a Roma nella finale del centro/sud di Rock Targato Italia, insieme a Tolo Marton, Crystal White, Paul Young &amp; Los Pacaminos, Mike Stern, Scott Henderson, Hiram Bullock e tanti altri artisti di fama internazionale.\nNel 2005 ritorna alla musica leggera in un tour italiano supportato dall'Azzurra Spettacoli di Giovanni Brignola. Spesso alla fine di ogni concerto si esibisce in jam session con altri artisti tra cui il fratello Tonino, Giuseppe Cionfoli e Marisa Sacchetto in medley dedicati alle pi\u00f9 belle canzoni italiane degli ultimi 40 anni.\nNell'ottobre del 2005 partecipa al progetto \"Le gesta di un Campione\", canzone dedicata al bravissimo pugile Prisco Perugino, prematuramente scomparso, i cui proventi sono devoluti completamente in beneficenza all'Associazione per la C\u00f2rea di Huntington, una malattia genetica degenerativa ereditaria che colpisce il sistema nervoso, che ha sede nel 2\u00ba Policlinico di Napoli. Il progetto nasce in collaborazione con Alfredo Ferdinandez, che \u00e8 anche l'autore del testo della canzone e l'etichetta discografica Ark Records. Il disco contiene un singolo in due versioni, una rock ed un'altra remixata da Attila DeeJay.\nAll'inizio del 2006 viene invitato a Beauvais (Parigi) da Daniel Lauvray, uno dei collaboratori de \"Le Blues Autour du Zinc\", uno tra i pi\u00f9 importanti Blues Festival europei, a partecipare al festival come dimostratore dei prodotti Jim Reed e come special guest di una delle band francesi pi\u00f9 importanti nel panorama Rock'n'Roll: Arnold Baker &amp; The Tuxedos. Il successo \u00e8 immediato ottenendo dal patr\u00f2n del festival, Laurent Macimba, l'invito per l'edizione del 2007, questa volta con la propria band.\nA met\u00e0 marzo 2006 esce una compilation di Blues Italiano \"Babe senti come suona il mio Blues\", per l'etichetta discografica Crotalo dove \u00e8 presente con una ballata dal sapore sixty \u201cDimmi Joe\u201d. Sempre nel 2006 pubblica il suo nuovo cd \"Nell'infinit\u00e0 di quest'attimo\" per le etichette Yellow Moon Factory e Crotalo.\nNel 2007 rimette in piedi una delle pi\u00f9 importanti band italiane, \"I Romans\", insieme a Daniele Aloisio e Claudio Natili, cantante e chitarrista storici del gruppo.\nNel luglio del 2007, insieme con la sua nuova band, I Niuss\u00f2, partecipa al Brindisi Blues Festival, un'altra significativa tappa della sua carriera. Nel 2008 e 2009, scrive una canzone che fa parte di un disco per l'Unicef e che esce come singolo anche in America. \u201cLettera a mio Figlio\u201d, presentata al concerto organizzato dall'associazione Faber, per i 10 anni dalla scomparsa di Fabrizio De Andr\u00e8. Con I Romans intanto, partecipa a numerose trasmissioni Rai e Mediaset, tra cui: \u201cAffari tuoi\u201d, \u201cL'Italia sul Due\u201d ecc. Il 2010 \u00e8 l'anno in cui Carmine ritorna alla corte di Mal, facendo parte dei New Primitives ed \u00e8 un anno importante anche per la sua carriera di Bluesman. Ritorna a suonare con Gianpy Feola e Mike Califano (Cheap Tequila), gi\u00e0 membri della Band del texano Carvin Jones, uno dei maggiori esponenti del Rock/Blues Americano ed Internazionale. Insieme con i Cheap Tequila, registra il disco \u201cThe Blues Stays in Me\u201d, una raccolta delle pi\u00f9 belle cover che la Band esegue dal vivo, pi\u00f9 un brano inedito scritto da Carmine: \u201cNothin' Stays in Me\u201d. A febbraio del 2011, la Band presenta il disco in anteprima, nella tourn\u00e9e spagnola che porter\u00e0 i musicisti italiani ad avere un grandioso successo in alcuni Festival, spesso come Headliners, importantissimi del circuito Rock e Blues, al punto che a fine tour il manager spagnolo ha gi\u00e0 organizzato un nuovo tour per fine agosto ed inizi settembre dello stesso anno. Nel 2012 il Sindaco e l'Amministrazione Comunale, lo nomina\nPresidente della Civica Accademia Sperimentale Musicale-Citt\u00e0 di Capua-Giuseppe Martucci Il 2013 lo vede protagonista in qualit\u00e0 di Cantante/Chitarrista nella\nRock/Blues Band del mitico chitarrista\nAndrea Braido (Vasco Rossi, P. Pravo, A. Celentano, Zucchero, Ramazzotti,\nLigabue, Mina). Nel 2014, insieme con altri tre musicisti, tutti facenti parte di una famosa Rock Band Italiana, forma i Password e, per l'etichetta AJ Punto Musica di Modica (Rg), pubblica il singolo con videoclip annesso, \"Morire per Vivere\". Dal febbraio del 2016 \u00e8 chitarrista e corista di Ivana Spagna con la quale partecipa alla trasmissione Sabato In su Rai Uno cantando anche \"La Bella e La Bestia\". Nel 2017 pubblica il singolo e videoclip del brano Maledetta e Sola. Nel gennaio del 2018, presenta la Ego \u201cNeverLandAngel\u201d, chitarra Signature progettata su sue specifiche da MarconiLab, al NAMM di Los Angeles e si esibisce al fianco di artisti come Frank Gambale, Stu Hamm, Marcus Miller ed Alain Caron. Nel 2019 pubblica il mini album in stile country/rock \"Don't Let me...\" e nel 2020, come singolo, la ballad country \"You're all my Love\" in duetto con la cantante Angela Sofia. Alla fine del 2020 pubblica per le edizioni BookSprint, il libro \"Il dionisiaco e l'apollineo nella musica jazz\", un saggio che parla di mitologia greca e musica afroamericana, due contesti, apparentemente lontani ma che, grazie alle analisi di alcune opere jazzistiche, cos\u00ec lontani non sono. Nel 2021 forma insieme con altri musicisti, la Band NeverLandAngels, col quale progetto, inizia le registrazioni della sua prima Rock/Opera. Il 4 dicembre del 2021, in occasione dell'anniversario della cattura del protagonista dell'opera, Giuseppe Andrea Lombardini, la band, insieme con tantissimi artisti, va in scena al teatro Manini di Narni. Il 23 gennaio 2022, esce il doppio cd, la Rock Opera Anim\u00e6Oltre, Storia di Giuseppe Andrea ed Aloyse, per l'etichetta \u00c6nima Recordings (ed. Advice Music),\nI suoi attuali progetti sono: Carmine Migliore Band\nStudi:\n1991 Licenza di Solfeggio e Teoria, presso il conservatorio\ndi Benevento\n1991 U.M. (Universit\u00e0 della Musica) di Roma Corso di\nChitarra Moderna e Canto Jazz\n1988/2009 Seminari con F. Gambale, M. Stern, S. Morse, P.\nCondorelli, U. Fiorentino, S. Henderson\n2011/2012 Corsi di\nspecializzazione in Direzione di Coro (classico e moderno), Storia della Musica\nOccidentale (Classica), Musica e Liturgia, Musica applicata alle Immagini\n(Colonne Sonore).\n2013 Corso Accademico di Jazz al Conservatorio San Pietro a\nMajella-Napoli\n2014 Laurea in Chitarra\nJazz al Conservatorio San Pietro a Majella-Napoli, con il massimo dei voti\nProgetti.\nRock e Blues.\n\"Blues Road\" \u00e8 la formazione che nasce nel 1992, un progetto a cui prendono parte vari musicisti. Nel 1996 la formazione cambia nome in \"Carmine Migliore &amp; Road Runner\". Nel 2003 sar\u00e0 \"Carmine Migliore &amp; Blue Maffia\". Dal 2005 solo \"Carmine Migliore Band\".\nPop.\nProgetto che nasce alla fine del 2001 in collaborazione con Tonino Migliore e Giovanni Brignola dell'Azzurra Spettacoli. Accompagnato dall'Orchestra \"Festival Italiano\" racconta tutta la sua storia artistica attraverso la musica leggera italiana, iniziando dal primo tour con Mal, dai circa 10 anni con i Collage, dall'incontro con Claudio Baglioni nel programma Anima Mia, dal concerto per il 1\u00ba anniversario della morte di Lucio Battisti e dal TexMex e Swing suonato con Paolo Belli.\nBig Band.\n\u00c8 il grande sogno che si \u00e8 realizzato finora solo in 2 occasioni. Una band formata da 10 elementi (8 musicisti e 2 coriste/ballerine) che suona alcuni brani di Carmine riarrangiati in chiave Swing/Rock'n'Roll, ed alcuni classici del genere, oltre ad un doveroso tributo al grande musicista Renato Carosone.\nNeverLandAngels (N.L.A.)\nBand Prog/Rock"}
{"id": "1729244", "revid": "2039709", "url": "https://it.wikipedia.org/wiki?curid=1729244", "title": "Rossetto", "text": "Il rossetto \u00e8 un cosmetico contenente pigmenti, oli, cera, ed emollienti, utilizzato per applicare colore alle labbra. Esistono diverse variet\u00e0 di rossetti.\nStoria.\nIl rossetto \u00e8 conosciuto per essere stato usato gi\u00e0 5000 anni fa nell'antica civilt\u00e0 della Mesopotamia, nella forma di gioielli semi-preziosi, sbriciolati ed applicati sulle labbra ed occasionalmente intorno agli occhi. Anche le donne nella civilt\u00e0 della valle dell'Indo usavano abbellirsi, colorandosi le labbra. Gli antichi egiziani avevano una loro particolare composizione di rossetto, e Cleopatra utilizzava un rossetto ricavato dai pigmenti dei coleotteri e delle formiche.\nIl rossetto, cominci\u00f2 ad acquisire popolarit\u00e0 nel sedicesimo secolo, durante il regno di Elisabetta I d'Inghilterra. All'epoca veniva ricavato dalla cera d'api.\nDurante la seconda guerra mondiale, il rossetto divent\u00f2 particolarmente celebre, in seguito al suo largo utilizzo nell'industria cinematografica, ed il suo utilizzo si diffuse largamente.\nCome quasi tutti i tipi di cosmetici, il rossetto \u00e8 tipicamente, ma non esclusivamente, utilizzato dalle donne. Normalmente le sue prime applicazione avvengono quando una donna raggiunge l'adolescenza o l'et\u00e0 adulta. Il rossetto maschile \u00e8 prevalentemente utilizzato in teatro, ed \u00e8 talvolta chiamato \"manstick\".\nUn'altra forma di colorazione per le labbra, una formula liquida semi-permanente priva di cera, \u00e8 stata inventata negli anni novanta, dalla \"Lip-Ink International\". Altre compagnie imitarono l'idea, immettendo nel mercato le loro versioni del \"lip stain\" o \"liquid lip color\".\nPiombo nei rossetti.\nUno studio della \"Campaign For Safe Cosmetics\", associazione dei consumatori statunitense, nell'ottobre 2007 ha trovato nel 60% dei 33 rossetti testati, considerevoli percentuali di piombo.\nIl livello di piombo variava da 0.03 a 0.65 parti per milione. Un terzo dei rossetti contenevano piombo superiore al limite del 0.1 ppm stabilito dalla \"U.S. Food and Drug Administration\" per il livello consentito nei dolciumi.\nUn successivo controllo della FDA su 400 rossetti commercializzati negli USA, ha confermato la presenza di tracce di piombo, ma entro la soglia ritenuta sicura dall'FDA per i coloranti cosmetici (20 ppm). \nDalla FDA non viene considerato scientificamente valido utilizzare la soglia di 0,1 ppm fissata per i dolciumi, prodotti destinati all'ingestione, anche per i rossetti, destinati all'applicazione topica e che possono essere ingeriti solo in quantit\u00e0 molto inferiori a quelle dei dolciumi. Le tracce di piombo individuate nei rossetti dall'indagine condotta dalla FDA non sono ritenute un rischio per la salute.\nIl piombo \u00e8 un contaminante molto comune presente in tracce all'interno di molti pigmenti e filtri solari, cosiddetti minerali: Ossido di zinco, Biossido di titanio, Ossidi di Ferro ecc.\nLa sua presenza nel cosmetico \u00e8 regolata, come quella di altri metalli pesanti, in USA, UE, Canada e Giappone."}
{"id": "1729245", "revid": "75435", "url": "https://it.wikipedia.org/wiki?curid=1729245", "title": "Amissio status clericalis", "text": ""}
{"id": "1729248", "revid": "119379692", "url": "https://it.wikipedia.org/wiki?curid=1729248", "title": "Franco Donatelli", "text": " \nBiografia.\nEsord\u00ec come disegnatore di fumetti, fratello di Tea Bonelli, moglie di Gianluigi Bonelli che nel 1940 era l'editore delle rivista a fumetti \"L'Audace\" sul quale realizza vari episodi della serie \"Furio Almirante\", inchiostrati da Mario Faustinelli. Collabora anche con alcuni settimanali per realizzare copertine o illustrazioni. Lavora per qualche tempo in uno studio pubblicitario e frequenta l'Accademia di Brera.\nDal 1946 al 1952, usando come pseudonimo \"Frank Well\", disegna \"Mistero\" (testi di Leonello Martini), pubblicate sulla collana \"Albo Victory\" dell'editore Giuseppe Ponzoni.\nNello stesso periodo si occupa di campagne pubblicitarie, fra cui quella per Galbani, e contribuisce a diverse testate a fumetti fra cui \"Albi dell'Intrepido\" per la Casa Editrice Universo, \"Mandrake\" della Casa Editrice Nerbini, alcuni western per le Edizioni Alpe e un episodio della serie \"Amok\" per Agostino Della Casa della Dardo, editore per il quale disegna, nel 1952, anche l'ultimo albo della serie \"Calam la pantera del west\" creata l'anno prima da Sandro Angiolini.\nNel 1948 torna alle Edizioni Audace per disegnare episodi della striscia \"La Pattuglia dei Senza Paura\" di Roy D'Amy oltre a realizzare oltre un centinaio di copertine della serie \"Piccolo Ranger\".\"\" In questo periodo realizza anche numerosi episodi del western \"Sitting Bull\" per Della Casa, oltre alle serie \"Kansas Kid\" e \"Burma\" editi dalla Cremona Nova\"\" (entrambi, testi di Angelo Saccarello). \nNegli anni cinquanta collabora con lo peudonimo Donatel con la testata francese \"Paris Jour\" che gli commissiona illustrazioni a tempera; inoltre produce albi a fumetti di genere bellico e poliziesco per il mercato inglese, realizza copertine per \"Albi Salgari\" e illustrazioni per varie collane di libri degli editori Mursia, Cappelli, Sonzogno e Rizzoli. Nello stesso periodo disegn\u00f2 le serie western \"Red Boy\" e \"Red Sheriff\".\nNel 1961 crea graficamente \"Radar\", per la testata \"Piccolo Sceriffo\" e, sempre negli anni sessanta, realizza molte storie di \"Pecos Bill\", entrambi per di Tristano Torelli.\"\"\nNel 1965 Donatelli riprende la collaborazione con la Bonelli entrando nello staff della serie \"Zagor\", esordendo nella serie nel 1967 e proseguendo fino al 1995, anno della sua morte. \nDopo due brevi storie pubblicate nella Collana Rodeo, \"Anubi\" e \"Voudou\", Bonelli gli affida nel 1975 anche l'ideazione grafica del personaggio di \"Mister No\", che Donatelli realizza fin dal 1971, ispirandosi al volto di Steve McQueen, anche se sar\u00e0 Gallieno Ferri a disegnarne il primo numero nel 1975; Donatelli realizzer\u00e0 sei numeri della serie. \nRealizza le copertine di \"Gordon\" e \"Maschera Nera\" per la Corno.\nMor\u00ec nel 1995; venne seppellito nel cimitero di Lambrate, a Milano."}
{"id": "1729252", "revid": "1253723", "url": "https://it.wikipedia.org/wiki?curid=1729252", "title": "Saccharomyces carlsbergensis", "text": "Saccharomyces carlsbergensis, attualmente denominato pi\u00f9 correttamente Saccharomyces pastorianus, \u00e8 un lievito utilizzato per la produzione della birra denominata \"lager\", a bassa fermentazione. Questo tipo di lievito \u00e8 stato analizzato originariamente da Emil Christian Hansen, che lavorava per il birrificio danese Carlsberg, che gli ha dato il nome.\nSi tratta di un ibrido fra \"Saccharomyces bayanus\" e \"Saccharomyces cerevisiae\": come tale, presenta una buona quantit\u00e0 di similitudini sia genotipiche che fenotipiche con le due specie genitrici, anche se il suo genoma \u00e8 lungo circa una volta e mezzo quello di queste ultime, poich\u00e9 include quasi per intero i genomi delle due specie ibridate.\nDa \"S. bayanus\", la specie eredita gran parte dei geni, oltre che il DNA mitocondriale e quello ribosomiale: questo comporta numerosi adattamenti nella crescita che la specie condivide con quest'ultimo, infatti come \"S. bayanus\" non cresce a temperature superiori ai 34\u00a0\u00b0C, mentre \"S. cerevisiae\" cresce anche a 40\u00a0\u00b0C, ed allo stesso modo \"S. carlsbergensis\" cresce meglio di \"S. cerevisiae\" al di sotto dei 12\u00a0\u00b0C\nI geni LEU2, MET2 ed ACB1 di questa specie hanno mostrato un alto grado di affinit\u00e0 con quelli della specie \"Saccharomyces monacensis\", il che ha indotto alcuni studiosi ad ipotizzare che si tratti di un ibrido di questa specie con \"S. cerevisiae\" anzich\u00e9 con \"S. bayanus\", tuttavia ulteriori analisi hanno chiarito che tale affinit\u00e0 \u00e8 data da uno stretto legame di parentela, piuttosto che da una effettiva discendenza di una specie dall'altra."}
{"id": "1729257", "revid": "125863544", "url": "https://it.wikipedia.org/wiki?curid=1729257", "title": "Jeff Ward", "text": "Carriera.\nDopo aver corso nel campionato AMA motocross (5 titoli vinti e record per essere stato il primo a vincere tutte le categorie AMA Motocross), \u00e8 passato alle gare di automobilismo nella Formula Indy, ottenendo ottimi risultati, per ritornare nuovamente in seguito alle gare di motociclismo.\nNel 1999 \u00e8 stato inserito nella Motorcycle Hall of Fame.\nDal 2004 al 2007 ha corso nel Campionato AMA Supermoto vincendo due titoli.\nNel 2008 \u00e8 stato costretto al ritiro da un cancro alla pelle.\nDal 2009 segue i piloti del Team Honda Troy Lee Designs nel campionato AMA Supercross Lites e, nonostante la malattia alla pelle, rientra in pista per disputare il Campionato AMA Supermoto per il 6\u00ba anno."}
{"id": "1729260", "revid": "2180477", "url": "https://it.wikipedia.org/wiki?curid=1729260", "title": "Mentocrex kioloides", "text": "Il rallo del Madagascar (Mentocrex kioloides ()) \u00e8 un uccello della famiglia dei Sarotruridi originario del Madagascar.\nTassonomia.\nAttualmente vengono riconosciute due sottospecie di rallo del Madagascar:\nDistribuzione e habitat.\nVive nelle foreste pluviali del Madagascar settentrionale e centrale, in particolar modo nelle zone umide.\nBiologia.\nIl rallo del Madagascar \u00e8 una specie sedentaria che vive generalmente in coppie o, pi\u00f9 raramente, da sola. Non sappiamo molto sulla sua biologia, perch\u00e9 vive all'interno delle fitte foreste ed \u00e8 piuttosto raro (in tutta l'isola ne vivono circa 1000-2000 esemplari).\nAlimentazione.\nLa dieta \u00e8 costituita da insetti, anfibi e semi.\nRiproduzione.\nNidifica in maggio-giugno o in novembre. Il nido \u00e8 costituito da una struttura di fili d'erba e foglie posta tra i cespugli o tra le liane, a 2\u20133 m di altezza dal suolo."}
{"id": "1729262", "revid": "110157", "url": "https://it.wikipedia.org/wiki?curid=1729262", "title": "Boqueir\u00e3o", "text": "Boqueir\u00e3o \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729263", "revid": "287204", "url": "https://it.wikipedia.org/wiki?curid=1729263", "title": "Automotrice FS ALe 840", "text": "LAutomotrice ALe 840 \u00e8 una automotrice leggera elettrica costruita da Pozzuoli - OCREN OM - CGE OTO - Ansaldo per le Ferrovie dello Stato Italiane tra il 1949 e il 1964.\nCaratteristiche &amp; unit\u00e0 preservate.\nEsteticamente simile alla precedente ALe 883 per forma e livrea, ne differisce soprattutto per il frontale a bulbo nel quale grandi pannelli rimovibili celano l'intercomunicante che permette l'accoppiamento tra vetture. Come nella Ale 883, le porte di salita erano le tradizionali porte a libro a 4 ante ad apertura pneumatica. Era spesso usata in treni composti da una coppia formata da una Ale 840 e da una rimorchiata Le 840, in tutto identica alla motrice, salvo ovviamente la mancanza dei pantografi e delle prese d'aria nel sottocassa. Altra tipica composizione era a tre elementi, con l'elemento intermedio formato da una vettura Le 640, caratterizzata da un vestibolo centrale ed una minore lunghezza rispetto alla motrice.\nFino al 1956 le ALe 840 erano dotate di posti di III classe.\nA partire dal 1957 un certo numero di rimorchiate Le 840 vennero attrezzate con apparecchiature atte a fare funzionare le elettromotrici sotto la linea a corrente alternata trifase e rinominate Lebc 840; vennero pertanto munite di pantografi doppi affiancati, adatti per la linea aerea di contatto bifilare, e viaggiavano accoppiate alle normali elettromotrici rendendo possibile l'effettuazione di treni diretti tra i due sistemi elettrici di alimentazione della rete italiana. \nNel 1976, con il completamento della trasformazione delle linee in corrente continua, tali rimorchiate vennero riportate allo stato originale.\nUnit\u00e0 preservate.\nAd oggi esistono le unit\u00e0:\n-012: Milano (A.V.T.S.).\n-046: Bussoleno (FERALP.TEAM)."}
{"id": "1729268", "revid": "110157", "url": "https://it.wikipedia.org/wiki?curid=1729268", "title": "Cabaceiras", "text": "Cabaceiras \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729269", "revid": "110157", "url": "https://it.wikipedia.org/wiki?curid=1729269", "title": "Caturit\u00e9", "text": "Caturit\u00e9 \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729270", "revid": "1573940", "url": "https://it.wikipedia.org/wiki?curid=1729270", "title": "Chiesa di San Domenico (Vicopisano)", "text": "La chiesa di San Domenico \u00e8 un edificio religioso situato a Noce, nel comune di Vicopisano.\nStoria e descrizione.\nCostruita nel 1639], come si legge anche dalla lapide posta sulla facciata, \u00e8 da sempre legata alla parrocchia di Uliveto Terme. Nella primavera del 1972 viene effettuato un restauro commissionato dal parroco Danilo D'Angiolo. Pochi mesi dopo l'edificio diventa a tutti gli effetti propriet\u00e0 della parrocchia ulivetese, dopo esser stato per secoli sotto il patronato della fattoria di Noce (poi azienda agricola)."}
{"id": "1729271", "revid": "110157", "url": "https://it.wikipedia.org/wiki?curid=1729271", "title": "Hydrogen (software)", "text": "Hydrogen \u00e8 una drum machine avanzata creata da Alessandro Cominu (Comix), un programmatore italiano. Il suo scopo \u00e8 rendere disponibile la programmazione professionale di pattern di batteria in maniera semplice e intuitiva.\nHydrogen era all'inizio solo un progetto per Linux, ma in seguito venne portato anche su Microsoft Windows e macOS.\nL'interfaccia grafica \u00e8 stata sviluppata usando le librerie Qt, ed \u00e8 distribuito sotto licenza GNU General Public License: \u00e8 pertanto un free software."}
{"id": "1729274", "revid": "1543377", "url": "https://it.wikipedia.org/wiki?curid=1729274", "title": "Mario Toki\u0107", "text": ""}
{"id": "1729276", "revid": "1573940", "url": "https://it.wikipedia.org/wiki?curid=1729276", "title": "Canirallus oculeus", "text": "Il rallo di bosco golagrigia (Canirallus oculeus ), unica specie del genere Canirallus , \u00e8 un uccello della famiglia dei Rallidi, originario dell'Africa occidentale e centrale.\nDescrizione.\nIl rallo di bosco golagrigia misura circa 32\u00a0cm di lunghezza. Il piumaggio bruno-oliva presenta sulle copritrici delle ali alcune grosse macchie bianche tondeggianti, e strisce bianche sulle remiganti secondarie e primarie.\nDistribuzione e habitat.\nL'areale del rallo di bosco golagrigia si estende dalla Sierra Leone alla Repubblica Democratica del Congo. Vive lungo i fiumi e i torrenti che scorrono attraverso la foresta pluviale, e sembra prediligere le zone di foresta inondata, piuttosto che le acque aperte.\nBiologia.\nIl rallo di bosco golagrigia \u00e8 un uccello sedentario e gli studiosi non hanno registrato alcuno spostamento degno di nota. Nidifica durante la stagione delle piogge, ma non sappiamo granch\u00e9 delle sue abitudini e della sua struttura sociale.\nAlimentazione.\nLa dieta del rallo di bosco golagrigia comprende insetti (come formiche, Coleotteri, bruchi e altre larve), chiocciole, limacce, piccoli granchi e millepiedi.\nRiproduzione.\nGli studiosi hanno avuto modo di osservare solo tre nidi di questo animale: due erano costituiti da una struttura fatta di foglie di piante erbacee posta su un tronco circondato da suolo paludoso, l'altro era posto sul terreno, tra le radici di un albero nei pressi di un torrente."}
{"id": "1729278", "revid": "287204", "url": "https://it.wikipedia.org/wiki?curid=1729278", "title": "Gurj\u00e3o", "text": "Gurj\u00e3o \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729286", "revid": "287204", "url": "https://it.wikipedia.org/wiki?curid=1729286", "title": "Riacho de Santo Ant\u00f4nio", "text": "Riacho de Santo Ant\u00f4nio \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729288", "revid": "1784492", "url": "https://it.wikipedia.org/wiki?curid=1729288", "title": "Ivan Leko", "text": "Biografia.\nNon \u00e8 parente di Jerko Leko nonostante i due abbiano lo stesso cognome.\nIl 10 ottobre 2018 \u00e8 stato arrestato per corruzione.\nStatistiche.\nAllenatore.\nStatistiche aggiornate al 28 maggio 2019."}
{"id": "1729291", "revid": "1573940", "url": "https://it.wikipedia.org/wiki?curid=1729291", "title": "Canirallus", "text": "Canirallus \u00e8 un genere di uccelli della famiglia Sarothruridae.\nTassonomia.\nComprende tre specie:\nAlcuni studiosi pongono in \"Canirallus\" unicamente il rallo golagrigia, e classificano le altre due specie in un genere a parte, \"Mentocrex\".\nTutte e tre le specie popolano le foreste pluviali, ma mentre \"C. oculeus\" vive nell'Africa occidentale e centrale, le altre due specie sono endemiche del Madagascar."}
{"id": "1729292", "revid": "1745361", "url": "https://it.wikipedia.org/wiki?curid=1729292", "title": "Erittonio (re)", "text": "Erittonio () \u00e8 un personaggio della mitologia greca, successe ad Anfizione divenendo il quarto mitologico re di Atene. Secondo Pausania era figlio di Efesto e Gea ed invece nella Biblioteca di Apollodoro risulta figlio di Efesto ed Atena (o di Efesto ed Attide). Spos\u00f2 la naiade Prassitea che lo rese padre di Pandione.\nEtimologia.\nIl nome di Erittonio secondo etimologie popolari, deriverebbe da \u1f12\u03c1\u03b9\u03c2 \"\u00e8ris\" (\"contesa\") e \u03c7\u03b8\u03ce\u03bd \"kth\u00f2n\", (\"terra\"), oppure per quanto riguarda la prima parte da \u1f12\u03c1\u03b9\u03bf\u03bd \"\u00e8rion\" (\"lana\", con cui Atena deterse lo sperma di Efesto). Un'altra tradizione indica come traduzione corretta del nome \"terra dell'erica\". Alcune leggende fanno derivare il nome dall'azione della dea Atena: Erittonio, cadendo sulla terra, fin\u00ec su un monte ricoperto di erica.\nMitologia.\nPoseidone, ancora arrabbiato per la citt\u00e0 di Atene che non gli era stata assegnata, aveva convinto Efesto che Atena sarebbe andata per amoreggiare con lui usando la scusa di cercare un'armatura nuova. Atena si rec\u00f2 effettivamente da Efesto desiderosa di farsi fabbricare delle armi ma questi, da poco abbandonato da Afrodite e preso dal desiderio di possederla, inizi\u00f2 a inseguirla. Atena fugg\u00ec e, quando Efesto riusc\u00ec a raggiungerla, non si lasci\u00f2 possedere. Il dio sparse sulle gambe di Atena il proprio seme che la dea scagli\u00f2 a terra con ribrezzo, dopo essersi ripulita con un panno di lana. A causa di questo gesto Gea (la Terra) divenne gravida e da questa gravidanza nacque Erittonio che rispecchiando l'aspetto deforme del padre nacque con due serpenti al posto delle gambe. \nAtena per\u00f2 ne ebbe piet\u00e0 e lo raccolse chiudendolo in una cesta che affid\u00f2 ad Aglauro, Pandroso ed Erse (le figlie di Cecrope), imponendo loro di non aprirla. Le ragazze per\u00f2, incuriosite disobbedirono alla dea che, per punizione le spinse a gettarsi dalla rocca di Atene. L'unica ad essere risparmiata fu Pandroso, che aveva distolto all'ultimo lo sguardo. In altre versioni del mito invece tutte e tre le sorelle aprirono il cesto e morirono poi, vittime di Atena. \nLa dea cos\u00ec si occup\u00f2 di Erittonio, nutrendolo e allevandolo nel recinto dell'Eretteo. Erittonio, cresciuto, scacci\u00f2 Anfizione e divenne il nuovo re di Atene, poi mise nell'Acropoli una statua lignea di Atena e istitu\u00ec le feste Panatenee (secondo Plutarco le feste sarebbero state invece istituite da Teseo). Poi prese in moglie la naiade Prassitea, dalla quale nacque Pandione. Il fatto che Erittonio fosse stato nutrito nel recinto chiamato \"di Eretteo\", ha dato forse adito alla confusione che spesso vi \u00e8 tra Erittonio e il nipote Eretteo.\nIl nome di Erittonio viene ricordato inoltre perch\u00e9 gli viene accreditata l'invenzione della quadriga (per nascondere le sue gambe serpentiformi) e l'introduzione del denaro."}
{"id": "1729293", "revid": "287204", "url": "https://it.wikipedia.org/wiki?curid=1729293", "title": "S\u00e3o Domingos do Cariri", "text": "S\u00e3o Domingos do Cariri \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729297", "revid": "1543377", "url": "https://it.wikipedia.org/wiki?curid=1729297", "title": "Mark Burkhart", "text": "Ha corso per cinque stagioni nel team ufficiale Yamaha Graves Motorsports, ma al ritiro del team dal Campionato AMA Supermoto nel 2009 Mark si \u00e8 trovato costretto a fondare un team di sua propriet\u00e0, il Team KTM Burkhart Racing, supportato dai principali sponsor del pilota e dall'ex team ufficiale HMC Racing.\nLo stesso anno il pilota statunitense ha debuttato nelle competizioni europee di supermoto con la partecipazione ai Superbikers di Mettet con il Team KTM Motoracing. Grazie alla collaborazione con il team italiano riesce anche ad ottenere la possibilit\u00e0 di partecipare agli ultimi due Gp del mondiale 2009. Burkhart diviene cos\u00ec il primo pilota del Campionato AMA Supermoto a confrontarsi con i piloti europei nei Gp del Campionato del Mondo."}
{"id": "1729298", "revid": "110157", "url": "https://it.wikipedia.org/wiki?curid=1729298", "title": "S\u00e3o Jo\u00e3o do Cariri", "text": "S\u00e3o Jo\u00e3o do Cariri \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729300", "revid": "307923", "url": "https://it.wikipedia.org/wiki?curid=1729300", "title": "Barra de S\u00e3o Miguel", "text": ""}
{"id": "1729301", "revid": "121359785", "url": "https://it.wikipedia.org/wiki?curid=1729301", "title": "Les Droites", "text": "Les Droites (4.000 m s.l.m.) \u00e8 una montagna francese del massiccio del Monte Bianco (Alpi Graie). Si trova nella Catena dell'Aiguille Verte. \u00c8 l'ultima delle 82 vette delle Alpi che raggiungono i 4.000\u00a0m. La montagna ha due cime:\nLes Droites sono particolarmente famose per la parete nord, considerata una delle nord pi\u00f9 belle e difficili delle Alpi. La sua prima ascensione nel 1955 fu considerata un exploit per l'epoca.\nAscensioni.\nPrima ascensione.\nLa prima ascensione alla cima est fu compiuta il 7 agosto 1876 da Thomas Middlemore e John Oakley con le guide Henri Cordier, Johann Jaun e Andreas Maurer. La prima salita alla cima ovest fu compiuta il mese precedente, precisamente il 16 luglio 1876 da William Auguste Coolidge, Christian Almer e Ulrich Almer.\nRifugi.\nPer facilitare l'accesso alla vetta vi sono i rifugi:"}
{"id": "1729303", "revid": "287204", "url": "https://it.wikipedia.org/wiki?curid=1729303", "title": "Santo Andr\u00e9 (disambigua)", "text": ""}
{"id": "1729306", "revid": "61051", "url": "https://it.wikipedia.org/wiki?curid=1729306", "title": "Jacques Pucheran", "text": "Pucheran accompagn\u00f2 la spedizione dell\"'Astrolabe\" tra il 1837 e il 1840, sotto il comando di Jules Dumont d'Urville, insieme ai naturalisti Jacques Bernard Hombron e Honor\u00e9 Jacquinot. Al suo ritorno (insieme a Jacquinot) contribu\u00ec a redigere la sezione di ornitologia del \"Viaggio al Polo sud e in Oceania sulle corvette L'Astrolabe e La Z\u00e9l\u00e9e\" (1841-54)."}
{"id": "1729308", "revid": "307923", "url": "https://it.wikipedia.org/wiki?curid=1729308", "title": "Cara\u00fabas", "text": ""}
{"id": "1729310", "revid": "599013", "url": "https://it.wikipedia.org/wiki?curid=1729310", "title": "Ivan Bo\u0161njak", "text": ""}
{"id": "1729311", "revid": "339392", "url": "https://it.wikipedia.org/wiki?curid=1729311", "title": "Minucius Felix", "text": ""}
{"id": "1729312", "revid": "287204", "url": "https://it.wikipedia.org/wiki?curid=1729312", "title": "Barra de S\u00e3o Miguel (Para\u00edba)", "text": "Barra de S\u00e3o Miguel \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729313", "revid": "75435", "url": "https://it.wikipedia.org/wiki?curid=1729313", "title": "Novatianus", "text": ""}
{"id": "1729314", "revid": "92723", "url": "https://it.wikipedia.org/wiki?curid=1729314", "title": "Zlatko Kranj\u010dar", "text": "Biografia.\nNato nella capitale croata, anche suo figlio Niko \u00e8 stato calciatore.\n\u00c8 morto nel marzo 2021 all'et\u00e0 di 64 anni dopo una grave malattia.\nCarriera.\nGiocatore.\nClub.\nDurante la sua carriera da giocatore ha vestito le maglie di e , vincendo un campionato jugoslavo (1982), due Coppe di Jugoslavia (1980 e 1983), due campionati austriaci (1987 e 1988), due Coppe d'Austria (1985 e 1987), tre Supercoppe d'Austria (1986, 1987 e 1988) e una Coppa dei Balcani per club nel 1976.\nNazionale.\nIl suo debutto con la nazionale jugoslava risale al 30 gennaio 1977 nella partita amichevole contro la Colombia giocata a Bogot\u00e0. La sua ultima partita con la nazionale risale al 12 novembre 1983 contro la Francia a Zagabria.\nIndoss\u00f2 la maglia del \"Brasile d'Europa\" per un totale di undici partite segnando tre reti.\nFu il primo capitano della neonata nazionale croata, giocando le prime due partite entrambe con la fascia al braccio. Nella seconda ed ultima partita con la divisa dei \"Kockasti\", giocata contro la Romania, segn\u00f2 la sua unica rete con tale maglia.\nAllenatore.\nDa manager ha vinto il campionato croato sia con la Dinamo Zagabria (1996 e 1999) sia con l', nel 2002. Con la Dinamo ha ottenuto anche una Coppa (1996) e una Supercoppa nazionale (1998). Inoltre, ha allenato in Austria, Egitto, Emirati Arabi Uniti, Slovacchia, Iran e Qatar, guidando anche le nazionali di e \u2013 con la quale ha preso parte al , concluso nella fase a gironi \u2013 oltre all'Under-23 dell'Iran."}
{"id": "1729316", "revid": "287204", "url": "https://it.wikipedia.org/wiki?curid=1729316", "title": "Arte cinese", "text": "Larte cinese \u00e8 il complesso delle manifestazioni artistiche che hanno origine nella Cina antica e moderna o che vengono esercitate da artisti cinesi e costituisce pertanto un'espressione della pi\u00f9 ampia cultura cinese.\nGeneralit\u00e0.\nDiversamente che in \"Occidente\", la cui storia dell'arte ha conosciuto in continuazione forti cambiamenti nella forma a causa di mutamenti di stile, l'arte cinese nel corso dei secoli \u00e8 caratterizzata da una stupefacente continuit\u00e0. Nella novella Ming (XIV-XVII secolo) si pu\u00f2 ancora riconoscere in lontananza il suo modello del periodo Tang (VII-X secolo). I dipinti di paesaggi di un pittore Qing (XVII-XX secolo) in fondo sono costruiti in modo simile a quelli della dinastia Song (X-XIII secolo). Una ragione di ci\u00f2 \u00e8 il \"rispetto per la tradizione\" da sempre diffuso in Cina. Obiettivo primario dell'artista era non la creazione del nuovo, bens\u00ec l'imitazione, il pi\u00f9 possibile fedele all'originale, dei modelli degli antichi \u2013 che del resto non \u00e8 percepita in alcun modo come plagio o alternativamente come disonesta. Questa visione si basa in fin dei conti sulla concezione del mondo confuciana, che impone tra l'altro al discepolo la venerazione del maestro (Shifu).\nMa anche le altre dottrine religiose e filosofiche diffuse in cina acquistarono in continuazione rilevante influenza sulla produzione artistica. N\u00e9 la pittura cinese n\u00e9 le poesie dei poeti Tang sarebbero ad esempio immaginabili senza il Taoismo. Gi\u00e0 dal punto di vista tematico esse trattavano frequentemente del postulato di una vita in armonia con la natura. Ma anche la tecnica pittorica rivela influenze della dottrina taoista dell'Yin e Yang, ad esempio nell'alternanza dialettica tra superfici dipinte e vuote, o nel contrasto tra pennellate \"umide\" e \"asciutte\". Oltre a ci\u00f2, naturalmente, nelle opere dell'arte cinese compaiono in continuazione anche figure della mitologia taoista. Pi\u00f9 debolmente si esercitano nel frattempo le influenze del Buddhismo, tanto pi\u00f9 che questo nel corso del tempo fu comunque parzialmente sinizzato fino a divenire irriconoscibile. A partire dal XVI secolo, inoltre, trasmessi in particolare attraverso l'attivit\u00e0 dei missionari europei, entrarono anche influssi occidentali.\nI rappresentanti dell'arte cinese furono per motivi finanziari in massima parte la corte imperiale, o meglio le cerchie dei cortigiani e degli eruditi. Allo stesso tempo vi furono, soprattutto nella letteratura e nella pittura, anche personalit\u00e0 artistiche isolate, che produssero le loro opere lontano dalla gente in zone rurali, in valli montane o simili. Ma per lo pi\u00f9 si tratta in questo caso di eruditi o perfino di ex funzionari, che avevano voltato le spalle al mondo per la frustrazione o l'indignazione per le condizioni politiche dominanti. Una crescita di questo movimento si pot\u00e9 osservare solitamente dopo i cambiamenti dinastici, in modo particolare quando, a met\u00e0 del XVII secolo, avevano preso il potere i dominatori stranieri manci\u00f9 (dinastia Qing).\nEffetti di diffusione dell'arte cinese si possono osservare in tutto lo spazio est-asiatico. Essi sono naturalmente particolarmente evidenti in regioni che furono un tempo sotto il dominio cinese, come gli \"stati vassalli\" della Corea e del Vietnam, o che dai Cinesi furono colonizzate (Singapore, Malaysia, Indonesia). Ma anche l'arte giapponese sotto questo aspetto deve moltissimo al Regno di Mezzo. In alcuni settori specializzati gli epigoni riuscirono perfino a superare il loro modello, come ad esempio nell'arte della lacca, arrivata in Giappone ad altissime vette come l'Everest. A partire dal XVI secolo le opere d'arte cinesi \u2013 specialmente anche la ceramica \u2013 furono per la maggior parte esportate in Europa, dove acquistarono influenza sull'arte occidentale.\nL'arte di Taiwan cos\u00ec come quella degli emigranti cinesi sono considerate come parte dell'arte cinese, nella quale hanno le loro radici.\nSviluppo storico fino al 221 a.C..\nArte della ceramica neolitica.\nLe prime forme dell'arte cinese furono trovate nella neolitica cultura di Yangshao (\u4ef0\u97f6\u6587\u5316), che risale al 5000 a.C. Reperti archeologici come quelli di Banpo hanno mostrato che gi\u00e0 nel periodo di Yangshao veniva praticata l'arte della ceramica; i primi manufatti in ceramica spesso non erano dipinti e presentavano frequentemente strutture plastiche cordate. Ai primi elementi decorativi appartenevano pesci e visi umani, che per\u00f2 alla fine si svilupparono in motivi astratti simmetrico-geometrici, molti dei quali dipinti.\nIl segno caratteristico pi\u00f9 spiccato della cultura di Yangshao era l'uso estensivo di ceramiche dipinte, soprattutto con visi umani, rappresentazioni di animali e motivi geometrici. A differenza della pi\u00f9 tarda cultura di Longshan, la cultura di Yangshao non conosceva ancora il tornio da vasaio. Secondo le scoperte degli archeologi la societ\u00e0 di Yangshao si basava su clan ad organizzazione matriarcale. Gli scavi hanno mostrato che i bambini venivano sepolti in vasi di ceramica dipinti.\nCultura della giada.\nLa cultura della giada di Liangzhu fu l'ultima cultura neolitica della giada nel Delta del Chang Jiang e dur\u00f2 circa 1.300 anni. L'arte della giada di questo periodo coni\u00f2 grandi vasi rituali finemente lavorati, come ad esempio \"cong\", \"bi\", asce yue, come pure ciondoli e amuleti sotto forma di uccelli, testuggini o pesci finemente cesellati. La giada di Liangzhu si distingue per il suo colore bianco lattiginoso, che si fa risalire alla loro origine tremolitica.\nCultura del bronzo.\nL'et\u00e0 del bronzo ebbe inizio in Cina con la dinastia Shang, che \u00e8 nota per la sua arte del bronzo ricca di dettagli. I fabbri dell'epoca lavoravano abitualmente in officine fuori della citt\u00e0 e vi fabbricavano soprattutto vasi rituali nonch\u00e9 borchie per carri. I vasi di bronzo servivano per contenere i liquidi pi\u00f9 disparati, che venivano impiegati nelle cerimonie religiose. Belli da vedere sono i vasi \"ku\" e \"jue\", ma pi\u00f9 impressionante appare il \"ding\", una brocca a tre piedi.\nSui vasi del periodo Shang l'intera superficie disponibile veniva tipicamente rivestita di decori, spesso di forme stilizzate di animali immaginari o realmente esistenti. Il motivo pi\u00f9 diffuso \u00e8 il \"taotie\", una creatura fantastica rappresentata con una forma piatta e simmetrica. Secondo un'interpretazione, deve trattarsi di un uomo lascivo che \u00e8 stato condannato per punizione a difendere i quattro angoli del cielo contro i mostri maligni. Secondo un'altra opinione il \"taotie\" \u00e8 un mostro che \u00e8 costituito solo da una testa e perci\u00f2 nei suoi tentativi di divorare gli uomini ferisce solo s\u00e9 stesso.\nNel passaggio dalla dinastia Shang a quella Zhou mutarono gradualmente forma e funzione dei bronzi. D'ora in poi essi servirono in misura pi\u00f9 massiccia per scopi profani. Nel periodo dei Regni Combattenti i vasi di bronzo divennero persino oggetto di piacere estetico: comparivano frequentemente scene di banchetti e di caccia, mentre altri mostravano motivi astratti con inserti d'oro e d'argento nonch\u00e9 pietre preziose. Furono prodotti anche specchi di bronzo maggiormente levigati.\nGrande apprezzamento ebbero successivamente nella dinastia Song i bronzi del periodo Shang. Tale apprezzamento era dovuto non solo alla loro forma e configurazione, ma anche alla patina verde, azzurra e talvolta perfino rossa, che avevano sviluppato a causa di processi chimici mentre erano sepolti. Lo studio dell'arte dei primi bronzi cinesi \u00e8 un settore specialistico della storia dell'arte.\nInizi della musica cinese.\nLe origini dell'arte della musica e della poesia cinesi potrebbero trovarsi nel \"Libro dei canti\" (\u8a69\u7d93, \"Sh\u012bj\u012bng\"). L'opera, composta fra il 1000 e il 600 a.C., contiene melodie popolari, canti religiosi solenni ed inni di stato, ma anche canzoni d'amore, di guerra, di digiuno e di lamento di tutti i tipi. Soprattutto le canzoni d'amore seducono per la freschezza ed il candore della loro lingua.\nLa prima musica cinese si basava soprattutto su strumenti a percussione come la campana di bronzo, che veniva fatta suonare dall'esterno con un battaglio; spesso intere file di campane venivano appese su telai di legno. All'interno delle campane furono trovate tracce di raschiature e levigature che presumibilmente sono da attribuire alla \"voce\" della campana. Nel periodo dei Regni Combattenti agli strumenti a percussione subentrarono gradualmente gli strumenti ad arco e a fiato (zampogne).\nSignificativamente il secondo carattere della parola \"musica\" (\u97f3\u4e50; \"y\u012bnyu\u00e8\") \u00e8 scritto allo stesso modo di \"gioia\" (\u5feb\u4e50; \"ku\u00e0il\u00e8\"). Confucio (\u5b54\u5b50; C.). I canti di questa raccolta sono svolti in un tono lirico e romantico e rappresentano quindi rispetto allo \"Sh\u012bj\u012bng\" un'altra tradizione dell'arte della poesia cinese classica.\nChu e la cultura del sud.\nUna ricca fonte della prima arte cinese era lo stato di Chu situato nella Valle del Fiume Azzurro. Scavi nelle tombe di Chu hanno portato alla luce sculture lignee dipinte, sia dischi di giada, perle di vetro, strumenti musicali che una ricca raccolta di lacche cinesi. Spesso i temi delle lacche sono finemente dipinti, o rosso su nero o viceversa. A Changsha (provincia dello Hunan) furono trovate le pi\u00f9 antiche pitture su seta del mondo; mostrano una donna in compagnia di una fenice ed un drago, due creature fantastiche rappresentate molto frequentemente nell'arte cinese.\nUna selezione della poesia di Chu \u00e8 anche sopravvissuta nella forma del gi\u00e0 citato \"Ch\u01d4c\u00ed\" (). Spesso i testi sono messi in relazione con lo sciamanesimo. Le descrizioni di paesaggi fantastici rappresentano la prima poesia sulla natura della Cina. Il poema pi\u00f9 lungo, \"Incontro al dolore\", fu scritto presumibilmente dalla figura tragica di Q\u016b Yu\u00e1n come allegoria politica.\nDinastia Qin (221\u2013207 a.C.).\nMalgrado la sua brevit\u00e0 la Dinastia Qin, ampiamente identica al periodo di governo del primo imperatore Qin Shihuangdi, si colloca saldamente nella storia dell'arte cinese.\nLa ragione di ci\u00f2 \u00e8 l'esercito di terracotta ritrovato nel mausoleo dell'imperatore in costruzione nei pressi di Xi'an, famosissimo e annoverato nel patrimonio culturale mondiale dell'UNESCO. \u00c8 costituito da pi\u00f9 di 7.000 figure di guerrieri e di cavalli a grandezza naturale in terracotta, che furono sepolte insieme a Shihuangdi. La colorazione originale delle figure dipinte era ancora visibile al momento del loro disseppellimento, ma nel frattempo si \u00e8 cancellata a causa dell'aria, cosicch\u00e9 le figure appaiono nella semplice tonalit\u00e0 terracotta. Esse furono raffigurate in una molteplicit\u00e0 di pose: sono rappresentati sia soldati di fanteria in piedi che arcieri inginocchiati o conducenti di carri, ma sono presenti anche generali. I volti e le acconciature furono realizzati individualmente. Le figure spezzate sono state ricomposte a mano, il che, in considerazione della massa dei frammenti, ha significato un grande dispendio di tempo. Del resto per il momento \u00e8 difficile che vengano ancora disseppelliti soldati, per evitare la perdita di colore, dato che non \u00e8 ancora stata trovata una soluzione soddisfacente. La tinta, che ha resistito sotto terra per molti secoli, a contatto con l'ossigeno sbiadisce.\nNell'epoca Qin ebbe luogo anche la fondazione dell\"ufficio musicale imperiale\" (vedi anche Yue fu).\nDinastia Han (206 a.C.\u2013220 d.C.).\nArte figurativa.\nLe opere d'arte ancora oggi conservate del periodo Han sono state in massima parte rinvenute nelle tombe scoperte nel corso del XX secolo. Vi sono stati trovati soprattutto manufatti di creta e ceramica considerati suppellettili per le tombe. Particolare fama hanno ottenuto ad esempio le casette in miniatura generalmente a pi\u00f9 piani con balconi, come pure le navi e i tiri per carri fabbricati con uno stile simile. Nelle tombe si sono trovate anche sculture, immagini di seta, specchi di bronzo e turiboli artisticamente lavorati.\nMa grande interesse hanno attirato su di s\u00e9 anche i rivestimenti delle pareti, fortemente diversi a seconda della posizione geografica della tomba. Mentre ad esempio in Manciuria ci si accontentava di mattoni stampati da produrre in modo massiccio e quindi relativamente economico, i rilevi di pietra delle tombe dei commercianti di Shanxi mostrano pretenziose raffigurazioni ornamentali e animalesche. Ma anch'esse non eguagliano i mattoni scoperti nel 1947 nel Sichuan con i loro scenari di paesaggi dettagliati ed artisticamente pretenziosi.\nLetteratura.\nDurante la dinastia Han (206 a.C.-220 d.C.) la poesia di Chu si svilupp\u00f2 ulteriormente nel \"fu\" (\u8ce6), una poesia sovente costruita in forma dialogica, solitamente in rima. Da questa ancora scatur\u00ec infine lo yue fu (\u4e50\u5e9c), una poesia tenuta in stile popolare. Il concetto significa letteralmente \"ufficio musicale\" - un richiamo al fatto che la scrittura e la raccolta di liriche era originariamente un compito dell'autorit\u00e0 pubblica. Non esiste una lunghezza uniforme del verso, tuttavia cinque caratteri per riga sono la norma. Ogni poesia segue uno dei modelli fonetici definiti, adeguati al titolo. Il concetto di \"yue fu\" copre non solo melodie popolari originali, ma anche imitazioni elaborate a corte come pure composizioni di celebri poeti.\nLa letteratura in prosa del periodo Han si occupa prevalentemente di temi pratici. Si conservano ad esempio scritti politici, petizioni per il trono e lettere. Degno di menzione \u00e8 anche il \"Libro della poesia\" (\u53f2\u8a18, \"Sh\u012d J\u00ec\") di S\u012bm\u01ce Qi\u0101n (\u53f8\u99ac\u9077; 145-90 a.C.), che \u00e8 apprezzato ancora oggi non solo come fonte storica, ma anche come esempio di stile perfetto...\nArchitettura.\nI principi fondamentali dell'architettura della Cina risalgono all'epoca del primo impero, in particolare agli edifici ad aula. Con l'unificazione del regno si afferma a livello della corte un'architettura sfarzosa, la cui pretesa sarebbe di rappresentare la grandezza imperiale. Ci\u00f2 trova la sua origine nei numerosi edifici dei palazzi del Primo Imperatore, il cui leggendario palazzo di A'fang divent\u00f2 il mito dell'architettura imperiale. Gli imperatori Han portarono avanti questo principio e fissarono nuovi criteri artistici con il palazzo di Weiyang.\nIn questa prima forma il palazzo imperiale \u00e8 ancora fortemente indifferenziato, cio\u00e8 non si distingue precisamente tra quartieri residenziali, edifici di rappresentanza, architettura sacra, edifici amministrativi ed agricoli nonch\u00e9 magazzini. Tutti questi ambienti passano l'uno nell'altro e costruiscono un complesso di palazzi relativamente grande. Nel corso della successione dinastica si pu\u00f2 osservare da questo punto un'evoluzione costante, in conseguenza della quale compare una separazione sempre pi\u00f9 precisa dei suddetti ambienti. L'architettura di palazzo trova il suo culmine nella Citt\u00e0 Proibita del periodo Ming, con un conseguente \"annidamento l'uno nell'altro\" degli spazi funzionali, con le stanze private dell'imperatore al centro della capitale Pechino.\nPresso i cittadini del periodo Han \u00e8 possibile trovare case a pi\u00f9 piani, simili a torri. Una stratificazione di piani l'uno sopra l'altro, la cui struttura corrisponde vistosamente a quella degli edifici ad aula, nei quali i singoli piani sono di volta in volta messi in evidenza mediante tetti di foggia particolare. In quest'epoca infatti i tetti diventano sempre pi\u00f9 un elemento ornamentale distintivo. Fino al periodo Song questa tendenza (osservabile in tutte le tipologie architettoniche) si sviluppa in una costruzione di tetti sovraccarica, i cui quattro angoli si rivolgono sempre di pi\u00f9 verso l'alto, per compensare dal punto di vista ottico l'architettura massiccia e simulare cos\u00ec leggerezza.\nMusica.\nL'imperatore Han Wudi potenzi\u00f2 l\"ufficio imperiale musicale\" fondato nel periodo Qin ed incaric\u00f2 i suoi funzionari del controllo della musica di corte e militare nonch\u00e9 del riconoscimento ufficiale del repertorio popolare dei canti.\nAltro.\nLa dinastia Han fu nota, tra l'altro, anche per i suoi abiti da sepoltura confezionati con minuscole piastrine di giada. Un celebre esemplare si trova nel museo provinciale a Wuhan.\nPeriodo dei Tre Regni (220\u2013581).\nInfluenza del Buddhismo.\nIl Buddhismo giunse in Cina nel I secolo d.C., anche se secondo la tradizione gi\u00e0 al tempo del re Ashoka un monaco avrebbe visitato il Regno di Mezzo. Fino all'VIII secolo esso manifest\u00f2 grande attivit\u00e0 nel campo dell'arte, in particolare nell'ambito della grande scultura religiosa. Ma ben presto l'arte buddhista assorb\u00ec anche tratti cinesi autoctoni. Le Grotte di Yungang, le Grotte di Mogao e le Grotte di Longmen offrono una ricca testimonianza dell'arte buddhista in Cina.\nLetteratura.\nAlle grandi figure di poeti dell'epoca appartengono il principe C\u00e1o C\u0101o (\u66f9\u64cd, 155-220) ed i suoi figli C\u00e1o P\u012b (\u66f9\u4e15, 187-226) e C\u00e1o Zh\u00ed (\u66f9\u690d, 192-232). C\u00e1o P\u012b in particolare \u00e8 diventato noto come autore del primo poema cinese classico con sette caratteri per riga (\u4e03\u8a00\u8a69, \"Q\u012by\u00e1nsh\u012b\"), il \"Canto della rondine\" (\u71d5\u6b4c\u884c, \"Y\u00e0ng\u0113x\u00edng\").\nC\u00e1o Zh\u00ed fece riconoscere il suo genio gi\u00e0 nei primi anni e fu considerato un promettente candidato per la successione al trono. Alla fine per\u00f2, incoraggiato da alti funzionari di suo padre, mise il suo talento al servizio della letteratura e dell'arte poetica. In seguito si circond\u00f2 di poeti e di funzionari interessati alla letteratura, che per\u00f2 abbastanza spesso misero in ombra C\u00e1o Zh\u00ed e la sua famiglia.\nGrande influenza sulla lirica cinese doveva avere l'opera di T\u00e1o Yu\u0101nm\u00edng (\u9676\u6df5\u660e, 372\u2013427). Egli celebr\u00f2 spesso, in modo idealizzante, le gioie del vino e della vita idilliaca in campagna. Si conservano 120 dei suoi poemi.\nCalligrafia.\nNei circoli di corte dell'antica Cina la pittura e la calligrafia erano considerate le arti pi\u00f9 altamente apprezzate. Venivano praticate soprattutto da dilettanti, aristocratici e funzionari eruditi, che erano i soli a disporre del tempo libero necessario per il perfezionamento della loro tecnica del pennello. La calligrafia era ritenuta la pi\u00f9 alta e matura forma espressiva della pittura. Si dipingeva con un pennello a spazzola costituito da peli di animale ed un inchiostro di china fatto a base di nero fumo e colla animale, inizialmente sulla seta, in seguito dopo l'invenzione della carta nel I secolo anche su questo materiale nuovo e a buon mercato.\nLe opere originali di celebri calligrafi furono apprezzatissime in Cina in tutti i tempi, stese su rotoli e talvolta appese al muro a guisa di quadri.\nTra i pi\u00f9 rinomati rappresentanti di quest'arte si conta W\u00e1ng X\u012bzh\u012b (\u738b\u7fb2\u4e4b, 307\u2013365), che visse nel IV secolo ed \u00e8 diventato noto soprattutto per la sua opera \"Padiglione delle orchidee\" (\u862d\u4ead\u5e8f, \"L\u00e1nt\u00edng X\u00f9\"). Si tratta in questo caso della prefazione ad un'antologia di poeti di vari poeti, che solevano riunirsi a Lan Ting, vicino alla citt\u00e0 di Shaoxing (provincia di Zhejiang), e giocare ad un gioco chiamato \"qushui liushang\".\nLa calligrafa W\u00e8i Shu\u00f2 (\u536b\u94c4, 272\u2013349) della dinastia Jin orientale si \u00e8 fatta dal canto suo un nome grazie ad un manuale di regole sull'arte da lei praticata. Alcune opere conosciute sono \"L'epigrafe su una celebre concubina\" (\u540d\u59ec\u5e16, \"M\u00edng J\u012b Ti\u00e8\") e \"L'epigrafe di W\u00e8ish\u00ec H\u00e9n\u00e1n\" (\u885b\u6c0f\u548c\u5357\u5e16, \"W\u00e8ish\u00ec H\u00e9n\u00e1n Ti\u00e8\").\nPittura.\nLe tre opere fondamentali sulla teoria della pittura cinese sono di G\u00f9 K\u01ceizh\u012b (\u987e\u607a\u4e4b, 344\u2013405) di Wuxi: \"Sulla pittura\" (\u753b\u8bba, \"Hu\u00e0l\u00f9n\"), \"Introduzione a dipinti celebri delle dinastie Wei e Jin\" (\u9b4f\u664b\u80dc\u6d41\u753b\u8d5e \"W\u00e8ij\u00ecnsh\u00e8ngli\u00fahu\u00e0z\u00e0n\") e \"Dipingendo la montagna di Yuntai\" (\u753b\u4e91\u53f0\u5c71\u8bb0, \"Hu\u00e0y\u00fant\u00e1ish\u0101nj\u00ec\"). Secondo la sua concezione, nel dipingere le persone l'abbigliamento o l'apparenza complessiva contano di meno; decisiva per lo spirito di un ritratto \u00e8 invece la rappresentazione accurata degli occhi.\nDei dipinti di Gu se ne conservano ancora oggi solo tre: \"Esortazioni della governante alle dame di corte\", \"La ninfa del fiume Luo\" (\u6d1b\u795e\u8d4b, \"L\u00f9osh\u00e9nf\u00f9\") e \"Donne sagge e benevole\".\nDinastie Sui e Tang (581\u2013960).\nGrande scultura buddhista.\nIn collegamento con una tendenza gi\u00e0 inaugurata sotto la dinastia Sui, la grande scultura buddhista si svilupp\u00f2 anche sotto la dinastia Tang aggiungendo un'espressione pi\u00f9 realistica e naturale. In seguito all'apertura al mondo esterno del Regno Tang e in particolare ai suoi scambi culturali con lo spazio culturale indiano, le sculture buddhiste del periodo Tang assorbirono una forma piuttosto classica, influenzata dall'arte indiana Gupta.\nL'arte buddhista conobbe un crollo verso la fine del periodo Tang, quando l'imperatore Wu Zong nell'845 proib\u00ec tutte le religioni straniere, per ricollocare il Taoismo autoctono nella sua antica posizione. Egli confisc\u00f2 le propriet\u00e0 buddhiste e costrinse i fedeli in clandestinit\u00e0, dopo di che anche l'arte and\u00f2 ampiamente in decadenza.\nMentre la maggior parte delle sculture lignee del periodo Tang non sono sopravvissute alle persecuzioni, la produzione artistica in pietra si \u00e8 conservata in misura notevolmente maggiore. Le sculture pi\u00f9 imponenti si trovano a Longmen, a sud di Luoyang (provincia di Henan).\nCeramica Tang.\nL'arte del periodo Tang \u00e8 associata soprattutto a sculture in ceramica allo stato naturale o con smalti a colori, che rappresentano per lo pi\u00f9 cavalli, cammelli e demoni furenti (i \"guardiani dell'inferno\"), ma anche dame di corte e musicanti. I tratti dei volti dei personaggi rappresentati, talora evidentemente non cinesi, sono da spiegare attraverso le influenze dell'Asia occidentale e dell'Europa, che venivano trasmesse mediante il vivace commercio lungo la Via della Seta.\nRisalgono fino al periodo Tang anche le origini della porcellana inventata in Cina e perfezionata sempre di pi\u00f9 nel corso delle dinastie successive, che \u00e8 prodotta da una pasta costituita di caolino e feldspato. Rispetto alle ceramiche tradizionali la porcellana gi\u00e0 per le caratteristiche di lavorazione pone i suoi creatori davanti a sfide notevolmente maggiori. Il pi\u00f9 celebre luogo di produzione \u00e8 Jingdezhen nella provincia dello Jiangxi, che cambi\u00f2 pi\u00f9 volte nome nel corso della storia.\nLetteratura.\nLirica.\nSotto la dinastia Tang la poesia lirica conobbe un periodo di massimo splendore, in particolare la poesia \"shi\", derivata originariamente dallo \"Yue fu\" (\"canto del Ministero della musica\"). Sono da distinguere la forma tradizionale formalmente libera \"gushi\" e il \"jintishi\" soggetto a limitazioni notevolmente pi\u00f9 forti. Noti poeti \"shi\" sono Bai Juyi (\u767d\u5c45\u6613, 772\u2013846), D\u00f9 M\u00f9 (\u675c\u7267, 803\u2013852), H\u00e1n Y\u00f9 (\u97d3\u6108, 768\u2013824), Ji\u01ce D\u01ceo (\u8cc8\u5cf6, 779\u2013843), L\u01d0 Qi\u00e0o (\u674e\u5ce4, 644\u2013713), Li\u01d4 Z\u014dngyu\u00e1n (\u67f3\u5b97\u5143, 773\u2013819), Lu\u00f2 B\u012bnw\u00e1ng (\u99f1\u8cd3\u738b, 640\u2013684), M\u00e8ng H\u00e0or\u00e1n (\u5b5f\u6d69\u7136, 689\u2013740), W\u00e1ng W\u00e9i (\u738b\u7dad, 701\u2013761) e Zh\u0101ng Ji\u01d4l\u00edng (\u5f35\u4e5d\u9f61, 678\u2013740).\nI pi\u00f9 illustri poeti cinesi non solo dell'era Tang, ma che dell'intera storia della letteratura, sono L\u01d0 B\u00e1i (\u674e\u767d, 701\u2013762) e D\u00f9 F\u01d4 (\u675c\u752b, 712\u2013770). Entrambi lavorarono in una pluralit\u00e0 di forme tradizionali. Ma mentre Li \u00e8 ritenuto solo un poeta di idilli di evasione dal mondo, della trasfigurazione della natura influenzata dal Taoismo, della solitudine e del vino, in Du Fu sono pi\u00f9 marcati gli elementi di critica sociale. La poesia di Li Bai \"Sotto la luna, un festino solitario\" \u00e8 spesso considerata in Occidente la poesia cinese per eccellenza ed \u00e8 stata di conseguenza frequentemente tradotta nelle lingue di tutte le culture europee.\nDifficilmente traducibili sono ritenute le poesie di L\u01d0 Sh\u0101ngy\u01d0n (\u674e\u5546\u96b1, 813\u2013858), fortemente concentrate, ma piene di sentimenti e ricche di allusioni, contenenti una molteplicit\u00e0 di implicazioni politiche e filosofiche.\nCome poeta si \u00e8 posto in evidenza anche l'ultimo sovrano del Regno Tang meridionale, L\u01d0 H\u00f2uzh\u01d4 (\u674e\u5f8c\u4e3b, 936\u2013978). Le sue poesie pi\u00f9 celebri nacquero dopo la sua caduta nel 975, quando l'imperatore Song lo aveva condotto prigioniero a Kaifeng. Tema ricorrente \u00e8 la tristezza per la sovranit\u00e0 perduta e lo sguardo malinconico ai tempi migliori del passato. Nel 978 fu avvelenato dall'imperatore Song. A Li si deve anche l'ulteriore sviluppo della tradizionale lirica popolare di \"Ci\"; in particolare egli apr\u00ec questa forma ad una maggiore ampiezza tematica ed incluse, oltre ai canti d'amore, anche argomenti storici e filosofici. Stabil\u00ec inoltre la forma in due strofe e lavor\u00f2 sovente sul contrasto tra i versi a nove caratteri e quelli pi\u00f9 brevi con tre o cinque caratteri.\nNovellistica.\nMolto apprezzate sono anche le novelle del periodo Tang, che presentano sovente una vena fanatastica. Molto nota \u00e8 ad esempio \"La storia del prefetto di Nanke\" di L\u01d0 G\u014dngzu\u01d2 (\u674e\u516c\u4f50, 800 circa) (\u5357\u67ef\u592a\u5b88\u50b3; \"N\u00e1nk\u0113 t\u00e0ish\u01d2u chu\u00e1n\"), nella quale il narratore in un'avventura vissuta in sogno trova uno stato perfetto all'interno di un formicaio. In \"Madamigella Ren\" (\u4efb\u6c0f\u50b3 \"R\u00e8nsh\u00ec Chu\u00e1n\") di Sh\u011bn J\u00ecj\u00ec (\u6c88\u65e2\u6fdf, ca. 740\u2013800) del 781 si narra dell'incontro di un giovane con uno spirito volpe femminile. Come esempio di novella storica si cita \"Il vecchio con la barba ricciuta\" di Dou Guanting, come esempio di biografia \"La vita di madamigella Li\" (\u674e\u5a03\u50b3; L\u01d0 W\u00e1 Chu\u00e1n). Esistono inoltre vaste raccolte di novelle.\nPittura.\nA partire dalla dinastia Tang (618\u2013907) i paesaggi furono il motivo centrale della pittura cinese; si parlava al riguardo dello \"shanshui\", la pittura delle \"acque di montagna\". Scopo di queste opere generalmente monocromatiche non era tanto di realizzare la rappresentazione naturalistica quanto piuttosto di ridestare sentimenti nell'osservatore ed in particolare la sua sensibilit\u00e0 per l'armonia della natura.\nIn generale si utilizzava in questo caso la stessa tecnica dei calligrafi e si dipingeva su seta o su carta con pennelli a spazzola intinti in inchiostro di china nero o colorato; l'uso di colori da olio era sconosciuto. I dipinti di regola non erano tanto appesi al muro, bens\u00ec riposti arrotolati nei mobili e tirati fuori solo all'occorrenza, ad esempio per mostrarli ad ospiti particolarmente in grado di apprezzare l'arte.\nD\u014fng Yu\u00e1n (\u8463\u6e90, 934\u2013962), un pittore della dinastia Tang meridionale, fu noto sia per i suoi ritratti sia per le rappresentazioni di paesaggi e contribu\u00ec massicciamente allo stile elegante che doveva diventare la norma della pittura cinese per i successivi 900 anni. Come molti pittori cinesi si mise a lavorare su incarico ufficiale. Studi\u00f2 in particolare\nlo stile di L\u00ec S\u012bx\u00f9n (\u5229\u601d\u8a13, 651\u2013716) e W\u00e1ng W\u00e9i (\u738b\u7dad, 701\u2013761) e arricch\u00ec la pittura di numerose tecniche come ad esempio il perfezionamento della prospettiva, gli inizi puntinisti come anche il tratteggio incrociato per l'ottenimento di un'impressione plastica.\nDel pittore Sui Zh\u01cen Z\u01d0qi\u00e1n (\u5c55\u5b50\u8654, intorno al 600) si conserva ancora solo un'opera, \"Ozio in primavera\", nella quale le montagne vengono per la prima volta rappresentate prospetticamente. \u00c8 considerata come la prima rappresentazione-scenografia, una forma d'arte che in Europa sarebbe venuta in voga solo nel XVII secolo.\nA corte si distinse in modo particolare Y\u00e1n L\u00ecb\u011bn (\u95bb\u7acb\u672c, 600\u2013673), che fu parimenti funzionario e pittore di corte dell'imperatore Tang Tai Zong. Con la sua celebre opera \"I tredici imperatori\", che raffigurava noti sovrani dal periodo Han fino a quello Sui, realizz\u00f2 i pi\u00f9 antichi ritratti conosciuti di imperatori.\nDi notevole interesse per lo studio dell'arte pittorica cinese sono gli scritti di Zhang Yanyuan (815 ca. \u2013 877 ca.), tra i primi esempi strutturati di critica d'arte e di estetica della letteratura mondiale, contenenti inoltre parecchie biografie, tra leggenda e verit\u00e0 storica, di artisti che operarono a partire dai tempi pi\u00f9 remoti fino alla dinastia Tang.\nXilografia.\nDurante la dinastia Sui ha avuto inizio anche l'arte della xilografia cinese. Questa si praticava in particolare per illustrare opere religiose e stampare s\u016btra buddhisti. La pi\u00f9 antica xilografia a stampa ancora conservata \u00e8 considerata l'illustrazione del frontespizio del sutra \"Vajracchedik\u00e2 Prajna Paramit\u00e2\", che data all'868 e fu scoperta nel 1907 a Dunhuang da Aruel Stein.\nMusica.\nLe influenze provenienti dall'estero da registrare durante il periodo Tang riguardano anche la musica: soprattutto dall'Asia centrale furono ad esempio adottati diversi nuovi strumenti musicali, in particolare liuti, cetre e violini. Il \"guqin\", noto gi\u00e0 dalla dinastia Han, conobbe un periodo di prosperit\u00e0. Segu\u00ec anche un vivace ricambio di musicisti. Nel periodo Tang anche la musica secolare si emancip\u00f2 finalmente dalle radici religioso-cultuali ed acquis\u00ec autonomo significato.\nDinastia Song (960\u20131227).\nLetteratura.\nLa fioritura della lirica nella dinastia Tang-Dynastie continu\u00f2 s\u00ec nel periodo Song, ma si ricolleg\u00f2 in gran parte ai modelli dell'era trascorsa. Ci\u00f2 si rivela gi\u00e0 nelle scuole poetiche:\nFigura poetica dominante del periodo Song fu tuttavia S\u016b D\u014dngp\u014d (\u8607\u6771\u5761; 1037\u20131101), famoso gi\u00e0 in vita, che fu attivo in quasi tutti i campi della poesia cinese classica e divenne noto in particolare per la sua \"Ode del viaggio al muro rosso\" (\u524d\u8d64\u58c1\u8ce6; \"Qi\u00e1n Q\u00ecb\u00ec F\u00f9\").\nAnche la \"poesia di Ci\", basata su canti popolari, conobbe uno sviluppo. Come esponenti di questa forma poetica sono da citare tra gli altri S\u016b D\u014dngp\u014d, L\u01d0 Q\u012bngzh\u00e0o (\u674e\u6e05\u7167; 1084\u20131151) e X\u012bn Q\u00ecj\u00ed (\u8f9b\u68c4\u75be; 1140\u20131207). In seguito nel periodo Song divennero di moda i cosiddetti \"Appunti del pennello\", pubblicati perlopi\u00f9 in raccolte. Vi si trovano tra gli altri aneddoti, diari, racconti di viaggio, ma anche storie di avventura e di fantasmi, barzellette, indovinelli e piccola prosa di qualsiasi tipo. Opere pi\u00f9 antiche di questo tipo sono gli \"Appunti del pennello di Song Jingwen\" (\u5b8b\u666f\u6587\u5171\u7b14\u8bb0, \"S\u00f2ng J\u01d0ngw\u00e9n G\u00f2ng B\u01d0j\u00ec\") di S\u00f2ng Q\u00ed (\u5b8b\u7941; 998\u20131061). Hanno infine la loro origine nel periodo Song le forme primitive dei successivi romanzi \"Storia dei tre regni\" e \"Il viaggio verso ovest\". Sono documentate anche realizzazioni teatrali, che nelle epoche successive si evolsero nelle attuali opere cinesi nelle loro rispettive impronte regionali.\nPittura.\nNella dinastia Song raggiunse l'apice soprattutto la pittura cinese. I paesaggisti ad esempio acquistarono un'espressione pi\u00f9 raffinata. Cos\u00ec a titolo di esempio l'immensit\u00e0 delle distanze spaziali fu accennata mediante contorni sfuocati, profili di montagne che sparivano nella nebbia o un trattamento quasi impressionistisco dei fenomeni naturali. Tuttavia nelle opere successive della dinastia Song meridionale \u00e8 in primo piano una natura piuttosto \"domata\" e \"goduta\" dall'uomo sensibile all'arte. Celebri paesaggisti dell'epoca furono L\u01d0 T\u00e1ng (\u674e\u5510; 1047\u20131127), Gu\u014d X\u012b (\u90ed\u7199; 960\u20131127), Fan An J\u0113n (XIII secolo), M\u01ce Yu\u01cen (\u99ac\u9060; ca. 1155\u20131235; \"Su un sentiero di montagna a primavera\") come pure Xi\u00e0 Gu\u012b (\u590f\u73ea; ca. 1180\u20131230).\nCome gi\u00e0 nei periodi precedenti, anche nella pittura Song si mostrano spesso uomini in riverente contemplazione dinanzi alla natura, ma che ormai non scompaiono pi\u00f9 necessariamente dinanzi agli sfondi, maestosamente sconvolgenti, del paesaggio, bens\u00ec occupano posizioni assolutamente centrali. In questo contesto sono da citare ad esempio l'anonimo \"Erudito distinto sotto un salice\", ma soprattutto il celebre \"Ascoltando il vento tra i pini\" di M\u01ce L\u00edn (\u99ac\u9e9f; ca. 1180\u20131256). Meritano considerazione anche le colorate miniature in \"Otto cavalieri a primavera\" di Chao Yen.\nUn soggetto centrale della pittura Song erano anche raffigurazioni di animali e piante. Grande ammirazione riscosse ad esempio il suggestivo dipinto \"Lepre e ghiandaia\" di Cu\u012b B\u00e1i (Ts'ui Po, \u5d14\u767d, attivo 1068\u20131077), ma anche le creazioni dell'imperatore Hu\u012b Z\u014dng (\u5fbd\u5b97; 1082\u20131135), artisticamente dotato, del quale sono tra gli altri i \"Due fringuelli su steli di bamb\u00f9\". Altri rinomati pittori di animali e piante furono Mao I e W\u00e9n T\u00f3ng (\u6587\u540c; 1018\u20131079). Un'altra tendenza della pittura Song adott\u00f2 infine temi buddhisti e, ad esempio, rappresent\u00f2 spesso adepti del Buddhismo Ch\u00e1n.\nNella pittura Song, infine, ag\u00ec pionieristicamente la \"scuola Wen Jen Hua\", risalente in particolare a S\u016b D\u014dngp\u014d (\u8607\u6771\u5761; 1037\u20131101), influenzata dal Confucianesimo, ma anche dal Buddhismo Chan ed operante in modo per allora sorprendentemente moderno. Essa ruppe con il dogma a lungo incontestato che la pittura dovesse rendere il suo oggetto nel modo pi\u00f9 naturale possibile, e sostenne forme espressive pi\u00f9 libere. Il pensiero della scuola Wen Jen Hua \u00e8 espresso in modo esemplare nel celebre ritratto di Li\u00e1ng K\u01cei (\u6881\u6977; 1127\u20131279) ad opera di L\u01d0 B\u00e1i (\u674e\u767d; 701\u2013762). Altri importanti rappresentanti di questo indirizzo sono M\u01d0 F\u00fa (\u7c73\u82be; 1051\u20131107), M\u01d0 Y\u01d2ur\u00e9n (Mi Yu-jen \u7c73\u53cb\u4ec1; 1086\u20131165), M\u00f9q\u012b (\u7267\u8c3f; seconda met\u00e0 del XIII secolo) e W\u00e1ng T\u00edngy\u00fan (\u738b\u5ead\u7b60; 1151\u20131202).\nArte della lacca.\nNel periodo Song raggiunse una prima prosperit\u00e0 la tecnica della lacca, gi\u00e0 nota dalla dinastia Shang, che trov\u00f2 in particolare applicazione per i vasi. Accanto a lavori monocromatici pot\u00e9 affermarsi anche la cosiddetta tecnica della lacca a fessura. Dopo che si era inciso il decoro nello strato di lacca superficiale, si sfregavano le cavit\u00e0 con oro e argento, mediante i quali si ottenevano particolari effetti ottici.\nTappeti.\nNel periodo Song conobbero parimenti il culmine i tappeti cinesi, che ormai erano fabbricati quasi esclusivamente con il lino. Da un lato erano richiesti motivi floreali con piante, fiori, uccelli ed insetti, ma anche scene di paesaggi e rappresentazioni di uomini prese dalla vita di tutti giorni.\nDinastia Yuan (1228\u20131368).\nMusica/Dramma.\nL'opera cinese, una forma di dramma molto amata in Cina, risale fino alla dinastia Tang, quando l'imperatore Xuan Zong (712\u2013755) fond\u00f2 il Giardino delle pere (\"L\u00edyu\u00e1n\"; \u68a8\u56ed), la prima compagnia operistica conosciuta in Cina, che soleva esibirsi principalmente per il divertimento personale dell'imperatore. Ad essa risale l'appellativo di \"allievi del Giardino delle pere\" (\u68a8\u56ed\u5b50\u5f1f) usato ancora oggi per gli attori. Nella dinastia Yuan (1279\u20131368) fecero ingresso nell'opera forme come il \"Z\u00e1j\u00f9\" (\u6742\u5267, variet\u00e0), che si basa su schemi in rima determinati come pure sui ruoli specializzati recentemente introdotti come \"d\u00e0n\" (\u65e6, femminile), \"sh\u0113ng\" (\u751f, maschile) e \"ch\u01d2u\" (\u4e11, clown).\nL'opera della dinastia Yuan sopravvive oggi come opera cantonese. \u00c8 generalmente accettato che questa fu importata dalla Cina del nord e che fino alla fine del XIII secolo pass\u00f2 a poco a poco nella provincia meridionale del Guangdong. Nel XII secolo esisteva una forma teatrale di nome \"narm hei\" (\u5357\u6232), chiamata anche \"nanxi\" (\"opera meridionale\"), che veniva rappresentata nei teatri pubblici di Hangzhou, la capitale dei Song meridionali. Dopo la calata dei Mongoli nel 1276 l'imperatore G\u014dng (\u606d\u5e1d) fugg\u00ec con centinaia di migliaia di seguaci dei Song nella provincia del Guangdong. Tra di loro si trovavano anche artisti del \"narm hei\" provenienti dal nord, che posero cos\u00ec le basi per la successiva opera cantonese.\nMolte opere rappresentate ancora oggi, come \"La spilla per capelli porpora\" e \"Ringiovanimento del fiore di prugna rosso\", hanno la loro origine nella dinastia Yuan, i loro testi sono tradizionalmente redatti in cantonese. Fino al XX secolo anche i ruoli femminili erano tradizionalmente recitati da uomini.\nPittura.\nI pittori del periodo Yuan rifiutarono ampiamente l'eredit\u00e0, ai loro occhi troppo \"compiacente\" e romanticizzante, della dinastia Song meridionale. Ci si leg\u00f2 pertanto molto di pi\u00f9 all'arte dei Song settentrionali, ma soprattutto a quella pi\u00f9 antica dei Tang, della quale si adott\u00f2 in particolare la diffusa \"maniera verde-blu\". Le sfumature di tono degli ultimi Song sono scomparse a favore di tinte fortemente suggestive, spazio e ambiente non sono quasi pi\u00f9 utilizzati come mezzo creativo. Nel confronto con i loro modelli i dipinti Yuan sono stati sovente bollati dalla storia dell'arte come \"eccessivamente freddi\" e \"impassibili\".\nDi questo periodo particolarmente apprezzati sono Hu\u00e1ng G\u014dngw\u00e0ng (\u9ec4\u516c\u671b; 1269\u20131354), la cui opera della vecchiaia \"Trattenendosi tra le montagne del Fuchun\" \u00e8 ritenuta uno dei dipinti pi\u00f9 influenti della storia dell'arte cinese, nonch\u00e9 N\u00ed Z\u00e0n (\u502a\u74da; 1301\u20131374) per il suo stile \"sgraziato\" - nel senso migliore secondo l'opinione cinese - e la sua tecnica di pittura volutamente \"dilettantesca\", che distingueva il poeta letterato dai suoi colleghi professionisti, i socialmente meno considerati \"pittori di professione\".\nAltri importanti esponenti della pittura Yuan furono Zh\u00e0o M\u00e8ngf\u01d4 (\u8d99\u5b5f\u982b; 1254\u20131322), Qi\u00e1n Xu\u01cen (\u9322\u9078; 1235\u20131305), G\u0101o K\u00e8g\u014dng (\u9ad8\u514b\u606d; 1248\u20131310), W\u00fa Zh\u00e8n (\u5433\u93ae; 1280\u20131354), Sheng Mou e W\u00e1ng M\u00e9ng (\u738b\u8499; 1308\u20131385).\nDinastia Ming (1368\u20131644).\nLetteratura.\nDurante la dinastia Ming i romanzi classici cinesi conobbero il loro periodo di massimo splendore. Esso produsse ad esempio il \"Romanzo dei Tre regni\", \"I Briganti\", il celebre \"Jin Ping Mei\" e il \"Viaggio in Occidente\" (\u897f\u904a\u8a18, \"Xiyouji\").\nMa anche la piccola prosa conobbe uno sviluppo, ad esempio sotto forma di ampie raccolte di novelle nella lingua letteraria e in quella parlata. Da citare sono \"Jiangdeng xinhua\" (\"Nuove conversazioni pulendo la lampada\") di Q\u00fa Y\u00f2u (\u77bf\u4f51 1341\u20131427), \"Sanyan\" (\"I tre mondi\") di F\u00e9ng M\u00e8ngl\u00f3ng (\u99ae\u5922\u9f8d; 1574\u20131645) del 1620\u20131627 o \"Paian Jingqi\" (\"Battendo sul tavolo davanti allo stupore per l'insolito\") di L\u00edng M\u00e9ngch\u016b (\u51cc\u6fdb\u521d; 1580\u20131644) del 1628-1632.\nCome poeta pi\u00f9 importante del periodo Ming si considera Gao Qi, che nella sua opera fond\u00f2 un nuovo stile attraverso un rigido distacco dalla tradizione. Come saggista ha raggiunto la fama Zhang Dai. Infine Wen Zhenheng, un pronipote di Wen Zhengming, scrisse un'opera classica sull'architettura dei giardini e l'arredamento interno (\"Sulle cose superflue\").\nPittura.\nSotto la protezione degli imperatori Ming la pittura cinese conobbe un nuovo periodo di splendore. Nel palazzo imperiale fu fondata appositamente un'accademia di pittura e alcuni imperatori si segnalarono come pittori dotati, davanti a tutti l'imperatore Xuande (\u5ba3\u5fb7; 1399\u20131435). Popolari furono in particolare dipinti \"narrativi\", con i colori sgargianti, dalla composizione ricca di figure.\nSi affermarono due scuole, una delle quali, la scuola Zhe, costituita prevalentemente da pittori di corte professionali, si riallacciava alla tradizione delle accademie della dinastia Song meridionale e animava in particolare lo stile di M\u01ce Yu\u01cen. Esponente pi\u00f9 importante della scuola Zhe \u00e8 D\u00e0i J\u00ecn (\u6234\u9032; 1388\u20131462). La scuola Wu, sorta verso la fine del XV secolo nella regione intorno a Suzhou, era invece costituita da dilettanti - che godevano di una pi\u00f9 alta considerazione sociale -, perlopi\u00f9 eruditi finanziariamente indipendenti. Tra i pi\u00f9 significativi esponenti si aggiungeranno Sh\u011bn Zh\u014du (\u6c88\u5468; 1427\u20131509), W\u00e9n Zh\u0113ngm\u00edng (\u6587\u5fb5\u660e; 1470\u20131559), T\u00e1ng Y\u00edn (\u5510\u5bc5; 1470\u20131523) come anche Qi\u00fa Y\u012bng (\u4ec7\u82f1; prima met\u00e0 XVI sec.). La scuola Wu continuava la pittura paesaggistica dei Song settentrionali nonch\u00e9 la tradizione della dinastia Yuan e si riallacciava in particolare all'arte di Ni Zan.\nVerso la fine della dinastia comparvero inoltre teorici, in particolare come D\u01d2ng Q\u00edch\u0101ng (\u8463\u5176\u660c; 1555\u20131636), ai quali risale la suddivisione della pittura cinese in una scuola del nord e in una del sud. Con l'ulteriore sviluppo della stampa a colori furono pubblicati in misura crescente anche manuali illustrati sull'arte della pittura. Il \"Ji\u00e8z\u01d0yu\u00e1n Hu\u00e0zhu\u00e0n\" (\u82a5\u5b50\u56ed\u753b\u4f20, \"Manuale del giardino grande come un granello di senape\"), apparso nel 1679, \u00e8 ritenuto ancora oggi un'opera fondamentale, indispensabile per gli artisti come per gli studenti.\nXilografia.\nAnche la xilografia, gi\u00e0 sviluppata nella dinastia Sui, conobbe uno slancio. Serv\u00ec in particolare per l'illustrazione di opere storiche e fantastiche come pure di libri di testo sulla pittura (\"La sala dei dieci bamb\u00f9\", 1640).\nPorcellana.\nGi\u00e0 nella dinastia Yuan la porcellana, allora nota in Cina gi\u00e0 da secoli, \nsi era conquistata una posizione particolare nei confronti di altri tipi di ceramica quali soprattutto il celadon. Nel periodo Ming per\u00f2 l'arte cinese della porcellana raggiunse un primo culmine. Si afferm\u00f2 il cosiddetto stile bianco-azzurro: il colore azzurro era ottenuto in questo caso dall'alluminato di cobalto CoAl2O4). La porcellana manteneva il suo particolare splendore grazie alla vetrinatura finale applicata sulla pittura.\nAccanto a motivi floreali-ornamentali prevalevano soprattutto rappresentazioni di animali. Le tecniche di produzione furono continuamente perfezionate. A Jingdezhen, \"capitale\" della porcellana cinese gi\u00e0 a partire dal periodo Tang, sorsero numerose nuove manifatture. Per la prima volta la porcellana fu anche esportata in Europa su navi portoghesi, dove trov\u00f2 rapido smercio presso le corti principesche.\nArte della lacca.\nNel periodo Ming raggiunse un alto livello anche l'arte della lacca cinese. La lacca a fessura della dinastia Song fu soppiantata in misura crescente dalla cosiddetta lacca ad intaglio. Dalla lacca applicata in molteplici strati soprattutto su vasi, venivano intagliati modelli geometrici, floreali od ornamentali. Talvolta nascevano anche pretenziose rappresentazioni sceniche.\nNei colori dominavano le lacche rosse e nere; particolari effetti si raggiungevano mediante la combinazione di entrambi i colori nei diversi strati.\nDinastia Qing (1644\u20131911).\nLetteratura.\nAnche la dinastia Qing ha prodotto numerose importanti opere in prosa. In particolare trov\u00f2 diffusione il romanzo cinese classico. Il pi\u00f9 celebre rappresentante di questo genere, \"Il sogno della camera rossa\" (\u7ea2\u697c\u68a6 \"H\u00f3ng L\u00f3u M\u00e8ng\") di C\u00e1o Xu\u011bq\u00edn (\u66f9\u96ea\u82b9; 1719\u20131763), fu composto verso la met\u00e0 del XVIII secolo. Una satira sul sistema dei funzionari e degli esami imperiali dell'epoca \u00e8 rappresentata dal romanzo di Wu Jingzi \"Storia non ufficiale della foresta dei letterati\" del 1749.\nCome narratore nella forma della piccola prosa emerse in particolare P\u00fa S\u014dngl\u00edng (\u84b2\u677e\u9f61; 1640\u20131715) con la sua celebre raccolta \"Strane storie dalla camera di un erudito\" (\u804a\u9f4b\u8a8c\u7570, \"Li\u00e1ozh\u0101i zh\u00ecy\u00ec\").\nYuan Mei cre\u00f2 la maggior parte delle sue numerose poesie, saggi e ritratti negli ultimi dieci anni della sua vita. La sua opera riflette l'interesse degli Yuan per il Buddhismo Zen ed il soprannaturale. Egli divenne famoso soprattutto per le sue poesie, celebrate come \"insolitamente chiare e stilisticamente eleganti\". Nella sua opera teorica sull'arte della poesia, il \"Su\u00edy\u00e1an sh\u012bhu\u00e0\" (\u96a8\u5712\u8a69\u8a71), mise in risalto l'importanza del sentimento personale come pure della perfezione tecnica.\nOltre a ci\u00f2 l'imperatore Qianlong si adoper\u00f2 anche per realizzare una raccolta e catalogazione del patrimonio letterario \nesistente.\nMusica.\nLa forma operistica cinese senza dubbio pi\u00f9 celebre \u00e8 l'Opera di Pechino. Anche se essa assunse la sua forma attuale solo nel XIX secolo, era gi\u00e0 manifestamente popolare nel periodo Qing. L'intreccio, perlopi\u00f9 molto ricco di allusioni, vive della sua mimica e gestualit\u00e0 fortemente coreografate. All'accompagnamento ritmico provvedono tradizionali strumenti a corda e a percussione cinesi.\nNonostante il suo nome l'Opera di Pechino ha le sue origini piuttosto nelle tradizioni operistiche locali, in particolare delle province di Anhui e Hubei, dalle quali provengono non solo due popolari melodie di grande importanza (Xipi ed Erhuang), ma anche la lingua arcaica impiegata nell'Opera di Pechino. Ma si possono provare influenze anche da parte della musica di Qinqiang. Come momento di nascita dell'Opera di Pechino si considera una rappresentazione di compagnie teatrali provenienti da Anhui in occasione del 60\u00ba compleanno dell'imperatore Qianlong nel 1790. Una scena collettiva con attori di Hubei nel 1828 port\u00f2 l'Opera di Pechino nella forma essenzialmente ancora oggi vigente.\nAll'inizio della dinastia Qing si erano definitivamente imposti i pittori letterati; i pittori di professione al contrario non giocavano pi\u00f9 quasi alcun ruolo.\nSono da distinguere essenzialmente tre scuole: la cosiddetta scuola ortodossa vincolata a modelli tradizionali costruiva i suoi dipinti meticolosamente, linea per linea e tonalit\u00e0 per tonalit\u00e0, evitando linee pi\u00f9 sicure, ininterrotte e superfici semplici. Si rinunciava in gran parte anche agli artifici tecnici e al conseguimento di effetti speciali. Uno stile stile pi\u00f9 libero praticava invece la scuola individualistica. I suoi esponenti lavoravano frequentemente con forme sciolte, incorporee cos\u00ec come con effetti di luce ed ombra e crearono cos\u00ec, tra l'altro, dipinti di paesaggi molto suggestivi e animati. Per gli stili di pittura e di vita addirittura bizzarri si fecero notare da ultimo i cosiddetti Otto Eccentrici di Yangzhou, sopraggiunti in seguito. G\u0101o Q\u00edpe\u00ec (\u9ad8\u5176\u4f69; 1660\u20131734) ad esempio era solito dipingere i suoi quadri con le mani, le dita e le unghie. Come caso particolare infine si aggiunge ancora la pittura dei missionari gesuiti presso la corte Qing.\nCelebri esponenti della pittura Qing sono W\u00e1ng Sh\u00edm\u01d0n (\u738b\u6642\u654f; 1592\u20131680), W\u00fa L\u00ec (\u5434\u5386; 1632\u20131718), Sh\u00ed T\u0101o (\u77f3\u6fe4; anche Daoji; 1642\u20131707) e Lu\u00f3 P\u00ecn (\u7f85\u8058; 1733\u20131799). Il principale pittore europeo in Cina fu Giuseppe Castiglione.\nPorcellana.\nL'arte della porcellana cinese fiorita nel periodo Ming ebbe un ulteriore sviluppo sotto i Qing. Al disegno bianco-azzurro di impronta ornamentale un tempo dominante, successe d'ora in avanti un decoro colorato con rappresentazioni particolareggiate, ricche di figure. Ad esempio erano in voga scene della vita di corte o in campagna, rappresentazioni di romanzi classici o scene mitologiche. Si distinguono in particolare la famiglia verde e la famiglia rosa, denominate in base al loro colore predominante. Oltre a ci\u00f2 vi era per contrasto la porcellana Dehua, puramente bianca, spesso utilizzata per sculture, che in Europa \u00e8 chiamata spesso \"blanc de Chine\". Essa assumeva il suo colore intensamente luminoso mediante l'aggiunta di una notevole quantit\u00e0 di feldspato.\nL'arte della porcellana Qing raggiunse un culmine sotto gli imperatori Kangxi, Yongzheng e Qianlong, che esportarono la merce in grande stile in particolare in Europa. A tale riguardo una certa diminuzione fu da registrare dopo che, nel 1709, alla corte di Augusto il Forte a Dresda riusc\u00ec per la prima volta la fabbricazione di porcellana in Europa.\nArte della lacca.\nNella dinastia Qing con la lacca si rivestirono non pi\u00f9 solo vasi, cassettine e simili, bens\u00ec d'ora in avanti anche mobili e soprattutto paraventi.\nPer la prima volta nacque anche la cosiddetta tecnica della lacca di Coromandel: su fondo dipinto a colori venivano poi applicati parecchi strati di lacca. Dopo la completa asciugatura si intagliavano nella lacca disegni in filigrana, cos\u00ec che le superfici colorate sottostanti - spesso separate solo da barriere sottili come un capello - fossero in parte nuovamente visibili. In questo modo in parte nacquero lavori spiccatamente pretenziosi. Nel Linden-Museum a Stoccarda ad esempio si pu\u00f2 vedere un paravento, che narra dettagliatamente della vita e delle opere degli Immortali taoisti.\nParimenti grande popolarit\u00e0 godette l'arte della lacca di madreperla, nella quale si introducevano nella lacca disegni e figure in filigrana fatti di madreperla. Un celebre esempio a tal fine \u00e8 il sontuoso trono da viaggio dell'imperatore Kang Xi nel Museum f\u00fcr Asiatische Kunst a Berlino.\nEpoca moderna.\nLetteratura.\nIn particolare a causa delle influenze europee, la letteratura cinese dopo la caduta della monarchia ereditaria conobbe nuovi impulsi. Pietre miliari al riguardo furono poste dal manifesto di Hu Shi del 1916 come pure dal cosiddetto Movimento del 4 maggio, che avevano entrambi abbracciato la causa del superamento del confucianesimo tradizionale e di una modernizzazione della cultura cinese.\nProsa.\nFondatore della prosa cinese moderna \u00e8 considerato il medico L\u01d4 X\u00f9n (\u9c81\u8fc5; 1881\u20131936). Dopo il tramonto della corrotta dinastia Qing egli sostenne nei suoi racconti e saggi un nuovo orientamento spirituale del popolo cinese ed il superamento delle influenze tradizionali. Sebbene i suoi scritti lo abbiano portato negli anni trenta in conflitto con i comunisti, dopo la sua morte fu strumentalizzato per i suoi fini dal Partito Comunista Cinese al potere da allora.\nIl mancese L\u00e1o Sh\u011b (\u8001\u820d, 1899\u20131966) \u00e8 diventato noto soprattutto per il suo romanzo \"Risci\u00f2\" (\u99f1\u99dd\u7965\u5b50; \"Lu\u00f2tuo Xi\u00e1ngzi\") e il dramma \"Casa da t\u00e8\" (\u8336\u9928; \"Ch\u00e1gu\u01cen\").\nTra i pi\u00f9 politici degli scrittori dell'epoca cinese moderna si annovera M\u00e1o D\u00f9n (\u8305\u76fe; 1896\u20131981), che veniva originariamente dal campo del giornalismo. Non solo prese apate nel 1921 alla fondazione del Partito Comunista Cinese, ma in seguito lavor\u00f2 anche come segretario privato di Mao nonch\u00e9 infine come Ministro della cultura. I suoi capolavori sono i romanzi \"Bachi da seta primaverili\" (\u6625\u8695; \"Ch\u016bnchiji\") e \"Mezzanotte\" (\u5b50\u591c; \"Z\u01d0y\u00e8\").\nB\u0101 J\u012bn (\u5df4\u91d1; 1904\u20132005) infine deve la sua importanza letteraria alla sua ampia produzione di romanzi, ad esempio la \"Trilogia d'amore\" (\u7231\u60c5; \"\u00c0iq\u00edng\") del 1936 e la \"Trilogia del torrente\" (\u6fc0\u6d41; \"J\u012bli\u00fa\") del 1940, ma anche alla sua attivit\u00e0 come traduttore di letteratura straniera e come pioniere del movimento esperanto in Cina.\nLirica.\nAnche nel campo della lirica, in seguito al manifesto di Hu Shi del 1916 come pure al Movimento del 4 maggio 1919, la letteratura cinese abbandon\u00f2 i vincoli tradizionali. Cos\u00ec le poesie cinesi moderne (\u65b0\u8a69, \"verso libero\") superano ad esempio \ngli stretti requisiti formali del \"Jintishi\" e generalmente non seguono pi\u00f9 un modello determinato.\nDal punto di vista contenutistico si possono individuare forti influenze della lirica europea, le quali sono da ascrivere in particolare ai poeti ritornati dall'Inghilterra, dalla Francia e dalla Germania. Cos\u00ec ad esempio Xu Zhimo nei suoi poemi romantici si ricollega all'opera dei poeti inglesi Keats e Shelley.\nCelebri poeti cinesi del periodo tra la caduta della monarchia e la fondazione della repubblica popolare sono ad esempio H\u00fa Sh\u00ec (\u80e1\u9002/\u80e1\u9069, 1891-1962), K\u0101ng B\u00e1iq\u00edng (\u5eb7\u767d\u60c5, 1896-1959) nonch\u00e9 la signora B\u012bng X\u012bn (\u51b0\u5fc3, 1900-1999). Anche il poliedrico talento di Gu\u014d M\u00f2ru\u00f2 (\u90ed\u6cab\u82e5, 1892-1978) ha raggiunto traguardi importanti\nnel settore della lirica.\nPittura.\nDopo il crollo della dinastia Qing nella pittura cinese ebbe luogo una differenziazione fino ad allora non conosciuta. Molti artisti sotto molteplici influenze politiche e culturali si staccarono dai modelli tradizionali e svilupparono stili estremamente individuali.\nI quadri di Q\u00ed B\u00e1ish\u00ed (\u9f50\u767d\u77f3; 1864\u20131957) si caratterizzano per strutture semplici e pennellate veloci, abili. Tra i suoi soggetti preferiti si annoverano scenari campestri, attrezzi agricoli, ma soprattutto raffigurazioni di animali e di piante particolarmente efficaci dal punto di vista realistico.\nX\u00fa B\u0113ih\u00f3ng (\u5f90\u60b2\u9e3f; 1895\u20131953) import\u00f2 tecniche europee nella pittura cinese; \u00e8 divenuto famoso ad esempio come pittore di cavalli al galoppo. Negli anni 1930 realizz\u00f2 influenti dipinti come \"Tian Heng e i cinquecento ribelli\", \"Jiu Fanggao\" e \"Pioggia primaverile sul fiume Lijiang\". Alle moderne opere dell'arte europea si orient\u00f2 L\u00edn F\u0113ng Mi\u00e1n (\u6797\u98a8\u7720; 1900\u20131991), a lungo bandito dalla politica culturale ufficiale. Colori sgargianti, forme appariscenti e ricchi contenuti improntano la sua opera.\nPi\u00f9 fortemente legato alla tradizione cinese rimase il pittore di fiori e paesaggi P\u0101n Ti\u0101nsh\u00f2u (\u6f58\u5929\u58fd; 1897\u20131971). Dei pittori delle accademie della dinastia Song meridionale egli adott\u00f2 ad esempio i lavori con contrasti acuti e grandi superfici piatte. L'arte di F\u00f9 B\u00e0osh\u00ed (\u5085\u62b1\u77f3; 1904\u20131965) si riallaccia da un lato alla pittura erudita individualistica di Sh\u00ed T\u0101o, ma fu alimentata anche da influenze della scuola giapponese Nihonga. Improntano il suo stile un tratteggio rapido e tuttavia accurato ed una tessitura asciutta, ma d'altra parte anche lavaggi su grandi superfici vuote. Dal punto di vista tematico dominano i paesaggi come pure le rappresentazioni di figure storiche e mitologiche. Nella pittura di paesaggi si specializz\u00f2 anche L\u01d0 K\u011br\u01cen (\u674e\u53ef\u67d3; 1907\u20131989). A lui \u00e8 attribuito il motto \"scrivere una biografia dei monti e dei fiumi della patria\". Anch'egli lavor\u00f2 spesso con superfici vuote e diede grande attenzione al rapporto tra luce e ombra.\nXilografia.\nNegli anni 1930 conobbe una rinascita l'arte della xilografia, saldamente stabilita in Cina gi\u00e0 dai tempi della dinastia Sui. Forza motrice fu in questo caso Lu Xun, che vide in ci\u00f2 un efficace strumento di propaganda nella lotta per la conquista delle masse - perlopi\u00f9 analfabete. Nel 1931 fond\u00f2 a Shanghai un \"Gruppo di dissertazione e di studio per la xilografia\" e organizz\u00f2 esposizioni in clandestinit\u00e0 contro l'accanita resistenza del Guomindang al potere. Dal punto di vista stilistico nelle xilografie di questo periodo si possono rilevare accanto alla tradizione cinese anche influenze sovietiche, giapponesi e tedesche; un ruolo centrale gioc\u00f2 in proposito l'arte di K\u00e4the Kollwitz.\nDal punto di vista contenutistico dominavano all'inizio soprattutto appelli alla lotta contro gli invasori giapponesi; dopo la cacciata di questi ultimi furono assunti come temi centrali ad esempio la riforma agraria, la costruzione dell'industria, la parit\u00e0 dei diritti della donna, il miglioramento della sanit\u00e0 pubblica e simili. Importanti xilografi furono L\u01d0 Hu\u00e1 (\u674e\u83ef, 1907-1994) e G\u01d4 Yu\u00e1n (\u53e4\u5143, 1919-1996).\nArte nella Repubblica popolare cinese.\nLetteratura.\nDopo la fondazione della Repubblica popolare cinese nel 1949 la letteratura cinese si trov\u00f2 saldamente nelle mani della politica ufficiale del partito: secondo una massima di Mao Zedong essa doveva \"servire le masse\" e \"assumere il punto di vista delle masse\". Fondamentali furono al riguardo alle cosiddette direttive di Yan'an. Illustri scrittori come H\u00fa F\u0113ng (\u80e1\u98a8, 1902\u20131985) e D\u012bng L\u00edng (\u4e01\u73b2, 1904\u20131986) si videro esposti a massicce repressioni e campagne statali. Godettero invece di favore gli autori che si interessavano a temi di propaganda socialisti come la lotta di classe, il processo di collettivizzazione in agricoltura o il progresso dell'industrializzazione. Da citare sono ad esempio Zh\u00e0o Sh\u00f9l\u01d0 (\u8d99\u6a39\u7406, 1906\u20131970),che era divenuto famoso per il romanzo \"Cambiamenti nel villaggio della famiglia Li\" (\u674e\u5bb6\u5e84\u7684\u53d8\u8fc1; \"L\u01d0ji\u0101 zhu\u0101ngde bi\u00e0nji\u0101n\") del 1946, A\u00ec W\u00fa (\u827e\u829c, *1904), che nella sua opera \"Temprato cento volte\" (\u767e\u70bc\u6210\u94a2 \"B\u01ceili\u00e0n ch\u00e9ngg\u0101ng\") del 1958 glorifica la bellezza della produzione industriale, o Du Pengch\u00e9ng (\u6392\u822b\u7a0b, 1921\u20131991), che descrive le sfide la costruzione delle linee ferroviarie. Oltre a ci\u00f2 fu incoraggiato in grande misura artisticamente il secondo ordine, come ad esempio innocue storie popolari in stile tradizionale da epigoni o anche canzoni da ballo nello stile dell\"Opera di Yangge\".\nSimilmente a quanto accadde nel campo della pittura l'apertura politica della Cina a partire dal 1979 port\u00f2 con s\u00e9 anche per la letteratura una certa liberalizzazione. La cosiddetta \"letteratura delle cicatrici\" (\u4f24\u75d5\u6587\u5b66; \"sh\u0101ngh\u00e9n w\u00e9nxu\u00e9\") ad esempio assunse come ulteriore tema centrale le esperienze parzialmente traumatiche degli ambienti della popolazione ai tempi della rivoluzione culturale. Opere centrali del genere sono tra gli altri il racconto \"Il maestro di classe\" (\u73ed\u4e3b\u4efb; \"B\u0101nzh\u01d4r\u00e8n\u00ec\") di Li\u00fa X\u012bnw\u01d4 (\u5218\u5fc3\u6b66, *1942), \"Ferite\" (\u4f24\u75d5; \"Sh\u0101ngh\u00e9n\") di L\u00fa X\u012bnh\u00faa (\u5362\u65b0\u534e, *1954) o \"Acero rosso\" (\u67ab; \"F\u0113ng\") di Zh\u00e8ng Y\u00ec (\u90d1\u4e49, *1947).\nAlla letteratura delle cicatrici segu\u00ec poi la \"letteratura del nuovo periodo\", pi\u00f9 fortemente rivolta ai problemi della vita quotidiana. Qui ad esempio erano trattati temi come la burocrazia, la parit\u00e0 dei diritti della donna, o il bisogno di riforme nell'industria. Esponenti conosciuti sono tra gli altri Ji\u01ceng Z\u01d0l\u00f3ng (\u848b\u5b50\u9f8d, *1941) nonch\u00e9 l'autrice Sh\u00e9n R\u00f3ng (\u8af6\u5bb9, *1950). Del resto sorse un'influente letteratura regionale e popolare, che veniva incontro ai bisogni delle grandi masse.\nUno sviluppo ebbe in particolare anche la lirica cinese di tono elevato, quasi non pi\u00f9 esistente durante la fase maoista della Repubblica Popolare. \u00c8 da citare in particolare il notevole disagio nelle relazioni sociali espresso dalla cosiddetta\n\"poesia della nebbia\" (\u6726\u80e7\u8bd7; \"m\u00e9ngl\u00f3ngsh\u012b\"). All'inizio essa circolava solo in edizioni private e in oscuri periodici semilegali. La prima e poesia di questa tendenza stilistica fu composta nel 1979 da B\u011bi D\u01ceos (\u5317\u5c9b, *1949) e aveva come titolo \"La risposta\" (\u56de\u7b54; \"Hu\u00edd\u00e1\"). Altri rappresentanti conosciuti della poesia della nebbia sono ad esempio G\u00f9 Ch\u00e9ng (\u987e\u57ce, *1956) e Sh\u016b T\u00edng (\u8212\u5a77, *1952).\nAnche la letteratura moderna, tuttavia, fu esposta periodicamente sempre pi\u00f9 a una notevole repressione da parte dello stato, in particolare ad esempio nel corso della \"campagna contro l'inquinamento spirituale\" (\"jingshen wuran\") a partire dal 1983. Ma un notevole regresso si ebbe soprattutto dopo la repressione della protesta studentesca a Piazza Tiananmen nel 1989.\nPittura.\nDopo la presa del potere dei comunisti nel 1949 si diffuse anche lo stile, sorto nell'Unione Sovietica, del realismo socialista, sulla base del quale l'arte era frequentemente realizzata come produzione di massa. \nParallelamente a questo sorse una tendenza artistica di impronta contadina, che si occupava della vita quotidiana nelle campagne segnatamente nei dipinti murali e nelle esposizioni. L'arte tradizionale cinese ebbe una certa ripresa dopo la morte di Stalin nel 1953 e in particolare dopo la \"Campagna dei cento fiori\" del 1956\u201357.\nArtisti alternativi, diversi dalle tendenze stilistiche ufficialmente sanzionate, poterono affermarsi sempre solo in determinati periodi, nei quali fasi di pi\u00f9 intensa repressione e censura da parte dello stato si alternarono ad altre di maggiore liberalit\u00e0. L'artista contemporaneo cinese che ha continuato a mantenere l'arte cinese affermata in tutto il mondo \u00e8 stato Ho Kan. Ho Kan ha svolto un ruolo fondamentale nello sviluppo della storia dell'arte cinese di tutto il XX secolo.. Ho Kan con altri artisti contemporanei, come Hsiao Chin, Li Yuan-chia ha fondato il primo vero movimento artistico contemporaneo in Cina, noto come \"Top-Fan Group\". Dopo la repressione della Campagna dei cento fiori e in particolare in seguito alla Rivoluzione culturale, l'arte cinese era caduta in letargo e ha continuato ad essere promossa a livello internazionale solo grazie a famosi pittori cinesi come Ho Kan. Dopo le riforme di Deng\u2019schen a partire dal 1979 circa si deline\u00f2 una svolta. Alcuni artisti poterono recarsi in Europa a fini di studio; furono tollerate anche esposizioni sull'arte occidentale contemporanea nonch\u00e9 la pubblicazione della esigente rivista artistica \"Review of Foreign Art\". Mentre il gruppo di artisti \"Le stelle\" si ispirava alla tradizione dell'arte moderna classica europea, i pittori del \"Graffio\" si impegnavano per il superamento e l'elaborazione artistica della sofferenza portata sulla Cina dalla Rivoluzione culturale.\nLe redini furono per\u00f2 tirate pi\u00f9 forte nel 1982, quando il governo in seguito ad una \"campagna contro l'inquinamento religioso\" diffam\u00f2 l'arte contemporanea come \"borghese\", chiuse parecchie esposizioni e occup\u00f2 la redazione di \"Art Monthly\" con membri allineati.\nCome reazione alla desolazione artistica che si diffondeva da allora in avanti, nacque il Movimento '85 che si richiamava al Dadaismo, in particolare a Marcel Duchamp, nonch\u00e9 alla \"pop art\" americana e all'arte d'azione contemporanea. Esso pot\u00e9 almeno organizzare alcune importanti esposizioni, come ad esempio l'\"Esposizione Zero di Shenzen\", il \"Festival dell'arte giovanile\" a Hubei nel 1986 nonch\u00e9 l'esposizione \"Cina/Avanguardia\" a Pechino nel 1989. Malgrado la massiccia repressione e impedimento il Movimento '85 rest\u00f2 in vita durante gli anni e contribu\u00ec da ultimo anche alle proteste di Piazza Tienanmen nel giugno 1989.\nDopo quella sanguinosa repressione, l'arte cinese torn\u00f2 a soccombere. Alcuni artisti nel periodo seguente emigrarono, altri continuarono a lavorare in clandestinit\u00e0. Ma in questo periodo nacque anche il \"political pop\", che unisce elementi del realismo socialista con la \"pop art\" americana, per fustigare l'accettazione di strutture capitalistiche sulla base di un sistema statale ancora autoritario. Rappresentanti di questa tendenza sono ad esempio i \"Nuovi gruppi della storia\" e il \"Gruppo degli elefanti dalla coda lunga\". Ma anche il lavoro di questa corrente artistica fu ampiamente ostacolato dalle autorit\u00e0.\nNondimeno numerosi artisti cinesi ottennero riconoscimento internazionale e ad esempio nel 2000 furono invitati alla mostra \"documenta\" di Kassel in Germania. Questo viene ricondotto non da ultimo all'attivit\u00e0 impegnata fuori della Repubblica Popolare di attivi curatori di musei come Hou Hanru. Ma anche curatori all'interno del paese come Gao Minglu diffusero l'idea dell'arte come potere forte all'interno della cultura cinese.\nTra i pi\u00f9 illustri artisti contemporanei si annoverano W\u00e1ng Gu\u01cengy\u00ec (\u738b\u5e7f\u4e49; *1956), X\u00fa B\u012bng (\u5f90\u51b0; *1955), Wu Shan Zhuan (*1960), Hu\u00e1ng Y\u01d2ng P\u012bng (\u9ec4\u6c38\u782f, *1954), W\u00e9nd\u00e1 G\u01d4 (\u8c37\u6587\u9054, *1956), L\u01da Sh\u00e8ngzh\u014dng (\u5415\u80dc\u4e2d, *1952) e M\u01ce Q\u012bngy\u00fan (\u9a6c\u9752\u4e91, *1965).\nFilm.\nNella prima fase della Repubblica Popolare l'industria cinematografica si ritrov\u00f2 saldamente nelle mani del Partito e fu ampiamente strumentalizzata per scopi propagandistici. Opere centrali di questo periodo sono ad esempio \"Il battaglione rosso delle donne\" (\u7ea2\u8272\u5a18\u5b50\u519b; \"H\u00f3ngs\u00e8 ni\u00e1ngzi j\u016bn\") del 1961 o \"L'oriente \u00e8 rosso\" (\u4e1c\u65b9\u7ea2; \"D\u014dngf\u0101ng h\u00f3ng\") del 1965. Durante la Rivoluzione culturale invece anche la produzione cinematografica fu quasi completamente abbandonata. Dopo la riprese dell'attivit\u00e0 a partire dal 1972 circa, nacquero poi pellicole indipendenti, che incontrarono grande riconoscimento in parte anche a livello internazionale e ottennero perfino un'importante influenza sul cinema \"occidentale\". Sono da citare in particolare i film \"wuxia\" e i film di arti marziali. Sul modello della Biennale di Venezia fu creata per il mondo cinematografico cinese la Biennale di Kwangju.\nMusica.\nIl rock cinese nato sul continente negli anni ottanta, unisce la musica strumentale cinese di tipo tradizionale con la musica rock and roll occidentale. Storicamente l'inizio si ebbe con lo stile \"X\u012bb\u011bif\u0113ng\" (\u897f\u5317\u98ce, \"Vento del Nord-ovest\") dal forte orientamento politico-idealistico, diventato di moda nel 1986. Nel 1988 si aggiunsero i malinconici \"Qi\u00fag\u0113\" (\u56da\u6b4c, \"Canti della prigione\"). Per contro, il rock cinese conobbe il successo nel 1989, quando fu tra i mezzi di espressione della protesta studentesca su Piazza Tienanmen. Gruppi e musicisti rock cinesi conosciuti sono \"H\u016bx\u012b\" (\u547c\u5438, \"Respirazione\"), \"Y\u01cenj\u00ecngsh\u00e9\" (\u773c\u955c\u86c7, \"Cobra\"), \"Z\u0101ng Ti\u0101nshu\u00f2\" (\u81e7\u5929\u6714, \"Luna della fortuna\"), \"B\u00f9d\u01ceow\u0113ng\" (\u4e0d\u5012\u7fc1, \"Infallibili\"), Cui Jian nonch\u00e9\u00a0\u2013 forse i pi\u00f9 noti \u2013 \"H\u0113i B\u00e0o\" (\u9ed1\u8c79, \"Pantere Nere\").\nOltre a ci\u00f2 \u00e8 da citare il \"Cantopop\" prodotto nei dintorni di Canton e Hong Kong, che accanto ad elementi della musica cinese tradizionale ha accolto influenze dal campo del jazz, del rock, del blues come pure della musica elettronica. Tra i pi\u00f9 importanti interpreti si contano Anita Mui, Leslie Cheung, Alan Tam, Priscilla Chan, Danny Chan, Jacky Cheung, Andy Lau nonch\u00e9 la band \"Beyond\". Taiwan infine si \u00e8 affermata come il baluardo dell'hip-hop cinese in Estremo Oriente.\nArte popolare cinese.\nMentre le forme artistiche gi\u00e0 menzionate furono recepite in primo luogo dalle classi sociali superiori, in particolare dalla classe degli eruditi, in Cina si form\u00f2 anche un'arte popolare accessibile a pi\u00f9 ampi strati sociali.\nArti figurative.\nNel campo della pittura, o meglio della xilografia, sono da citare innanzitutto i cosiddetti quadri a torre, rappresentazioni di dei, immagini mitologiche o figure storiche, che dovrebbero portare protezione e fortuna alla propria casa. Da qui si svilupparono i dipinti di Capodanno, tematicamente pretenziosi e rinnovati ogni anno, che raffigurano ad esempio scene di antiche saghe e drammi popolari. Entrambe le forme d'arte conobbero una rinascita, quando all'inizio degli anni 1950 furono scoperte come strumento di propaganda dal regime comunista della Repubblica Popolare Cinese. In seguito a questo nacque anche la pittura contadina cinese, propagandata dal Partito.\nArti dello spettacolo.\nUna cosa da citare \u00e8 inoltre il teatro delle marionette cinesi (\u5080\u5121\u622f; \"ku\u01d0l\u011bix\u00ec\", anche: \u6728\u5076\u622f; \"m\u00f9\u01d2ux\u00ec\"), nel quale si raccontano storie o si svolgono monologhi ovvero dialoghi comici al suono di sonagli, tamburi e strumenti ed arco. Si deve distinguere lo spettacolo con marionette in senso stretto, con pupazzi mossi da bastoni, con pupazzi mossi da fili di ferro e pupazzi mossi con le mani (burattini). Accanto a questo c'\u00e8 la forma particolare del cosiddetto teatro della ombre cinesi: qui figure grandi 30\u201370\u00a0cm, che ricordano profili in filigrana e sono rivestite con pergamena di manzo, sono mosse da attori invisibili davanti ad una sorgente luminosa. Dal punto di vista dei temi il teatro delle marionette fa propri spunti popolareschi della tradizione cinese, che sono tuttavia quasi sempre espressi in modo molto libero ed improvvisato.\nAccanto a ci\u00f2, gi\u00e0 dai tempi del periodo Han godono di grande considerazione ad esempio anche acrobati, funamboli, giocolieri ed esibizioni con animali.\nLetteratura.\nLe grandi masse del popolo cinese invece furono a lungo escluse dalla letteratura a causa del loro analfabetismo. All'inizio del XX secolo per\u00f2 diventarono di moda i cosiddetti racconti per immagini. Essi comunicano per lo pi\u00f9 temi popolari e divertenti e si servono in questo, oltre alla successione delle immagini, di una lingua rudimentale, semplice e concisa, alla quale bastano un migliaio di caratteri. Anch'essi furono strumentalizzati da varie parti per la propaganda politica. \u00c8 da menzionare ad esempio il racconto per immagini \"La storia di un governo di scimmie\" rivolto contro il regime di Yuan Shikai. Con la crescente alfabetizzazione nella Repubblica Popolare nacque oltre a ci\u00f2 una voluminosa letteratura di consumo.\nAccoglienza dell'arte cinese in Occidente.\nGi\u00e0 a partire dall'antichit\u00e0 arrivavano in Europa via terra, in particolare lungo la Via della Seta, oltre a seta, metalli preziosi e spezie, anche manufatti artistici cinesi, sia pure in quantit\u00e0 limitata. Una repentina crescita delle esportazioni d'arte doveva per\u00f2 registrarsi dopo la scoperta della via marittima verso la Cina da parte dei Portoghesi nel 1514.\nPorcellana.\nFurono in primo luogo i Portoghesi e gli Spagnoli che trasportarono per nave in Europa soprattutto porcellane e lacche in grandi quantit\u00e0. Gi\u00e0 re Filippo II di Spagna possedeva una collezione di porcellane di pi\u00f9 di 3.000 pezzi. Nel XVII secolo il commercio delle Indie Orientali pass\u00f2 nel frattempo sempre pi\u00f9 nelle mani degli Olandesi e dei Britannici. Dai porti olandesi le corti principesche di tutta Europa erano rifornite in particolare dell'apprezzata porcellana bianco-azzurra. Essa non serviva solo per le stoviglie di uso comune, ma godeva di grande popolarit\u00e0 anche per la mensola del camino o come arredamento per i celebri \"gabinetti di porcellana\" dei castelli europei. In parte in Cina fu addirittura prodotta porcellana appositamente per l'esportazione (cfr. Porcellana cinese su ordinazione).\nMolto presto anche in Europa si tent\u00f2 di imitare la porcellana cinese. I primi tentativi sono documentati gi\u00e0 nell'Italia del tardo XV secolo, dove per quanto riguarda il prodotto finale potrebbe essersi trattato forse pi\u00f9 di un vetro color latteo. Pi\u00f9 tardi la porcellana bianco-azzurra influenz\u00f2 l'arte europea della maiolica, in particolare la produzione delle manifatture olandesi di Delft. La fabbricazione della porcellana vera e propria riusc\u00ec invece solo nel 1709 a Johann Friedrich B\u00f6ttger, attivo presso la corte di Augusto il Forte a Dresda. Nel corso del XVIII secolo, in seguito a ci\u00f2, sorsero manifatture in tutte le principali corti principesche del continente (dopo Mei\u00dfen tra le altre Vienna, S\u00e8vres, Nymphenburg, Copenhagen, Napoli). Pi\u00f9 tardi infine la porcellana divenne una parte non pi\u00f9 trascurabile della quotidiana cultura europea.\nArte della lacca.\nParimenti esportata fu l'arte della lacca cinese, sebbene in questo caso in generale si desse preferenza ai prodotti del Giappone. Al tempo della grande esportazione d'arte, infatti, il Regno delle Isole con il suo modello aveva da tempo superato la Cina in questo campo. Di grande considerazione godevano da un lato i mobili in lacca con dispendiose pitture e incrostazioni. Dall'altro si era soliti pannellare volentieri i gabinetti d'arte principeschi con elementi di paraventi smontati. Come collezionisti di lacche furono attivi tra gli altri il principe Federico Guglielmo di Brandeburgo nonch\u00e9 il re Carlo II d'Inghilterra; entrambi erano entrati in contatto per la prima volta con l'arte cinese durante dei soggiorni di studio nei Paesi Bassi.\nTappeti.\nUn terzo bene d'esportazione che veniva richiesto erano i tappeti cinesi, che in particolare erano trasportati per nave verso Amsterdam e Londra e da l\u00ec distribuiti alle corti principesche europee. In seguito vennero imitati, in primo luogo nel quadro della moda delle cineserie, prima di diventare infine il punto di partenza di una propria, autonoma cultura dei tappeti europea.\nCineserie.\nMeno recepita fu innanzitutto la pittura cinese. I motivi cinesi trovarono accesso nell'arte europea tutt'al pi\u00f9 in forma molto distorta, cio\u00e8 per mezzo delle cineserie diventate di moda nel XVIII secolo. \"Tipici\" paesaggi con pagode e padiglioni, stagni e ponti ad arco nonch\u00e9 la popolazione a ci\u00f2 abbinata, si ritrovano ad esempio su arazzi, tappezzerie e tappeti. Talvolta ci si ciment\u00f2 anche - quasi sempre piuttosto maldestramente - con l'imitazione dell'architettura cinese; uno dei pi\u00f9 noti esempi a tal fine \u00e8 il castello sassone di Pillnitz presso Dresda o la Villa Valmarana presso Vicenza. Anche l'arte dei giardini cinesi fu ripresa, per la prima volta nel 1759 da William Chambers nei Kew Gardens.\nLa scoperta della letteratura cinese.\nLa ricezione della letteratura cinese si fece attendere invece addirittura fino al 1900 circa. Per l'Italia, a parte le prime traduzioni dei testi classici confuciani a cura dei gesuiti Michele Ruggieri e Prospero Intorcetta nei secoli XVI e XVII, il primo incontro con la letteratura cinese si ebbe nel 1883 con \"Il dente di Budda\", traduzione di Alfonso Andreozzi del grande romanzo \"Shuihu zhuan\". Le liriche cinesi, attraverso l'adattamento francese del \"Livre de Jade\" (Parigi, 1867) di Judith Walter, ispirarono a Tullo Massarani il suo \"Libro di giada\" (1882) e ad altri letterati numerose fortunate antologie. Ancora oggi fondamentale per la conoscenza della cultura cinese fu poi il saggio di Guido Amedeo Vitale, \"Pekinese rhymes\", (Pechino, 1896).\nNel XX secolo la conoscenza della cultura e della letteratura cinese si diffuse in tutta Europa, esercitando talora anche un'importante influenza su alcuni autori. Tra gli scrittori di lingua inglese, ad esempio, fu in particolare Ezra Pound a riprendere il metodo della lirica cinese. Un'ampia accoglienza ebbe anche \"La montagna di giada\" (1929) di Witter Bynner, un adattamento soprattutto di poesie della dinastia Tang.\nIn Italia, un contributo particolare alla conoscenza della Cina e della sua cultura venne anche dai libri di viaggio. Basti citare, per tutti, il racconto del viaggio del 1907 di Luigi Barzini e Scipione Borghese da Pechino a Parigi in automobile, e i resoconti di letterati e giornalisti tra gli anni '20 e '30, fino ad arrivare, negli anni '50, alla Cina divenuta Repubblica Popolare Cinese, di cui pure esistono importanti e significative testimonianze ad opera di giornalisti ed intellettuali italiani.\nProprio a partire dagli anni '50, le traduzioni, sempre pi\u00f9 spesso direttamente dal cinese, hanno ampliato il loro ambito, abbracciando poesia, narrativa, saggistica e mettendo in luce l'opera di sinologi e traduttori di valore, Martin Benedikter per la poesia Tang, Renata Pisu, Primerose Gigliesi, Edoarda Masi per la narrativa e la saggistica.\nArte cinese nei musei europei.\nGrandi raccolte di arte cinese si trovano, tra gli altri, nei seguenti musei europei:"}
{"id": "1729317", "revid": "287204", "url": "https://it.wikipedia.org/wiki?curid=1729317", "title": "Cara\u00fabas (Para\u00edba)", "text": "Cara\u00fabas \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729318", "revid": "75435", "url": "https://it.wikipedia.org/wiki?curid=1729318", "title": "SS Cornelius", "text": ""}
{"id": "1729319", "revid": "1573940", "url": "https://it.wikipedia.org/wiki?curid=1729319", "title": "Coturnicops", "text": "Coturnicops () \u00e8 un genere di uccelli della famiglia dei Rallidi.\nTassonomia.\nComprende tre specie:\nCiascuna specie occupa un areale ben distinto; il rallo di Swinhoe vive nell'Asia orientale, mentre le altre due specie sono proprie del continente americano: il rallo giallo si incontra nelle regioni orientali e centrali del Nordamerica e quello marezzato in quelle settentrionali e sud-orientali del Sudamerica."}
{"id": "1729320", "revid": "123924068", "url": "https://it.wikipedia.org/wiki?curid=1729320", "title": "Roccadaspide", "text": "Roccadaspide (: ,\" 'A R\u00f2cca\" in dialetto locale) \u00e8 un comune italiano di abitanti della provincia di Salerno in Campania, noto in particolare per il suo centro storico e per la produzione del marrone di Roccadaspide, una particolare variet\u00e0 di castagna a cui \u00e8 riconosciuto il marchio IGP. \u00c8 il centro principale della val Calore.\nGeografia fisica.\nTerritorio.\nIl comune si trova a nord-ovest del Cilento e si estende lungo la valle del fiume Calore Lucano. Il centro urbano dista circa 59\u00a0km da Salerno e 20\u00a0km da Paestum. Il suo territorio rientra nel Parco nazionale del Cilento e Vallo di Diano.\nClima.\nIl clima \u00e8 tipicamente mediterraneo con inverni ed autunno umidi ed estati lunghe, secche e ventilate. Le precipitazioni si concentrano prevalentemente nei mesi autunnali ed invernali e le precipitazioni raramente acquisiscono carattere nevoso. Le temperature raramente scendono sotto i \u00b0 e raggiungono picchi di 42\u00b0 nelle ondate di caldo estive. Nell'agosto del 2003 (durante la grande Ondata di caldo dell'estate 2003) la temperatura, per pi\u00f9 giorni, ha sfiorato i 45\u00b0.\nOrigini del nome.\nLe origini del nome di Roccadaspide sono state al centro di incomprensioni ed erroneit\u00e0. Alcuni, infatti, ritengono che il nome della citt\u00e0 derivi dall'aspide, serpente che era molto comune nella zona ai tempi dell'edificazione del centro abitato. Per tal motivo, alla fine degli anni novanta fino all'inizio del secolo in corso, il comune ha preso il nome di \"Rocca d'Aspide\", per poi tornare all'originale.\nAltri invece ritengono che la prima parte del nome sia un chiaro riferimento alla sua impervia ed arroccata posizione geografica, mentre la seconda parte derivebbe da \"aspar\", vocabolo medioevale che identifica un palo da vigneto, forse per la presenza di un bosco in zona dove venivano lavorati e prodotti questi pali.\nUn'ulteriore ipotesi fa derivare il nome da un rampollo della \"Gente Aspro romana\" che sarebbe divenuto Direttore del villaggio ai tempi dell'Impero Romano.\nMa tralasciando ogni altra ipotesi, la tesi pi\u00f9 probabile invece, appare quella secondo cui il nome deriverebbe dall'unione del termine \"rocca\", che starebbe a significare l'originaria fortificazione attorno al quale si \u00e8 sviluppato il primo nucleo urbano, col termine greco \"aspis\", che significa scudo, difesa e che richiamerebbe alla funzione originaria del maniero.\nStoria.\nEpoca classica.\nI primi insediamenti nel territorio vengono ricondotti alla civilt\u00e0 greca ed etrusca.\nIn particolare in localit\u00e0 Tempalta, luogo caratterizzato da basse collinette a ridosso della vicina piana del Sele, sono state portate alla luce le tracce di insediamenti abitativi e di una necropoli i cui materiali vengono datati a partire dalla seconda met\u00e0 del VII secolo a.C. e fino a tutto il IV secolo a.C. Tali elementi documentano la presenza di indigeni nel territorio, probabilmente di stirpe etrusca, insediati nella zona prima della fondazione della vicina citt\u00e0 greca di Paestum (i cui ruderi sono oggi ricompresi nel territorio del comune di Capaccio) avvenuta invece successivamente tra la fine del VII ed i primi decenni del VI secolo a.C.\nIn localit\u00e0 Fonte invece, presso la sorgente del fiume Cosa (piccolo corso d'acqua che si versa nel fiume Calore Lucano), sono stati ritrovati i resti di un santuario, datati invece intorno ai primi decenni del VI secolo a.C., che fanno ritenere che ivi fosse ubicato un luogo di culto extraurbano, dedicato ad una divinit\u00e0 delle acque e che ebbe vita molto lunga nel tempo. \u00c8 assai probabile che il luogo di culto fosse stato costruito dagli abitanti di stirpe greca della vicina Paestum in quanto gli elementi ritrovati sono molto simili a quelli rinvenuti nel vicino Heraion alla foce del Sele. \u00c8 da ritenere che i coloni greci, che oramai si erano insediati nella zona, avevano posto il suddetto santuario presso uno dei confini del proprio territorio allo scopo di instaurare, con i pi\u00f9 antichi abitanti del luogo, dei rapporti di contatto e scambio all'insegna del sacro.\n\u00c8 stata inoltre avanzata un'ipotesi secondo la quale si ritiene che, a partire dal III secolo d.C. - periodo durante il quale si afferm\u00f2 il Cristianesimo nella vicina Paestum - Roccadaspide sia stata un casale greco nel quale fossero stati edificati luoghi di culto cristiano.\n\u00c8 pi\u00f9 probabile per\u00f2, che il primo nucleo urbano organizzato, sia sorto solo a partire dal VII secolo d.C., quando la vicina citt\u00e0 di Paestum fu gradualmente abbandonata a causa dell'impaludamento della zona e alle successive incursioni lungo la costa dei Saraceni e dei Normanni, che portarono gli abitanti di Paestum a cercare rifugio sulle colline circostanti.\nMedioevo.\nDurante il medioevo la storia di Roccadaspide segu\u00ec le sorti delle vicende feudali che interessarono la regione, ma scarne sono le fonti attraverso le quali \u00e8 possibile ricostruirne il passato e di conseguenza spesso non risulta agevole capire le vicende che portano al trasferimento della signoria sul territorio rocchese.\nSecondo alcuni autori, all'epoca del Principato di Salerno, intorno alla seconda met\u00e0 del X secolo d.C., fu la casata normanna degli Altavilla (Hauteville) a creare nel territorio di Roccadaspide il primo borgo fortificato.\nTuttavia le prime notizie documentali certe risalgono alla fine del X secolo d.C. e attestano che Roccadaspide era chiamata \"Casavetere di Capaccio\" o \"San Nicola de Aspro\". Tali elementi confermano l'esistenza di antichi legami con le popolazioni di Capaccio nonch\u00e9 l'esistenza di un'antica chiesa probabilmente bizantina. Le fonti riportano inoltre che \"S. Nicola de Aspro\", tra la fine del X secolo e l'inizio dell'XI secolo, faceva parte della contea di Capaccio, la quale era soltanto una parte del pi\u00f9 ampio Gastaldato di Lucania.\nNell'archivio dell'Abbazia territoriale della Santissima Trinit\u00e0 di Cava de' Tirreni, \u00e8 stato rinvenuto un atto notarile del 15 maggio 1092, il quale prova che a quel tempo Roccadaspide fosse una badia dipendente dall'Abbazia di Cava de' Tirreni e che vi fosse una chiesa eretta in un perimetro delimitato da una rocca e da mura (testualmente si legge: \"S. Nikolai constructam intra Castellum quod asprium dicitur\").\nA partire dal 1130 il territorio di Roccadaspide entr\u00f2 a far parte, come tutto il Meridione italiano, del Regno di Sicilia creato da Ruggero II d'Altavilla.\nLa ricerca toponomastica segnala come il centro abitato fosse chiamato intorno al XII secolo come \"Rocca D'Aspris\" o \"Rocca de Aspis\", dal greco \"aspis\" che significa scudo, difesa: questo dimostrerebbe, secondo gli storici, che in quel periodo, intorno allo sperone di roccia impervio su cui attualmente si trova il centro storico del paese, gi\u00e0 sussisteva una costruzione difensiva intorno al quale si era sviluppato un discreto centro abitato.\nAl riguardo \u00e8 significativa una bolla pontificia di Papa Celestino III, con la quale veniva canonicamente riconosciuto il \"Convento di S. Lorenzo Strictu\" nel vicinissimo comune di Castel San Lorenzo, datata Roma - 15 maggio 1191, nella quale si legge \"Rocchae\", termine che sta ad indicare la presenza di una torre o fortificazione.\nSecondo fonti storiche, il primo feudatario di Roccadaspide fu tal Guglielmo figlio del fu Goffredo della Famiglia Francesca che probabilmente era salernitana, il quale acquis\u00ec nel 1237 la signoria su Roccadaspide e Corleto Monforte; morto Guglielmo gli successe la figlia Filippa che si spos\u00f2 con Gilberto di Fasanella, membro della famiglia nobiliare pi\u00f9 importante della Valle del Calore. Filippa avrebbe quindi portato in eredit\u00e0 ai Fasanella la signoria su Roccadaspide e Corleto Manforte; fu in questo modo che Roccadaspide entr\u00f2 nell'orbita politica dei Baroni di Fasanella.\nNel XIII secolo, e probabilmente a partire dal 1245, in conseguenza degli eventi della congiura di Capaccio e per volont\u00e0 dell'imperatore Federico II, venne iniziata la costruzione di un vero e proprio castello sulla base della costruzione preesistente.\nIn seguito, qualche anno dopo la congiura di Capaccio e dopo la battaglia di Benevento avvenuta nel 1266, durante la quale Carlo I d'Angi\u00f2 conquist\u00f2 il Regno di Napoli sconfiggendo a Benevento l'ultimo re svevo, Manfredi di Sicilia discendente di Federico II, da quanto risulta dalla scrittura della Reintegrazione dei Feudi, ai Baroni e alle Chiese del Re, Roccadaspide divenne un vero e proprio baluardo a difesa della Valle del Calore (nel documento infatti si legge: \"prope castrum roccae de aspro\").\nTale documento inoltre, dimostra che, ancora alla fine del XIII secolo, Roccadaspide non era il centro di un feudo indipendente in quanto rientrava all'interno della pi\u00f9 ampia Baronia di Fasanella, la quale aveva sede dove oggi sorge il comune di Sant'Angelo a Fasanella. Con l'ultimo documento menzionato, Carlo I d'Angi\u00f2 attribu\u00ec la signoria su Roccadaspide a Pandolfo Fasanella, suo sostenitore ed originario feudatario della regione, che intorno al 1245 si era schierato apertamente contro Federico II.\nSe appare certo quindi che intorno al 1270 a Roccadaspide fosse presente un vero e proprio castello, \u00e8 anche vero che i documenti dimostrano come nel 1271 nel paese fossero stati censiti soltanto 40 abitanti, la popolazione infatti era fortemente regredita per varie cause: il terremoto del 1265, malattie e le lotte militari del tempo.\nCiononostante, nel registro delle decime degli anni 1308-1310, \"\"ratione decimarum italiae\", si parla di \"Castrum Rocce de Aspio\" e questo dimostra come il paese, durante il XIV secolo, fosse oramai diventato un importante centro fortificato.\nPandolfo Fasanella mor\u00ec verso la fine del XIII secolo e in seguito la signoria su Roccadaspide pass\u00f2 a varie famiglie tra le quali va annoverata la famiglia Sanseverino, Baroni del Cilento, che di fatto controllarono la regione fino alla met\u00e0 del XVI secolo quando il casato si estinse con la morte dell'ultimo discendente.\nRoccadaspide fu baronia dei Del Giudice e dei Marzano ma Re Ferrante d'Aragona, dopo la sconfitta subita nella battaglia di Otranto (1481) e la Congiura dei Baroni (1484), si sdebit\u00f2 con Tommaso Filomarino concedendogli la baronia di Roccadaspide (1484), in seguito ereditata da Giacomo Filomarino, figlio di Tommaso e padre di Giovambattista Filomarino. \nCon la scomparsa degli ultimi Sanseverino, le terre del Cilento, che fino a quel momento avevano costituito un'unica Universitas indivisa, furono frazionate in vari feudi e sub-feudi e vennero poste in vendita e comprati da facoltosi napoletani, graditi alla Corte e desiderosi di procurarsi un titolo di nobilt\u00e0, che molto spesso non prendevano nemmeno materialmente il possesso dei territori acquisiti per rimetterli di nuovo in vendita. In tale contesto si colloca nel 1549 l'acquisizione della signoria su Roccadaspide da parte del nobile napoletano Giovanbattista Filomarino. Quest'ultimo viene menzionato anche in una lapide posta nel duomo di Napoli nella quale si legge \"et gesta Roccae comitis titulu meruit MDIL\"\", e cio\u00e8 \"merit\u00f2 per le sue gesta il titolo di primo Signore di Rocca nel 1549\"; una lapide simile \u00e8 collocata anche nella Chiesa della Nativit\u00e0 del paese nella quale nel 1564, lo stesso Giovambattista Filomarino si autodefiniva \"primo signore rocchese\".\nSi deve segnalare anche che furono i Filomarino a portare a Roccadaspide le reliquie dei Santi Sinforosa e Getulio, divenuti poi i Santi patroni del paese (in precedenza il patrono era S. Rosa). Tali reliquie, sarebbero state donate dal papa Sisto IV a Tommaso Filomarino, avo dei futuri signori rocchesi, per essersi distinto nel 1480 nella famosa battaglia di Otranto combattuta contro i Turchi. Pare inoltre che debba farsi coincidere il periodo in cui Roccadaspide abbia acquisito definitivamente una propria identit\u00e0 ed autonomia col riconoscimento del titolo di Universitas con quello in cui i Filomarino subentrarono nella signoria del paese.\nLa famiglia Filomarino tenne la signoria su Roccadaspide fino alla prima met\u00e0 del XIX secolo. Tra i pi\u00f9 illustri esponenti del casato va menzionato Tommaso Filomarino, figlio del primo signore Giovanbattista e discendente del Tommaso distintosi nella battaglia di Otrano del 1480, il quale nel 1610, ottenne il titolo di \"primo principe della contea rocchese\" e fond\u00f2 nel paese, insieme alla moglie Beatrice Guevara, il Conservatorio delle Religiose di S. Elisabetta (nel 2011 la struttura risulta ripartita tra un asilo, un dipartimento di salute mentale e una scuola elementare).\nDurante la signoria dei Filomarino il castello sub\u00ec i pi\u00f9 importanti interventi edilizi e venne ulteriormente ampliato e fortificato fino ad assumere l'aspetto che ha oggi; inoltre il nome del paese and\u00f2 gradualmente trasformandosi fino a divenire nel XVIII secolo \"Rocca d'Aspro\" o anche \"Rocca dell'Aspide\" per poi assumere la forma di \"Rocca D' Aspide\" agli inizi dell'800.\nNel corso del 1799 Roccadaspide venne direttamente coinvolta nei caoitici eventi che segnarono la breve esistenza della Repubblica Napoletana. La Campagna d'Italia combattuta dalla Francia rivoluzionaria contro le potenze monarchiche europee dell'Antico regime ebbe tra le principali conseguenze la nascita, sul territorio italiano, di numerose repubbliche filofrancesi e giacobine quali la Repubblica Ligure e la Repubblica Cisalpina nel 1797, la Repubblica Romana nel 1798 e la Repubblica Napoletana nel 1799. La vita della Repubblica Napoletana fu per\u00f2 particolarmente travagliata, manc\u00f2 sin dall'inizio l'adesione popolare alla rivoluzione la quale coinvolse soltanto le personalit\u00e0 di maggiore cultura del napoletano che non riuscirono a trasmettere alla gente comune il senso della rivoluzione. Di conseguenza, nelle province non occupate dall'esercito francese, il Governo provvisorio, al fine di contenere i movimenti controrivoluzionari, fedeli al re Ferdinando IV di Borbone, diede luogo ad una repressione spietata e sanguinaria contro gli oppositori della neonata Repubblica. In tale contesto, il Governo repubblicano invi\u00f2 vari contingenti armati nelle province, e tra questi vi era la colonna armata guidata dal Generale Giuseppe Schifani che aveva lo scopo di giungere in Calabria attraversando il salernitano. Le truppe del Generale Schifani, dopo aver attraversato i territori amici di Salerno, Eboli ed Albanella, giunsero nei territori dei monti Alburni che erano rimasti filo-borbonici. La popolazione di Roccadaspide e della restante Valle del Calore, rimasta federe ai Borbone, cerc\u00f2 di resistere all'avanzata del Generale Schifani e un gruppo di uomini armati si asserragli\u00f2 nel Convento dei Carmelitani ubicato appena fuori dal centro abitato. Le truppe franco-napoletane, armate di cannoni ed aiutate da alcuni uomini della vicina Albanella, espugnarono il paese, incendiarono alcune case rurali, saccheggiarono il magazzino e il Convento dei Carmelitani, riducendo in prigionia alcuni uomini tra i quali alcuni frati carmelitani, come Simone di Simone originario di Casoria, accusati di aver sostenuto i filo-borbonici. Espugnata Roccadaspide, le forze giacobine di Schifani proseguirono verso l'interno, ma vennero sconfitte e fermate nei pressi della vicina Castelluccia dai borbonici guidati da Gerardo Curcio di Polla detto Sciarpa. Successivamente, nell'aprile del 1799, in seguito alle sconfitte subite dalle truppe francesi in Italia settentrionale a opera degli Austro-Russi (mentre Napoleone era bloccato in Egitto dalla distruzione della sua flotta per mano di Horatio Nelson), i francesi sono costretti a ritirare le proprie truppe sparse nelle province e in seguito a lasciare la Repubblica Napoletana al suo destino che la vedr\u00e0 soccombere, in poche settimane, alle truppe fedeli al re Ferdinando IV di Borbone guidate da Sud dal Cardinale Fabrizio Ruffo.\nPertanto, come nel resto del Meridione italiano, le strutture del sistema feudale tardarono a scomparire e la presenza dei nobili Filomarino nel paese \u00e8 certificata fino agli inizi dell'800, quando la propriet\u00e0 pass\u00f2 alla Famiglia Giuliani. I discendenti, ancora oggi, ne custodiscono le opere d\u2019arte, collocate nei saloni e stanze destinate alle famiglie principesche e alla corte.\nNonostante il perdurare dei retaggi medioevali, mutate condizioni di viabilit\u00e0, garantirono al paese un notevole sviluppo gi\u00e0 a partire dal XVIII secolo. Fino al \u2018700 infatti, Roccadaspide era collegata col resto del salernitano essenzialmente da un disagevole percorso che congiungeva la sommit\u00e0 del paese con la sottostante Valle del Calore Lucano la quale andava percorsa per intero prima di giungere nella Piana del Sele. Nel XVIII secolo fu invece realizzata una prima strada che, tagliando per la localit\u00e0 \"Difesa - S. Maria\", colleg\u00f2 direttamente il centro di Roccadaspide con la zona di Capaccio; sempre in tale periodo venne inoltre realizzata una via che, tagliando per la localit\u00e0 \"S. Paolo\", colleg\u00f2 direttamente il paese con i borghi dell'interno del Cilento quali Castel San Lorenzo e Felitto.\nLa migliore viabilit\u00e0 favor\u00ec la crescita demografica col conseguente ingrandimento del perimetro urbano e l'affermarsi di artigiani, commercianti e proprietari terrieri che a loro volta diedero successivamente vita ad una piccola borghesia composta da notai, esattori, speziali e cancellieri. Tali fenomeni inoltre favorirono il sorgere lungo le direttrici stradali di borgate rurali che andarono sempre pi\u00f9 ingrandendonsi fino ad acquisire nel XX secolo la forma di vere e proprie contrade: \"Fonte, Serra, Tempalta\".\nAgli inizi del XIX secolo la popolazione aveva ormai raggiunto il numero di 4.000 abitanti, nonostante il paese fosse rimasto coinvolto sia nella peste del 1656 e sia carestia del 1754 che interessarono buona parte del Meridione. La vivacit\u00e0 economica e sociale che si ebbe tra il XVIII e il XIX secolo \u00e8 testimoniata anche dal fatto che in quel periodo sorsero nel territorio numerosi mulini, fabbriche di mattoni (cd. carcare) e dall'inizio dell'800 furono istituite due fiere annuali (\"San Giuseppe\" il 18 marzo e \"Tutti i Santi\" il 31 ottobre).\nInoltre, a partire dalla seconda met\u00e0 del '700, il paese fu interessato da un diverso sviluppo edilizio. Fino ad allora il centro urbano si era essenzialmente sviluppato nella parte sottostante il castello, a partire dalla fine del XVIII sec. invece, le migliorate condizioni di una parte della popolazione porteranno all'edificazione di una serie di palazzi borghesi nella parte sopraelevata rispetto al maniero, che al termine di un lungo ciclo di costruzione durato decenni, daranno vita ai quartieri di via Perillo, via Santa Rosa, via Mazzini e piazza XX Settembre.\nEt\u00e0 moderna e contemporanea.\nNel Mezzogiorno le obsolete strutture feudali furono spazzate via soltanto con le cd. leggi eversive della feudalit\u00e0 attuate tra il 1806 e il 1808, con le quali Giuseppe Bonaparte, re di Napoli e fratello di Napoleone, abol\u00ec la feudalit\u00e0 nel Regno di Napoli e fece s\u00ec che alle Universitas dipendenti dai feudatari, andassero sostituendosi i liberi e autonomi comuni ed \u00e8 infatti risalente all'anno 1809 l'elezione del primo sindaco nel comune di Roccadaspide. Fu istituita anche una magistratura speciale, la Commissione Feudale, per dirimere l'enorme contenzioso sorto tra i baroni e le Universitas in seguito all'abolizione del feudalesimo. \u00c8 infatti datata 22 marzo 1810 la sentenza con la quale la suddetta Commissione pone definitivamente fine al feudalesimo in Roccadaspide condannando l'ultimo discendente dei Filomarino, Giacomo Duca di Perdifumo, a rinunziare agli ultimi privilegi feudali.\nNel 1850 il paese assunse il nome definitivo di \"Roccadaspide\" che, salvo brevi archi temporali in cui si \u00e8 preferito ricorrere ad altre denominazioni, \u00e8 rimasto inalterato fino ad oggi.\n\u00c8 da segnalare inoltre che nel periodo compreso tra la fine del '700 e la seconda met\u00e0 dell'800, anche se Roccadaspide non venne coinvolta direttamente negli eventi sociali e politici che determinarono il crollo dell\"'ancien r\u00e9gime\" nel Meridione e l'instaurazione del Regno d'Italia, numerosi sono stati i cittadini del comune che vi parteciparono e che in molti casi vi persero la vita.\nLa crescita demografica dei secoli precedenti favor\u00ec a partire dal XIX secolo, l'ascesa politica del comune nel nuovo assetto istituzionale e cos\u00ec dopo il periodo napoleonico, dal 1811 al 1860 Roccadaspide \u00e8 stato capoluogo dell'omonimo circondario appartenente al Distretto di Campagna del Regno delle Due Sicilie e successivamente, dal 1860 al 1927, durante il Regno d'Italia \u00e8 stato capoluogo dell'omonimo mandamento appartenente al Circondario di Campagna.\nNel corso della prima guerra mondiale furono ben 43 i cittadini rocchesi che persero la vita nel corso delle operazioni belliche. Durante il secondo conflitto mondiale, invece, oltre alla perdita di 67 militari sul fronte, il paese sub\u00ec il coinvolgimento diretto nelle manovre militari nel corso dell'Sbarco a Salerno intrapresa dagli Alleati. Durante tale azione di guerra, infatti, le truppe tedesche tentarono di mantenere la posizione in Roccadaspide allo scopo di controllare il percorso stradale che conduceva verso l'interno e questo fece s\u00ec che, in quei giorni, oltre al passaggio degli eserciti belligeranti, si verificassero due significativi episodi bellici: la sera dell'11 settembre 1943 l'esercito tedesco attacc\u00f2 a colpi di cannonate alcune postazioni site nelle campagne causando due vitteme mentre il giorno 15 settembre 1943 alle ore 16:00, all'indomani dello sbargo degli Alleati sul litorale di Paestum, un bombardamento aereo dall'aviazione americana colp\u00ec il centro urbano causando 41 vittime civili e danneggiando molti edifici tra i quali la Chiesa dell'Assunta.\n\u00c8 documentato che a partire dalla prima met\u00e0 del XX secolo, il paese risent\u00ec della mancata industrializzazione dell'intera regione: la maggioranza della popolazione locale viveva in povert\u00e0 e si suddivideva essenzialmente in contadini, che vivevano sparsi nelle campagne e in una classe composta da artigiani, piccoli commercianti e manovali che invece abitavano il centro capoluogo. A causa di tale situazione di indigenza, fino alla fine degli anni \u201860, molti abitanti della zona furono costretti ad emigrare all'estero oppure ad andare a lavorare presso le imprese agricole che si erano inserite nella Piana del Sele dopo che questa era stata bonificata a partire della fine degli anni '20.\nNonostante ci\u00f2 il paese continu\u00f2 a svilupparsi, la popolazione continu\u00f2 a crescere e Roccadaspide fu sempre tra i primi paesi del Cilento ad usufruire dei benefici tecnologici che contraddistinsero il XX secolo (gi\u00e0 nel 1910 la costruzione di una piccola centrale idroelettrica sul fiume Calore garant\u00ec la corrente elettrica in alcune piccole zone del territorio; la prima linea automobilistica della provincia di Salerno fu la direzione Castel San Lorenzo\u00a0\u2013 Capaccio che attraversava il solo centro di Roccadaspide ed era gi\u00e0 attiva nel secondo decennio del \u2018900).\nDurante la seconda met\u00e0 del XX secolo invece, grazie soprattutto ad una popolazione molto elevata rispetto alla media del Cilento (sul finire degli anni '70 Roccadaspide contava quasi 9.000 abitanti), il paese benefici\u00f2 degli effetti della terziarizzazione della societ\u00e0 e nel comune furono insediati due istituti di scuola superiore, un campo sportivo, un ospedale, la sede della Comunit\u00e0 montana Calore Salernitano e altri enti pubblici che favorirono l'affermazione di una classe benestante e di una intensa attivit\u00e0 commerciale ed edilizia. Tutti questi fattori favorirono la nascita di innumerevoli negozi, bar e condomini che modificarono significativamente l'aspetto urbano del paese, mentre nello stesso periodo inoltre, si registr\u00f2 un importante incremento della produzione di vino ed olio d'oliva che invece and\u00f2 ad incidere sull'aspetto delle campagne locali.\nDai primi anni '90 parte del territorio del comune fa parte del Parco nazionale del Cilento e Vallo di Diano.\nAgli inizi del III millennio il paese sta risentendo notevolmente delle nuove esigenze abitative della popolazione, meno incline a vivere nel centro capoluogo, e del pi\u00f9 difficile contesto socio-economico che \u00e8 andato maturando sul piano nazionale.\nDopo secoli durante i quali il centro capoluogo non ha fatto altro che ingrandirsi, attualmente si sta invece spopolando in quanto la popolazione preferisce trasferirsi nelle zone costiere della Campania oppure nelle campagne del comune: in particolar modo negli ultimi anni gli abitanti si stanno trasferendo in localit\u00e0 \"Carpine \u2013 S. Paolo\" e nella contrada \"Fonte\" quest'ultima, direttamente confinante con la piana del comune di Capaccio, \u00e8 dotata di una notevole distesa pianeggiante nella quale si \u00e8 sviluppata una discreta attivit\u00e0 imprenditoriale negli ultimi decenni.\nIl territorio del comune inoltre, non sembra poter sostenere il confronto con le zone costiere del resto della provincia e non pare pi\u00f9 capace di offrire un'occupazione ai giovani, in specie ai laureati, i quali stanno dando vita ad un nuovo fenomeno migratorio che si ripercuote inevitabilmente sulla popolazione che sta lentamente invecchiando e diminuendo.\nMonumenti e luoghi d'interesse.\nIl castello.\nCompreso nell'agglomerato urbano del centro capoluogo, il castello \u00e8 situato su un'altura che domina la sottostante Valle del fiume Calore Lucano.\nLa sua edificazione venne presumibilmente iniziata nel 1245, sulla base di una rocca gi\u00e0 esistente.\nSi ritiene che fu l'imperatore Federico II di Svevia a voler fortificare la struttura originaria, in seguito agli eventi relativi alla congiura di Capaccio, allo scopo di porre in quella zona un baluardo per meglio controllare la Valle del Calore Lucano.\nLa documentazione storica rinvenuta, infatti, dimostra come almeno dal X secolo a Roccadaspide fosse presente una rocca ovvero una torre, mentre a partire dal 1270, e quindi subito dopo gli eventi del 1245, i documenti riferiscono dell'esistenza di un vero e proprio castello. D'altronde \u00e8 certo che Federico II, nello stesso periodo in cui si fa risalire l'edificazione del castello di Roccadaspide, fece erigere numerose fortificazioni a guardia della Valle del Calore per le lotte allora esistenti tra l'Impero e il Papato.\nDopo la sua costruzione, il castello ha ospitato le varie famiglie nobiliari alle quali veniva concessa la signoria dell'Universitas di Roccadaspide; attualmente il castello \u00e8 di propriet\u00e0 di privati.\nIl maniero, che nei secoli ha subito varie aggiunte e trasformazioni, si presenta in ottimo stato di conservazione, ha un perimetro di 400 metri ed \u00e8 costituito da 33 stanze e 7 torri di cui 2 quadrangolari e 5 cilindriche.\nAll'interno delle mura del castello sono inoltre presenti degli ambienti un tempo adibiti a prigioni e camera dei supplizi nonch\u00e9 i giardini della Corte.\n\u00c8 certo inoltre che in epoca feudale, intorno al castello, vennero erette varie strutture caratteristiche del periodo medioevale quali una cinta muraria, torrette di avvistamento, un ponte levatoio in legno, una cisterna, due porte artistiche dalle quali si accedeva al centro urbano, il macello della Corte, depositi, capannoni, recinti per animali, la vigna della Corte e tante altre di cui rimango soltanto poche tracce.\nRuderi del convento Francescano dei P. Conventuali dedicato a S. Maria delle Grazie.\nIl convento \u00e8 ubicato fuori dal centro abitato nella sottostante Valle del Calore. Costruito nel XV secolo, probabilmente da parte dei Frati Domenicani, fu successivamente concesso, nella seconda met\u00e0 del XVI secolo, ai Frati Minori Conventuali di S. Francesco. Il convento venne soppresso col Decreto Reale di S.M. Giuseppe Bonaparte del 10 gennaio 1808 che rientrava nel pi\u00f9 ampio piano politico di legislazione antifeudale e anticlericale volto all'abolizione dei privilegi e dei diritti feudali, che interess\u00f2 il Regno di Napoli durante il cd. decennio francese (1806-1815).\nSuccessivamente, in seguito alla legge n. 653 del giorno 11 marzo 1817 del Regno delle Due Sicilie, che prevedeva l'istituzione in ciascun comune di un apposito camposanto fuori dal centro abitato, la chiesa del convento e l'annesso giardino vennero utilizzate come cimitero fino al 1839.\nLa chiesa del convento attualmente \u00e8 dedicata al culto di S. Antonio di Padova, \u00e8 a navata unica monoabsidata e vi si accede attraverso un portico, sormontato da due volte a crociera, dov'\u00e8 visibile un ciclo pittorico quasi totalmente ricoperto da intonaci raffigurante l'Albero dei Francescani e Santa Maria delle Grazie con S. Francesco e S. Antonio. Nella chiesa della struttura \u00e8 collocata la statua di S. Maria delle Grazie invocata dal popolo in tempi di siccit\u00e0, mentre all'esterno \u00e8 ancor oggi ubicata la statua della Madonna del latte e la croce di Monteoliveto.\nRuderi del Convento dei Carmelitani dedicato a S. Maria dell'Arco e del Carmine.\nIl convento dei carmelitani scalzi era sito su una collinetta isolata, in posizione leggermente sopraelevata rispetto al paese a circa un chilometro dal centro urbano.\nLa sua funzione principale era quella di custodire le tombe delle famiglie nobili rocchesi e l'ossario comune.\nIl Convento venne saccheggiato nel 1799 ad opera delle truppe franco-napoletane guidate dal generale Schifani in quanto i frati avrebbero appoggiato i filo-borbonici nel corso delle vicende che interessarono la Repubblica Napoletana. In seguito, nell'ambito della politica anticlericale perseguita dal governo napoleonico, il convento venne chiuso nel settembre 1809, ma la relativa chiesa rimase aperta al culto ancora per qualche tempo prima di essere in seguito affidata al Comune.\nIl convento, ora in rovina, fu demolito negli anni 50 del XX sec. e le pietre furono utilizzate per costruire le strade rurali del comune. La struttura era costituita da numerosi edifici tra i quali una chiesa con nove cappelle, un refettorio, un chiostro e altri luoghi comuni di lavoro.\nLapide dello Scanno.\nNei pressi dei ruderi del convento dei carmelitani, e precisamente in localit\u00e0 \"Difesa - S.Maria\", in un punto denominato \"Scanno\", in posizione sopraelevata rispetto alla Strada statale 166 degli Alburni, \u00e8 situata una lapide incisa nella roccia la quale fu scolpita nel 1728 per ricordare l'ultimazione della via mulattiera che congiungeva il centro capoluogo con la parte occidentale del resto del comune e con la zona di Capaccio.\nChiesa dell'Assunta.\nL'edificio \u00e8 situato nel centro storico ed \u00e8 la pi\u00f9 antica chiesa del paese. Verosimilmente fu edificata prima dell'anno 1000 dagli scampati alla distruzione della vicina citt\u00e0 di Paestum. \u00c8 stata la chiesa madre del paese sino al tardo '800. Fu danneggiata nel 1943 dai bombardamenti alleati della seconda guerra mondiale e in seguito restaurata.\nChiesa della Nativit\u00e0 di Maria.\nAttuale chiesa madre, \u00e8 situata su un'altura che domina la piazza principale del paese, fu edificata nel 1608 nei pressi dell'allora Monastero di clausura di S. Elisabetta; la chiesa presenta delle finestre solo sul lato sinistro proprio a causa del fatto che il lato destro venne costruito adiacente al Monastero di clausura. La chiesa \u00e8 stata pi\u00f9 volte restaurata e modificata nel corso dei secoli, il pi\u00f9 importante di questi interventi si ebbe nel 1862 ad opera del parroco Francesco Antico, che trasform\u00f2 la base della chiesa a croce latina. La chiesa fu gravemente danneggiata dal terremoto del 1980, \u00e8 stata restaurata e riaperta al culto alla fine degli anni '90. Di particolare interesse sono il portale di bronzo (collocato dopo il restauro degli anni '90), il campanile con l'orologio e le sacre suppellettili custodite all'interno della chiesa tra le quali ricordiamo una tela ad olio raffigurante l'Immacolata concezione ritenuta un'opera giovanile di Giovanni Battista Caracciolo detto il Battistello e datata in torno al 1607 circa nonch\u00e9 le statue di Santa Sinforosa e San Getulio che ne contengono le rispettive reliquie.\nChiesa del Carmine o dei Morti.\nCostruita dinanzi al castello nel 1700, era una chiesa della congrega dei morti. In questa chiesa vi era una fossa comune, oggi sigillata a gesso, ove vi si seppellivano i morti fino agli inizi del XIX secolo. Al suo interno furono custoditi un altare e una statua della Madonna del Carmine un tempo appartenuti al Convento dei carmelitani. Attualmente \u00e8 sconsacrata e non adibita pi\u00f9 al culto.\nChiesa Cristiana Evangelica \"Assemblee di Dio in Italia\".\nLa comunit\u00e0 evangelica di Roccadaspide vede l'inizio della testimonianza nel 1928 con le prime conversioni all'Evangelo in seguito all'esperienza personale e diretta con la Bibbia, la Parola di Dio. L'attuale locale di culto che si trova in Via G. Giuliani 171 \u00e8 stato edificato negli anni '80. Insieme alla chiesa cristiana evangelica di Sacco (SA) \u00e8 una delle prime chiese sorte in Italia in seguito al risveglio pentecostale dei primi del '900. Gli appuntamenti sono caratterizzati dal canto, la preghiera spontanea e dalla predicazione tratta dalla Parola di Dio. \u00c8 possibile partecipare ai culti ogni marted\u00ec alle ore 19.30 e ogni domenica alle ore 10.30\nI castagneti.\nIl territorio del comune di Roccadaspide \u00e8 ricompresso per il 38% nell'area del Parco nazionale del Cilento, Vallo di Diano e Alburni. Il principale elemento floreale della zona \u00e8 costituito dall'albero di castagno che in queste zone produce una particolare variet\u00e0 di castagna a cui \u00e8 riconosciuto il marchio IGP. Lungo le pendici del Monte Vesole \u00e8 possibile percorrere una strada asfaltata, oppure dei sentieri a piedi, dai quali \u00e8 possibile ammirare un esteso bosco di castagni nel quale possono essere individuati alcuni elementi tipici della cultura contadina quali muretti a secco, ponti in pietra, fontane con abbeveratoi per mandrie al pascolo. Lungo il percorso, in alcuni punti, \u00e8 anche possibile godere di una completa panoramica su tutta la sottostante Valle del Calore.\nSociet\u00e0.\nEtnie e minoranze straniere.\nAl 1\u00ba gennaio 2011 a Roccadaspide risultano residenti 298 cittadini stranieri. Le nazionalit\u00e0 principali sono:\nReligione.\nLa maggioranza della popolazione \u00e8 di religione cristiana appartenenti principalmente alla Chiesa cattolica; il comune appartiene alla diocesi di Vallo della Lucania, comprendente tre parrocchie.\nL'altra confessione cristiana presente \u00e8 quella Evangelica con una comunit\u00e0 delle Chiese cristiane evangeliche \"Assemblee di Dio in Italia\"\nGeografia antropica.\nFrazioni.\nLo statuto comunale di Roccadaspide riconosce all'interno del proprio territorio solo contrade, suddivise in due gruppi, di cui uno comprendente abitati elevabili a frazioni.\nEconomia.\nRoccadaspide ha un'economia che essenzialmente si poggia sul settore terziario. Nel comune infatti sono presenti numerosi ed importanti enti pubblici quali ad esempio un ospedale, la Comunit\u00e0 montana Calore Salernitano, due istituti di scuola media, superiore e molti altri, che insieme ad una serie di attivit\u00e0 nel settore terziario privato (significativa \u00e8 la presenza di filiali di banche, di assicurazioni nonch\u00e9 di studi professionali), garantiscono alla cittadina un ruolo di erogatore di servizi non solo per la comunit\u00e0 locale ma anche per la popolazione stanziata in tutta la restante Valle del Calore.\nCome in molti piccoli centri, l'economia di Roccadaspide \u00e8 invece carente di un significativo polo industriale nonch\u00e9 di un importante movimento turistico. Le piccole, ma vivaci, attivit\u00e0 imprenditoriali si concentrano essenzialmente nella contrada \"Fonte\" la quale \u00e8 dotata di un territorio pianeggiante adiacente alla zona della Piana del Sele. Per quanto riguarda il turismo invece le strutture ricettive sono rappresentante da un discreto numero di agri-turismo e dalla presenza di diversi piccoli alberghi e ristoranti.\nPer quanto riguarda l'agricoltura vi \u00e8 da segnalare che numerosi sono i prodotti tipici del luogo, tra cui spicca senz'altro il Marrone di Roccadaspide, un particolare tipo di castagna che si avvale del marchio IGP, e la produzione dolciaria ad essa collegata. Significative sono inoltre le produzioni di vino, olio extravergine di oliva, miele biologico, birra e prodotti agricoli e caseari.\nDegno di nota \u00e8 anche il notevole successo che riscuote sul mercato edilizio la cd. \"Pietra di Roccadaspide\", conosciuta anche come \"Pietra dello Scanno\", dal nome della localit\u00e0 omonima in cui sono situate le cave adibite alla sua estrazione. Tale formazione rocciosa \u00e8 caratterizzata da un colore grigio azzurro, che spesso evolve al giallognolo per alterazione; tali peculiarit\u00e0 l'hanno resa molto apprezzata ai fini decorativi.\nInfrastrutture e trasporti.\nMobilit\u00e0 urbana.\nLa mobilit\u00e0 \u00e8 affidata, per i trasporti urbani, alla societ\u00e0 \"Autolinee De Rosa\" e per quelli extraurbani alla societ\u00e0 \"Santomauro\" entrambe aderenti alla Societ\u00e0 Consortile Salernitana Trasporti.\nAmministrazione.\nAltre informazioni amministrative.\nLe competenze in materia di difesa del suolo sono delegate dalla Campania all'Autorit\u00e0 di bacino interregionale del fiume Sele.\nSindaci di Roccadaspide.\n\u25cf 1988-1993 Matteo Lombardi (Democrazia Cristiana) \nSport.\nNella citt\u00e0 hanno sede il Campo Sportivo Comunale S.Paolo e un Palazzetto dello Sport in localit\u00e0 Carpine.\nIl calcio, sport principale nel comune, \u00e8 rappresentato dall'Associazione \"A.S.D. TEMPALTA\", fondata nel 2009."}
{"id": "1729321", "revid": "287204", "url": "https://it.wikipedia.org/wiki?curid=1729321", "title": "Santo Andr\u00e9 (Para\u00edba)", "text": "Santo Andr\u00e9 \u00e8 un comune del Brasile nello Stato del Para\u00edba, parte della mesoregione di Borborema e della microregione del Cariri Oriental."}
{"id": "1729322", "revid": "1305772", "url": "https://it.wikipedia.org/wiki?curid=1729322", "title": "Cyprianus", "text": ""}
{"id": "1729323", "revid": "75435", "url": "https://it.wikipedia.org/wiki?curid=1729323", "title": "SS Lucius I", "text": ""}
{"id": "1729325", "revid": "75435", "url": "https://it.wikipedia.org/wiki?curid=1729325", "title": "SS Stephanus I", "text": ""}
{"id": "1729326", "revid": "110157", "url": "https://it.wikipedia.org/wiki?curid=1729326", "title": "Junco do Serid\u00f3", "text": "Junco do Serid\u00f3 \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Ocidental Paraibano."}
{"id": "1729327", "revid": "78273", "url": "https://it.wikipedia.org/wiki?curid=1729327", "title": "Cyprianus Carthaginensis", "text": ""}
{"id": "1729328", "revid": "108184", "url": "https://it.wikipedia.org/wiki?curid=1729328", "title": "Fuoco romano", "text": ""}
{"id": "1729329", "revid": "110157", "url": "https://it.wikipedia.org/wiki?curid=1729329", "title": "S\u00e3o Jos\u00e9 do Sabugi", "text": "S\u00e3o Jos\u00e9 do Sabugi \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Ocidental Paraibano."}
{"id": "1729330", "revid": "599013", "url": "https://it.wikipedia.org/wiki?curid=1729330", "title": "Salgadinho", "text": ""}
{"id": "1729336", "revid": "1573940", "url": "https://it.wikipedia.org/wiki?curid=1729336", "title": "Rallina", "text": "Rallina \u00e8 un genere di uccelli della famiglia dei Rallidi.\nTassonomia.\nComprende quattro specie:\nQuesti uccelli, lunghi tra i 21 e i 34\u00a0cm, hanno un piumaggio prevalentemente castano o marrone, spesso screziato da macchie nere e bianche. \"R. tricolor\" vive nella regione australasiatica, mentre le restanti specie abitano il Sud-est asiatico."}
{"id": "1729338", "revid": "729019", "url": "https://it.wikipedia.org/wiki?curid=1729338", "title": "Vo\u016d\u010dyn", "text": "Vo\u016d\u010dyn (; ; ) \u00e8 un villaggio della Bielorussia. Il comune fa parte del distretto di Kamjanec, nella regione di Br\u0117st.\nGeografia fisica.\nIl paese si trova a breve distanza dal confine con la Polonia verso Bia\u0142a Podlaska, presso le rive del fiume Bug. Tra le citt\u00e0 pi\u00f9 vicine vi sono Vysokae, Br\u0117st e Terespol (quest'ultima in Polonia).\nStoria.\nAgli inizi del XVII secolo, vi fu costruito un palazzo residenziale dal principe Micha\u0142 Fryderyk Czartoryski. Esso appartenne alle famiglie nobili dei Czartoryski e dei Poniatowski. Tutto ci\u00f2 che ne rimane oggigiorno sono le rovine della cappella della Santissima Trinit\u00e0 (1729), che fu utilizzata, ai tempi dell'Unione Sovietica come deposito per fertilizzanti.\nNel 1938, le spoglie di Stanis\u0142aw August Poniatowski furono traslate dalla cappella della Santissima Trinit\u00e0 alla chiesa di Santa Caterina a San Pietroburgo. La sua tomba venne smantellata e distrutta quando la citt\u00e0 fu annessa all'Unione Sovietica, nel settembre del 1939.\nNel 1995, i resti del Re furono trasferiti alla cattedrale di San Giovanni Battista, a Varsavia."}
{"id": "1729344", "revid": "339392", "url": "https://it.wikipedia.org/wiki?curid=1729344", "title": "Anurolimnas", "text": ""}
{"id": "1729346", "revid": "339392", "url": "https://it.wikipedia.org/wiki?curid=1729346", "title": "Ivan Mosjoukine", "text": ""}
{"id": "1729347", "revid": "110157", "url": "https://it.wikipedia.org/wiki?curid=1729347", "title": "Santa Luzia (Para\u00edba)", "text": "Santa Luzia \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Ocidental Paraibano."}
{"id": "1729348", "revid": "767487", "url": "https://it.wikipedia.org/wiki?curid=1729348", "title": "John Paintsil", "text": ""}
{"id": "1729350", "revid": "287204", "url": "https://it.wikipedia.org/wiki?curid=1729350", "title": "Salgadinho (Para\u00edba)", "text": "Salgadinho \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Ocidental Paraibano."}
{"id": "1729353", "revid": "2076670", "url": "https://it.wikipedia.org/wiki?curid=1729353", "title": "LADSPA", "text": "LADSPA \u00e8 l'acronimo di Linux Audio Developers Simple Plugin API. \u00c8 uno standard per gestire effetti e filtri. Tale piattaforma \u00e8 distribuita sotto licenza GNU LGPL. Fu progettata inizialmente solo per Linux col consenso della Linux Audio Developers Mailing List, ma gira su numerose piattaforme. \u00c8 usata in moltissimi progetti di free software audio e rende disponibile un gran numero di plug-in.\nLADSPA esiste come file scritto in C.\nCi sono molto plug-in standard per molti moderni sintetizzatori ed editor. LADSPA si offre come \"massimo comune divisore\" di altri standard. Vuol dire che il suo ambito di applicazione \u00e8 limitato ma semplice, cos\u00ec che i plug-in scritti usando LADSPA possono essere facilmente integrati in altri programmi. Lo standard \u00e8 stato variato molto poco dalla sua nascita, per questo i problemi di incompatibilit\u00e0 sono rari.\nDSSI estende LADSPA per fungere da strumento plug-in.\nLV2 \u00e8 un successore, basato su LADSPA ma permette maggiore estensibilit\u00e0."}
{"id": "1729361", "revid": "1573940", "url": "https://it.wikipedia.org/wiki?curid=1729361", "title": "Laterallus", "text": "Laterallus () \u00e8 un genere di uccelli della famiglia dei Rallidi.\nTassonomia.\nComprende tredici specie:\nQuesto genere comprende un gruppo piuttosto eterogeneo di Rallidi di piccole dimensioni, tutti originari delle Americhe. Due di essi (\"L. jamaicensis\" e \"L. spilonota\") hanno un piumaggio molto scuro, con una quantit\u00e0 variabile di barre e macchie bianche; gli altri dieci hanno il piumaggio delle regioni superiori prevalentemente marrone-oliva o rossastro, e la maggior parte di essi hanno faccia, collo e petto almeno parzialmente rossicci (ma \"L. exilis\" ha queste zone di colore grigio).\nQuasi tutti occupano paludi o praterie inondate, ma \"L. albigularis\" vive anche nelle radure della foresta o in fitti boschetti, cos\u00ec come \"L. spilonota\".\nLa maggior parte delle specie \u00e8 sedentaria, ma quasi tutte le popolazioni nordamericane di \"L. jamaicensis\" sono migratrici, mentre \"L. exilis\" del Sudamerica effettua brevi spostamenti stagionali. Alcune delle specie sudamericane sono tra i Rallidi meno studiati del mondo."}
{"id": "1729362", "revid": "1745361", "url": "https://it.wikipedia.org/wiki?curid=1729362", "title": "Ptoliporto", "text": "Nella mitologia greca, Ptoliporto (, \u00abdistruttore di citt\u00e0\u00bb) \u00e8 un figlio di Telemaco e Nausicaa.\nIl mito.\nTelemaco abbandon\u00f2 Itaca per recarsi in terra dei Feaci, dove regnava il vecchio re Alcinoo, spos\u00f2 sua figlia Nausicaa e da lei ebbe Ptoliporto. Secondo la tradizione venne cos\u00ec chiamato dal nonno Ulisse, che era ancora in vita al tempo della sua nascita. In effetti l'epiteto di \u00abdistruttore di rocche\u00bb \u00e8 attribuito a pi\u00f9 riprese a Ulisse nei poemi omerici.\nPareri secondari.\nAlcuni gli attribuiscono il nome Persepoli.\nAltre tradizioni ritengono che Ptoliporto e Persepoli siano due fratelli nati, appunto, dall'unione di Telemaco e di Nausicaa (o di Policasta, figlia di Nestore).\nTalvolta questo personaggio tende ad essere confuso col figlio secondogenito di Ulisse e Penelope, chiamato per\u00f2 Poliporte."}
{"id": "1729363", "revid": "118834", "url": "https://it.wikipedia.org/wiki?curid=1729363", "title": "Poemi saturnini", "text": ""}
{"id": "1729367", "revid": "78273", "url": "https://it.wikipedia.org/wiki?curid=1729367", "title": "Vol\u010din", "text": ""}
{"id": "1729370", "revid": "1573940", "url": "https://it.wikipedia.org/wiki?curid=1729370", "title": "Naucoridae", "text": "Naucoridae , \u00e8 una famiglia di insetti acquatici Nepomorfi (ordine Rhynchota, sottordine Heteroptera).\nDescrizione.\nI Naucoridi sono insetti di dimensioni medio-piccole, in genere con corpo lungo pi\u00f9 di 5 mm, depresso in senso dorso-ventrale e di profilo ellittico o ovoidale. La pigmentazione varia dal bruno-nerastro al bruno-giallastro.\nIl capo \u00e8 largo e corto, fornito di occhi grandi ma privo di ocelli (presenti invece secondo altre fonti). Le antenne sono brevi, composte da 4 articoli e non visibili dall'alto. Il rostro \u00e8 molto breve, formato da 3 segmenti.\nIl torace mostra un pronoto largo, di forma trapezoidale, e un mesoscutello anch'esso ben sviluppato, di forma triangolare. Le emielitre hanno la membrana priva di venature e poco differenziata rispetto alla zona prossimale sclerificata. Le zampe anteriori sono raptatorie, con femori marcatamente larghi e appiattiti, quelle posteriori sono di tipo natatorio. Tarsi composti da un segmento nelle zampe anteriori e due segmenti in quelle posteriori e medie.\nIn molte specie l'addome dei maschi ha gli ultimi uriti e le armature genitali asimmetriche.\nHabitat e biologia.\nI Naucoridi vivono in ambienti acquatici costituiti da acque calme, come stagni, laghi e fiumi a corso lento. Sono predatori voraci e polifagi e cacciano sott'acqua, nuotando agevolmente grazie alla spinta inferta dalle zampe posteriori, usate come remi. Fra le loro prede rientrano altri Rincoti acquatici, larve di Libellule, Zanzare e altri Ditteri, Molluschi.\nOccasionalmente possono pungere anche l'uomo procurando punture dolorose, comportamento riscontrabile anche in altri Nepomorfi. Per questo motivo le specie del genere \"Naucoris\" sono talvolta chiamate \"api d'acqua\".\nLe uova sono deposte sotto la superficie dell'acqua, sui ciottoli o su piante sommerse.\nSistematica.\nLa suddivisione sistematica della famiglia non \u00e8 condivisa da tutti gli Autori, che attualmente propendono per due differenti schemi tassonomici.\nQuello tradizionale \u00e8 basato sulla classificazione (1941) che suddivise la famiglia in otto sottofamiglie: Ambrysinae, Aphelocheirinae, Cheirochelinae, Cryphocricinae, Laccocorinae, Limnocorinae, Naucorinae e Potamocorinae.\nUna classificazione pi\u00f9 recente, proposta da (1988) eleva le sottofamiglie Aphelocheiridae e Potamocorinae al rango di famiglie, rispettivamente con i nomi Aphelocheiridae e Potamocoridae. Questa revisione non \u00e8 tuttavia condivisa da tutti gli studiosi, alcuni dei quali considerano ancora la famiglia Naucoridae come unico gruppo rappresentato nei Naucoroidea.\nSecondo lo schema tassonomico di , la famiglia dei Naucoridae si suddivide quindi in sei sottofamiglie, comprendenti complessivamente circa 320 specie ripartite fra 36 generi. In Italia sono rappresentati solo i generi \"Naucoris\" e \"Ilyocoris\", entrambi compresi nella sottofamiglia Naucorinae."}
{"id": "1729371", "revid": "729019", "url": "https://it.wikipedia.org/wiki?curid=1729371", "title": "Stazione di Manchester Piccadilly", "text": "Manchester Piccadilly (conosciuta anche come semplicemente Piccadilly) \u00e8 la principale stazione ferroviaria di Manchester, in Inghilterra. Presenta collegamenti con le stazioni Londra Euston, Birmingham New Street, Cardiff Central, Edimburgo Waverley, Glasgow Centrale e altre varie nel nord dell'Inghilterra."}
{"id": "1729378", "revid": "112547444", "url": "https://it.wikipedia.org/wiki?curid=1729378", "title": "OnyX", "text": "OnyX \u00e8 un software freeware per macOS creato dallo sviluppatore francese Jo\u00ebl Barri\u00e8re. \u00c8 uno strumento multifunzione per la manutenzione e l'ottimizzazione e pu\u00f2 controllare alcuni programmi della famiglia unix base presenti gi\u00e0 in Mac OS X. Esso pu\u00f2 anche aiutare a impostare preferenze nascoste altrimenti modificabili usando un editor di file plist o l'Interfaccia a riga di comando. Esso \u00e8 diventato un programma molto apprezzato dalla community Mac, in parte grazie al suo vasto supporto.\nSviluppo.\nCreato nel 2003 da Jo\u00ebl Barri\u00e8re, a.k.a. Titanium, il programma era stato originariamente pensato per le esigenze personali dell'autore. Sviluppato usando Xcode, ambiente di sviluppo software Apple (Cocoa + AppleScript Studio + Objective-C), OnyX \u00e8 regolarmente aggiornato dal suo autore prendendo in considerazione consigli e suggerimenti degli utenti. Il programma per fare il suo lavoro usa utility UNIX standard di macOS, permettendo il loro controllo tramite una interfaccia utente grafica. OnyX \u00e8 freeware.\nVersioni.\nOnyX ha diverse versioni, ognuna specifica per ogni versione di Mac OS X e non sono retrocompatibili. Il programma potrebbe non funzionare correttamente se usato con versione di Mac OS X diverse da quella per cui \u00e8 stato creato."}
{"id": "1729381", "revid": "125021939", "url": "https://it.wikipedia.org/wiki?curid=1729381", "title": "Yukichi Chuganji", "text": "Detenne il titolo di \"Decano maschile dell'umanit\u00e0\" dal 3 gennaio 2002 sino alla propria morte e quello di \"Decano dell'umanit\u00e0\" dal 29 dicembre 2002 sino al proprio decesso.\nBiografia.\nNato il 23 marzo 1889 nella cittadina di Chikushino, nella prefettura di Fukuoka, ai primi del Novecento si diplom\u00f2 in una scuola tecnica, dando inizio alla sua vita lavorativa. Nel 1914 si spos\u00f2 con Shika Nakaganji (morta nel 1973), da cui ebbe quattro figli maschi e una figlia femmina. Successivamente fu impiegato bancario, istruttore e membro del comitato pubblico per il benessere locale.\nTrascorse una vecchiaia estremamente attiva: a 90 anni andava ancora in bicicletta, mentre a oltre un secolo leggeva abitualmente giornali e potava le proprie piante salendo delle scale. Usava votare, ma smise di recarsi personalmente al seggio elettorale intorno al 2000, quando divenne parzialmente cieco. Successivamente tese a trascorrere la maggior parte del proprio tempo a casa, ma consumava i pasti con regolarit\u00e0, gradendo soprattutto la carne di manzo e il riso e cibi zuccherati, anche a 114 anni.\nIl 18 gennaio 2000, alla morte del centoundicenne Sadayoshi Tanabe, Yukichi divenne l'uomo pi\u00f9 longevo vivente in Giappone; il 3 gennaio 2002, alla morte della conterranea Matsuno Oikawa, proveniente dalla Prefettura di Iwate, il supercentenario divenne la persona pi\u00f9 anziana del Giappone (bench\u00e9 venisse reputato secondo, alle spalle di Kamato Hongo). Lo stesso giorno, a Tiana, in Sardegna, mor\u00ec alla soglia dei 113 anni Antonio Todde, considerato dal \"Guinness dei primati\" come l'essere umano di sesso maschile pi\u00f9 longevo in vita; il titolo pass\u00f2 dunque al Chuganji, che fu riconosciuto detentore poco dopo. Il 29 dicembre dello stesso anno, al decesso della statunitense Mae Harrington, Yukichi divenne la persona pi\u00f9 longeva in vita attualmente riconosciuta dal Guinness, in quanto la Hongo \u00e8 stata disconosciuta nel 2012.\nOrmai costretto quasi completamente a letto, il supercentenario si spense il 28 settembre 2003 nella propria abitazione a Og\u014dri, nella Prefettura di Fukuoka (dalla quale proviene la centodiciannovenne Kane Tanaka, attuale \"Decana dell'Umanit\u00e0\"); il suo decesso avvenne in presenza del nipote sessantenne: questi gli aveva portato del succo fatto in casa, che il centoquattordicenne aveva gradito, addormentandosi poco dopo. Dei figli, solo la femmina gli sopravvisse, insieme a sette nipoti e dodici pronipoti."}
{"id": "1729382", "revid": "1305772", "url": "https://it.wikipedia.org/wiki?curid=1729382", "title": "S\u00e3o Mamede", "text": "S\u00e3o Mamede \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Ocidental Paraibano."}
{"id": "1729386", "revid": "110157", "url": "https://it.wikipedia.org/wiki?curid=1729386", "title": "V\u00e1rzea (Para\u00edba)", "text": "V\u00e1rzea \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Ocidental Paraibano."}
{"id": "1729389", "revid": "114890702", "url": "https://it.wikipedia.org/wiki?curid=1729389", "title": "Zamboni", "text": ""}
{"id": "1729393", "revid": "767487", "url": "https://it.wikipedia.org/wiki?curid=1729393", "title": "Cubati", "text": "Cubati \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729395", "revid": "110157", "url": "https://it.wikipedia.org/wiki?curid=1729395", "title": "Frei Martinho", "text": "Frei Martinho \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729396", "revid": "287204", "url": "https://it.wikipedia.org/wiki?curid=1729396", "title": "Aleksandr Ivanovic Oparin", "text": ""}
{"id": "1729398", "revid": "287204", "url": "https://it.wikipedia.org/wiki?curid=1729398", "title": "Juazeirinho", "text": "Juazeirinho \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729399", "revid": "1782831", "url": "https://it.wikipedia.org/wiki?curid=1729399", "title": "Ayla figlia della Terra", "text": "Ayla figlia della Terra (scritto anche Ayla - Figlia della Terra) \u00e8 un romanzo fantasy storico del 1980 scritto da Jean M. Auel, primo della serie comunemente nota come \"I figli della Terra\".\nTrama.\nUn improvviso terremoto lascia orfana una bambina di circa cinque anni, su una terra primordiale popolata da animali giganteschi e feroci, e la piccola assiste impotente alla scomparsa di una tenda ove presumibilmente dormono i suoi genitori.\nDopo aver vagato per un tempo difficile da quantificare, senza cibo n\u00e9 acqua, la bambina viene inseguita da un leone delle caverne - una specie felina preistorica oggi estinta, adattata all'era glaciale - che la induce a rifugiarsi in una piccola caverna, ove per\u00f2 il carnivoro la raggiunge con una zampata, che le provoca una grossa ferita costituita da quattro squarci sulla coscia.\nIn seguito, spinta dalla sete e sconvolta dalla febbre provocata dall'infezione della ferita, ormai quasi in gangrena, la piccola esce dal suo rifugio e raggiunge un torrente, dove tuttavia collassa per la fatica e la prostrazione.\nQui viene trovata, ormai in fin di vita, da un gruppo di uomini in cerca di un nuovo rifugio - una nuova caverna - a causa dello stesso terremoto che l'ha lasciata orfana.\nIl gruppo - che si definisce Clan dell'Orso delle Caverne - dopo aver seppellito i morti e lasciato il rifugio precedente - il terremoto \u00e8 simbolo della collera degli Spiriti, quindi rimanere l\u00ec avrebbe portato disgrazia - fa parte dell'etnia di Neanderthal, e si rende conto che la bimba appartiene alla stirpe dei Cro-Magnon, una specie che loro definiscono \"gli Altri\".\nIl capo, Brun, inizialmente pensa di lasciarla l\u00ec a morire, troppo preoccupato di tutelare il Clan, ma la bimba attira l'attenzione di Iza, la Donna Medicina del Clan, sorella del Capo e del Mog-Ur - il termine che indica la guida spirituale del gruppo - che decide di raccoglierla, nonostante lo stato di gravidanza avanzata che la rallenta.\nIza infatti, cos\u00ec come i fratelli, ricorda che la madre della loro madre, a sua volta Donna Medicina, raccolse, cur\u00f2 e guar\u00ec un uomo degli \"Altri\" ferito a un braccio, e quindi sa che le due specie, sebbene diverse, reagiscono ugualmente alle cure del Clan.\nQuando la bimba si risveglia, notando quegli esseri tanto diversi da lei, urla e si spaventa, ma le cure di Iza e di suo fratello Creb - questo il nome del Mog-Ur - e la necessit\u00e0 di avere un rifugio la portano a fidarsi di coloro che la stanno aiutando, ed unitamente al trauma, fanno s\u00ec che la bimba scordi rapidamente ci\u00f2 che \u00e8 accaduto prima del terremoto, affezionandosi velocemente alle persone che la circondano.\nLa bambina, a differenza del Clan, si esprime moltissimo a voce - i Neanderthal avevano un apparato vocale limitato - e tenta di comunicare, ma non viene capita.\nTuttavia le sue necessit\u00e0 sono lampanti e ci\u00f2 le permette di essere accudita, e quindi passa qualche giorno.\nQuando \u00e8 certo che sia in grado di sopravvivere, Creb prova a chiederle come si chiami, a gesti. \nLa bambina emette un suono incomprensibile e non riproducibile per i suoi nuovi amici, e lo sciamano interpreta a modo suo il vocalizzo con un suono adatto alla propria pronuncia gutturale.\nDa quel momento, la bambina prender\u00e0 il nome di Ayla.\nNei primi giorni, Ayla non viene considerata se non con curiosit\u00e0, il capo addirittura valuta di lasciarla da qualche parte dove possa essere trovata.\nIza tuttavia insiste per tenerla con s\u00e9, sostenendo che sia stata inviata dagli Spiriti per qualche motivo speciale, e facendo presente al fratello che non vi sono insediamenti degli Altri nelle vicinanze, e che lasciarla vorrebbe dire condannarla di nuovo a morte.\nSuccessivamente, sar\u00e0 proprio Ayla a vedere per prima quella che diventer\u00e0 la nuova caverna del Clan, e questo la far\u00e0 considerare \"fortunata\" e \"protetta da spiriti potenti\", il che spinger\u00e0 Brun ad accoglierla in via definitiva.\nPer la tradizione spirituale del Clan, la bambina dovr\u00e0 quindi avere un \"Totem\", ovvero uno spirito animale protettivo...Creb, ritiratosi a meditare, identifica questo spirito come il Leone delle Caverne, uno spirito cacciatore, solitamente maschile, difficilmente assegnato ad una donna in quanto troppo potente e virile - le donne del Clan avevano in genere animali piccoli e deboli - che il Mog-Ur crede di individuare con precisione grazie al fatto che proprio la belva ha marchiato la bimba con lo stesso segno che tribalmente viene inciso sulla pelle di coloro che lo hanno come protettore, ovvero quattro tagli paralleli sulla coscia, che certo produrranno cicatrici permanenti.\nGi\u00e0 la presenza di un Totem tanto insolito accentua la singolarit\u00e0 di Ayla, ed anche se con il passare del tempo il Clan diventer\u00e0 la sua famiglia, pi\u00f9 di una volta la giovane Cro-Magnon si vedr\u00e0 rinfacciare la propria diversit\u00e0...lei \u00e8 bionda, ha gli occhi chiari, cresce rapidamente in altezza, pur sviluppando relativamente tardi, \u00e8 capace di ridere, di piangere e di parlare...lei \u00e8 una degli \"Altri\".\nNel corso degli anni, la piccola Ayla si trover\u00e0 a scontrarsi in modo sempre pi\u00f9 marcato con coloro che l'hanno accolta...l'apparato vocale dei Neanderthal non \u00e8 in grado di riprodurre i complessi ed articolati suoni emessi dai Cro-Magnon - idioma che la bambina ha ormai dimenticato - e per questo motivo hanno sviluppato un complicato sistema di comunicazione gestuale, composto da pochi suoni gutturali e caratterizzato principalmente da segni con braccia e mani, che lei imparer\u00e0 per farsi capire ed accettare.\nAllo stesso tempo i Neanderthal hanno quelle che vengono definite le \"memorie\", un vero e proprio bagaglio di conoscenze con cui ogni piccolo viene messo al mondo: i membri del Clan non devono imparare nulla di nuovo, semplicemente devono andare ad attingere dai propri ricordi sopiti, accedendo all'esperienza che le generazioni prima di loro hanno accumulato...priva di queste conoscenze in quanto di un'altra etnia, Ayla dovr\u00e0 sviluppare la sua gi\u00e0 vivace intelligenza, per acquisire le nozioni necessarie alla vita quotidiana.\nQui si traccia un'altra differenza, che porter\u00e0 Ayla, durante la sua crescita, ad infrangere molte delle usanze del Clan, proprio perch\u00e9 la sua forma mentale \u00e8 radicalmente diversa da quella delle persone che l'hanno raccolta...Ayla \u00e8 curiosa, in grado di imparare, continuamente propensa a porsi domande, e soprattutto avida di capire e comprendere il mondo che la circonda.\nLo sviluppo mentale dei Cro-Magnon, infatti, era basato sull'apprendimento, anzich\u00e9 sulla memoria ancestrale, e per quanto Ayla cerchi di integrarsi e la sua madre putativa tenti di farne una \"brava donna del Clan\", la sua diversit\u00e0 emerge a pi\u00f9 riprese.\nOsservando segretamente gli uomini, Ayla impara perci\u00f2 ad usare una fionda meglio di chiunque di loro, grazie anche alle articolazioni delle braccia, pi\u00f9 snelle, leggere e flessibili, che imprimono velocit\u00e0 al proiettile...consapevole di infrangere un tab\u00f9 - le rigide tradizioni della trib\u00f9 impongono alle donne il divieto assoluto di maneggiare armi - tiene segreta la sua dote, arrivando a migliorarla ulteriormente con la messa a punto di una tecnica che le permette di lanciare due proiettili in rapida successione, dopo l'aggressione di una lince...riveler\u00e0 per\u00f2 il suo segreto quando il nipotino del capo, Brac, verr\u00e0 trascinato via da una iena in seguito ad una battuta di caccia.\nAyla uccider\u00e0 la belva, provvedendo anche a medicare in modo ottimale il bimbo, ma la scoperta del fatto far\u00e0 decidere a Brun di condannare la ragazza alla \"Maledizione di Morte\", una misura coercitiva utilizzata per esiliare i membri ribelli del Clan.\nLa necessit\u00e0 di sopravvivere impedisce infatti al Clan di procedere all'uccisione fisica di un loro membro, per non scatenare vendette nei suoi famigliari...di conseguenza, la Maledizione di Morte relegava i soggetti ritenuti pericolosi, ostili od indesiderabili in una dimensione in cui erano \"morti\" agli occhi degli altri membri del Clan, con successiva distruzione simbolica di tutti i loro averi. Tale usanza induceva alla fuga i soggetti puniti - che si vedevano completamente ignorare da tutti, come se fossero effettivamente diventati spiriti - che si autocondannavano cos\u00ec a morte certa, privi di risorse e di riferimenti in un ambiente ostile per un individuo rimasto solo.\nBrun \u00e8 costretto, in qualit\u00e0 di capo, ad adottare questa misura, ma all'ultimo momento aggiunge una clausola...se Ayla, dopo un mese, riuscir\u00e0 a tornare indietro per \"grazia degli Spiriti\", sar\u00e0 riaccolta nel Clan.\nIl capo ricorre a questa scelta per riconoscenza verso la ragazza, per aver salvato il nipotino da una morte sicura ed orrenda, cos\u00ec da darle una possibilit\u00e0...\u00e8 tuttavia persuaso comunque che lei non potr\u00e0 superare una prova cos\u00ec ardua, tornando secondo la sua idea dal mondo dei morti.\nAyla, annientata quando vede la madre e la sorella adottiva Uba, assieme a Creb, piangerla e distruggere le sue cose, e gli altri ignorarla, fugge...la sua innata vitalit\u00e0 ha per\u00f2 la meglio sulla prostrazione, e forte della promessa del capo si fa coraggio, si organizza, trova cibo e riparo, ed attende il trascorrere dei giorni.\nAl suo ritorno, la ragazza viene riaccolta come promesso, e durante una cerimonia in cui vengono evocati gli Spiriti Antichi - ovvero quelli dei tempi antecedenti agli Spiriti dei Totem, appartenenti ad un'epoca in cui le donne del Clan andavano a caccia - a protezione della giovane donna e del suo Clan - Creb infatti, non potendo sapere che le donne degli \"Altri\" vanno a caccia, pensa che Ayla sia stata illuminata ed ispirata dagli Spiriti pi\u00f9 antichi, e per questo si comporti in modo tanto strano, provando un desiderio di cacciare assolutamente anomalo per una femmina del Clan - riceve il permesso di cacciare solo con la fionda, sua arma d'abilit\u00e0, e le viene per questo attribuito il titolo di \"Donna che Caccia\".\nPassano altri anni, Ayla si rende conto di essere diversa da tutti - ha scordato l'aspetto dei suoi simili, ma un giorno vede in una pozza la propria diversit\u00e0 - e teme che nessuno la vorr\u00e0 mai come compagna, anche per questo motivo infatti, Iza l'ha addestrata fin dall'infanzia assieme alla figlia naturale Uba - avuta dal compagno morto nel terremoto - per essere una Donna Medicina, in modo che potesse avere una posizione sociale propria anzich\u00e9 basarsi su quella di un improbabile compagno.\nLa sua spiccata intelligenza la porta a diventare molto abile in questa mansione, addirittura raggiungendo i livelli della madre adottiva - Iza arriva a pensare che possa essere figlia di qualche Donna Medicina degli Altri, per l'innata predisposizione dimostrata - che ha una conoscenza vastissima della medicina naturale...senza dare nell'occhio, poich\u00e9 vede Creb assistere la sorella - il Mog-Ur affianca la Donna Medicina nella parte spirituale, preclusa alle donne - Ayla impara anche alcuni rituali del Clan.\nMentre quasi tutti i membri del Clan ormai la amano e la stimano, e si sono abituati alle sue stranezze, che sovente liquidano come un comportamento non canonico legato alle sue differenti origini, il figlio del capo, Brud, cova per\u00f2 sin dall'infanzia un odio crescente verso di lei.\nEgoista, ottuso, violento e collerico come il proprio Totem - il rinoceronte lanoso - il ragazzo - sebbene abile e dotato - \u00e8 da sempre avido di attenzioni, che lei pare sottrargli con regolarit\u00e0 - anche se involontariamente - con le sue doti, con la sua diversit\u00e0, con la sua originalit\u00e0.\nL'odio di Brud toccher\u00e0 l'apice quando, per umiliarla, costringer\u00e0 la ragazza a \"soddisfare i suoi bisogni\", consapevole che una donna deve obbedire all'uomo in ogni circostanza.\nLe donne del Clan sono assoggettate alla passivit\u00e0, anche nel sesso...Ayla, sconcertata - nessun uomo le aveva mai manifestato interesse...inoltre, sebbene sia sviluppata fisicamente e pi\u00f9 alta e forte rispetto alle coetanee, Ayla ha appena undici anni - dapprima cerca di accontentarlo, ma poi la sua naturale ribellione la porta a reagire, trasformando l'atto in uno stupro in piena regola.\nDa quel momento, Brud costringer\u00e0 regolarmente Ayla a sottostare ai suoi desideri, fino a quando la giovane donna scoprir\u00e0 di essere incinta.\nIl Clan pensa infatti che la gravidanza sia indotta da uno scontro tra Totem, che lottano nel corpo della donna...se c'\u00e8 mestruo, il Totem femminile vince, e non c'\u00e8 gravidanza...se il ciclo si interrompe, il Totem maschile sconfigge quello femminile, e c'\u00e8 concepimento.\nQuest'idea - legata alla necessit\u00e0 di spiegare il ciclo e l'inizio della vita - rendeva teoricamente impossibile comprendere chi fosse il padre biologico di un bambino, poich\u00e9 il bisogno di collaborazione unito alla promiscuit\u00e0 dei rapporti mal tollerava idee come gelosie e tradimento, ed i piccoli della trib\u00f9 per sopravvivere avevano bisogno dell'aiuto di tutti, senza rancori o risentimenti...pertanto, non essendoci modo di valutare chi fosse il padre di un neonato, in caso di somiglianze si stabiliva semplicemente che il Totem di un certo uomo avesse sconfitto quello di una certa donna, che fosse o meno la sua compagna, estromettendo quindi il rapporto sessuale dall'idea del concepimento.\nLa gravidanza di Ayla - il cui forte Totem maschile, pressoch\u00e9 invincibile, faceva escludere il fatto che lei potesse avere bambini - sorprende tutti, lei per prima...felice, la ragazza torna a sopportare passivamente Brud, che perde interesse e riprende ad ignorarla ed a perseguitarla solo con parole e botte, ma smettendo di utilizzarla a fini sessuali...la gestazione \u00e8 per\u00f2 difficoltosa, e lei rischia di morire di parto, poich\u00e9 il bambino, la cui ossatura ricorda quella del Clan, le crea una lacerazione e le fa perdere molto sangue.\nUna volta ripresasi, Ayla scopre che suo figlio \u00e8 considerato deforme...non accettando che venga ucciso - i bambini deformi non venivano tollerati, ed erano abbandonati alla merc\u00e9 delle bestie feroci - fugge con lui, in attesa dei sette giorni che, in caso di sopravvivenza del piccino, costringerebbero il capo ad accettarlo nel Clan.\nDurante questo secondo isolamento, Ayla si rende conto che il piccolo non \u00e8 deforme, ma semplicemente un misto dei tratti somatici suoi e del Clan...tale conclusione la porta a sospettare che il concepimento sia qualcosa di pi\u00f9 di una lotta tra i Totem, e che l'atto sessuale sia in qualche modo coinvolto.\nRifiutando inizialmente l'idea che farebbe di Brud il padre di suo figlio, la ragazza torna al Clan non dopo sette giorni, ma dopo sei...si rende infatti conto che non pu\u00f2 umiliare Brun - al quale deve gi\u00e0 molto - per costringerlo ad accettare il bambino.\nUna volta tornata, spiega che l'aspetto inconsueto del piccolo \u00e8 legato al fatto che lei \u00e8 diversa, quindi non pu\u00f2 generare un bambino completamente identico al Clan...Brun, convinto delle sue conclusioni, accetta quindi il bimbo che viene battezzato Durc, come il protagonista ribelle ed innovatore della sua leggenda preferita.\nIl Raduno dei Clan, un grande evento che si verifica ogni sette anni, si avvicina...Ayla partecipa come Donna Medicina del Clan di Brun - tutti i Clan infatti sono \"dell'Orso delle Caverne\", accomunati dalla stessa via spirituale che vede nel plantigrado la massima autorit\u00e0 totemica della loro cultura - al posto di Iza, ormai invecchiata e malata, distinguendosi per abilit\u00e0 e coraggio, e trovando al raduno anche una bimba simile a Durc...scopre infatti che alcune donne del Clan sono state \"forzate\" da uomini degli Altri, gente simile a lei, e che queste unioni hanno indebolito i Totem delle donne, che hanno quindi generato figli deformi.\nLa madre della bimba, chiamata Ura, accetta di promettere la piccola in sposa a Durc, consapevole che per lei sar\u00e0 difficile avere un compagno...Durc appare sfortunato - \u00e8 deforme e sua madre non \u00e8 accompagnata - ma ha un Totem da cacciatore - il Lupo Grigio - ed \u00e8 sotto la protezione del capotrib\u00f9 Brun, oltre ad essere figlio della Donna Medicina, quindi \u00e8 comunque una situazione vantaggiosa...prima di salutare Ayla, la donna imbarazzata le rivela che l'uomo degli Altri che l'aveva forzata aveva provocato, involontariamente, la morte della sua prima bambina, che era caduta battendo la testa.\nCi\u00f2 insinua in Ayla il timore nei confronti degli Altri, la sua specie, ma aumenta in lei anche il dubbio che l'atto sessuale abbia davvero a che vedere con la nascita di un bambino.\nNel frattempo si accosta alla cerimonia pi\u00f9 importante di tutte, una comunione spirituale tra gli sciamani, preparando per loro il decotto di una particolare radice dalle elevate capacit\u00e0 psicotrope, compito che solo le Donne Medicina della linea di sangue di Iza possono assolvere.\nPoich\u00e9 Uba \u00e8 troppo giovane, lei - considerata da Iza come una figlia vera - riceve il compito di occuparsene, ma resasi conto di averne fatta troppa a causa dell'inesperienza, e non potendo gettarla perch\u00e9 \u00e8 troppo sacra per essere sprecata, beve il liquido avanzato.\nLa radice stimola il suo cervello, gi\u00e0 pi\u00f9 intelligente ed acuto del normale, portandola ad entrare in contatto telepatico con Creb, che in quanto sciamano pi\u00f9 potente dirige le menti degli altri sacerdoti...l'uomo potrebbe denunciarla, potrebbe ucciderla, poich\u00e9 si tratta di una violazione senza precedenti, passibile di morte...decide per\u00f2 di occultare la presenza di Ayla agli altri sciamani, desiderando invece sapere qualcosa di pi\u00f9 della sua specie, \"gli Altri\".\nCreb ed Ayla iniziano cos\u00ec un viaggio telepatico che porta la ragazza all'origine del mondo, agli inizi dell'evoluzione...vede la nascita del Clan, e quella delle due stirpi che per un po' camminano affiancate...ad un certo punto, lei va avanti, ma Creb la segue da vicino...fino a che le arriva la visione di una valle in particolare, con un grande masso erratico che appare sospeso nel vuoto, e quella di uno scorcio del futuro moderno, in cui vede aerei, macchine, autostrade e grattacieli, che lei ancora non comprende ma che fa capire a Creb che la sua giovane specie, con la sua capacit\u00e0 di apprendere, andr\u00e0 avanti nel destino del mondo, e che il Clan, ormai antico ed incapace di evolversi, \u00e8 destinato all'estinzione.\nQuesta esperienza cambier\u00e0 Ayla per sempre, perch\u00e9 comincer\u00e0 ad avere visioni profetiche e si sentir\u00e0 ancora pi\u00f9 \"diversa\" a causa di questa nuova percezione che la radice ed il percorso con Creb hanno aperto in lei.\nTornati dal raduno, Creb \u00e8 provato ed invecchiato da questa scoperta che lo ha lasciato dubbioso ed amareggiato, Iza muore nel giro di poco, sfinita dalla malattia, Ayla perde il latte nell'assistere sua madre in punto di morte, ed anche Brun inizia a sentire il peso dell'et\u00e0.\nLa morte di Iza sconvolge Ayla, che riversa ogni sua gioia sul piccolo Durc...il bambino cresce sano, \u00e8 vivace ed amato da tutti, e le somiglia, perch\u00e9 parla come lei...infatti, il bimbo sviluppa per lei la parola \"mamma\", che non rivolge a nessun'altra donna, sebbene in molte lo accudiscano quando lei \u00e8 a caccia oppure impegnata nel ruolo di Donna Medicina.\nTempo dopo la morte di Iza, Ayla e Creb si riappacificano...l'uomo la ama come se fosse sua figlia, ed arriva a perdonarla per il sacrilegio compiuto.\nSi convince infatti che l'esistenza di bimbi come Durc - nel quale nota le somiglianze tra Ayla ed il Clan - e come Ura, potr\u00e0 dare al Clan una possibilit\u00e0 di sopravvivere, e che la ragazza sia stata mandata dagli Spiriti per garantire al Clan un futuro, e non per avvisarlo della sua fine imminente come aveva inizialmente pensato...vede infatti Durc, parte del Clan - condannato all'estinzione - e degli Altri - destinati alla sopravvivenza - come l'unico, vero \"figlio del Clan\", destinato a portare avanti almeno in parte la loro discendenza.\nIl momento di pace ha purtroppo breve durata...ormai anziano, Brun passa il comando a Brud, che decide di prendere Ayla come seconda compagna...la spinge per\u00f2 a rivoltarsi, togliendole il figlio per vendetta, affidandolo alla sorella, ed approfitta della sua ennesima ribellione per colpirla con la Maledizione di Morte, stavolta definitiva...la ragazza per\u00f2, ormai temprata nello spirito, non soccombe alla disperazione, ma lancia un'ultima sfida all'uomo che l'ha sempre odiata, umiliandolo, prende con s\u00e9 il necessario per sopravvivere, ed affida Durc alla sorella adottiva.\nImmediatamente dopo la maledizione, un nuovo terremoto sconvolge la caverna, convincendo il Clan che Brud, scagliandosi contro la \u201cprediletta degli Spiriti\u201d, abbia provocato la loro collera. \nIl terremoto causa un crollo che uccide Creb, seppellendolo sotto le rocce, ed Ayla traccia i segni funebri per accompagnare nell\u2019aldil\u00e0 l\u2019uomo che le ha fatto da padre.\nOrmai sola, ed inizialmente restia a separarsi dal figlio, Ayla comprende invece di doverlo lasciare al Clan - unica realt\u00e0 che conosce - poich\u00e9 non sa cosa la aspetta nell'ignoto, e come gli Altri - gi\u00e0 dimostratisi violenti verso il Clan - potrebbero accogliere il suo bambino...il Clan \u00e8 quindi per lui l'unico posto sicuro, e la ragazza, con la morte nel cuore, capir\u00e0 di doverlo abbandonare.\nAyla quindi parte portando con s\u00e9 i propri averi, e si allontana verso l'orizzonte, in cerca dei suoi simili, con l'ultimo gesto di saluto di Brun nel cuore e con nelle orecchie il grido di suo figlio che la richiama indietro."}
{"id": "1729400", "revid": "287204", "url": "https://it.wikipedia.org/wiki?curid=1729400", "title": "Voucyn", "text": ""}
{"id": "1729401", "revid": "78273", "url": "https://it.wikipedia.org/wiki?curid=1729401", "title": "Volcin", "text": ""}
{"id": "1729402", "revid": "110157", "url": "https://it.wikipedia.org/wiki?curid=1729402", "title": "Nova Palmeira", "text": "Nova Palmeira \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729405", "revid": "110157", "url": "https://it.wikipedia.org/wiki?curid=1729405", "title": "Pedra Lavrada", "text": "Pedra Lavrada \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729407", "revid": "110157", "url": "https://it.wikipedia.org/wiki?curid=1729407", "title": "Picu\u00ed", "text": "Picu\u00ed \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729408", "revid": "767487", "url": "https://it.wikipedia.org/wiki?curid=1729408", "title": "Moto Club Settempedano", "text": "Il Moto Club Settempedano \u00e8 associato alla Federazione Motociclistica Italiana, nato il 2 settembre del 1949 a San Severino Marche in provincia di Macerata.\nStoria.\nIl club \u00e8 nato da una dozzina di amici del paese (Giancarlo Cristini, Sandro Cianficoni, Mario Squadroni, Franco Bassano, Lidio Fiori, Italo Forti, Ivo Allegretto, Ottavio Carducci, Tommaso Gatti, Bruno Luzi, Aldo Paperi, Eliano Rossi), per partecipare a raduni, gincane e altre piccole manifestazioni, dopo breve tempo il club fu dato in amministrazione a Giancarlo Cristini, provando varie discipline, gincana al raduno, dalle riunioni alle gare di karting e di regolarit\u00e0, al primo tentativo di fare motocross.\nCon la vittoria di Giovanni Casagrande nel cross, con la 500 BSA, il Club organizz\u00f2 il 27 settembre 1959 il primo campionato italiano seniores classe 500, da quell'anno in poi le gare di cross sono cresciute sia come di numero che di qualit\u00e0.\nNel 1961 venne organizzata la prima squadra cross del club, formata da Scarponi Pacifico, Ciccioli Eduardo, Gatti Alfio, Possedoni Bruno ed Egnio Magnapane\nCompetizioni.\nTale Club ospita molte gare a livello Nazionale, cos\u00ec come alcune gare dell'Europeo e del Mondiale, sia di cross che di enduro, esattamente come la vicina Cingoli."}
{"id": "1729409", "revid": "1921867", "url": "https://it.wikipedia.org/wiki?curid=1729409", "title": "Daft Punk", "text": "I Daft Punk sono stati un gruppo musicale francese di musica elettronica fondato dai parigini Guy-Manuel de Homem-Christo e Thomas Bangalter. Il duo \u00e8 ritenuto uno degli esempi pi\u00f9 significativi di ogni tempo nell'ambito della musica elettronica, sia per quanto riguarda il volume di vendite sia per il responso della critica.\nIl nome del duo deriva da una recensione del primo lavoro del gruppo in cui militavano, i Darlin', apparsa sulla rivista britannica Melody Maker, in cui erano stati definiti \u00abun gruppetto di stupidi teppisti\u00bb (\u00aba daft punky trash\u00bb).\nStoria del gruppo.\n1987-1992: Gli inizi.\nThomas Bangalter e Guy-Manuel de Homem-Christo si conoscono a Parigi, al Lyc\u00e9e Carnot, nel 1987. Fondano, con Laurent Brancowitz, il gruppo rock Darlin' nel 1992, con Bangalter al basso, de Homem-Christo alla chitarra e Brancowitz alla batteria.\nLa Duophonics Records pubblic\u00f2 nello stesso anno una cover dei The Beach Boys e un brano originale in un EP di artisti vari. I tre ricevettero una recensione negativa da parte della rivista britannica \"Melody Maker\", che defin\u00ec la musica del gruppo \"a daft punky trash\". I Darlin' si sciolsero un anno pi\u00f9 tardi, nel 1993. Brancowitz entr\u00f2 a far parte del gruppo del fratello, i Phoenix, mentre Bangalter e De Homen-Christo formarono i Daft Punk, iniziando a sperimentare con sintetizzatori e drum machine.\nde Homem-Christo ha dichiarato in un'intervista resa nota al grande pubblico durante il documentario dedicato al duo \"Daft Punk Unchained\" che il film \"Il fantasma del palcoscenico\" \u00e8 stato, tanto per lui quanto per Bangalter, essenziale per la loro infanzia e, in et\u00e0 adulta, d'ispirazione per l'immagine che il duo ha adottato.\n1993-1999: \"Homework\".\nNel settembre del 1993 i due consegnano una demo a Stuart Macmillan, co-fondatore dell'etichetta Soma Quality Recordings. Quella registrazione divenne la base del loro singolo di debutto, \"The New Wave\", messo in commercio in edizione limitata nel 1994. Tornarono in studio nel maggio del 1995 per registrare \"Da Funk\". Pubblicato nello stesso anno, il singolo divenne il primo successo commerciale del gruppo.\nI Daft Punk non avevano intenzione inizialmente di pubblicare un album, ma dopo una serie di accordi con la Virgin Records, decisero di firmare il contratto a condizione di mantenere una certa indipendenza nel controllo della propria immagine e in quello che ne conseguiva; era il settembre del 1996. Riuscirono ad imporre le loro regole in quanto provenienti da famiglie agiate, programmando una carriera a livello internazionale, il loro modello d'affari fu ritenuto il migliore di sempre.\nNel 1997 fu pubblicato \"Homework\". Visto come un innovativo mix di techno, musica house, acid house e electro, l'album fu presto riconosciuto come uno dei pi\u00f9 influenti album dance degli anni novanta. Tra i singoli estratti dall'album, quello pi\u00f9 noto fu \"Around the World\", noto anche per il suo particolare video musicale realizzato dal regista francese Michel Gondry.\nL'album fu prodotto nella camera da letto di Bangalter, riempita di apparecchiature e tastiere per l'occasione. Il musicista leggeva le istruzioni degli strumenti una volta al mese, inoltre fu tra i primi in Francia ad avere un computer sofisticato e lo adoper\u00f2 per la realizzazione di suoni e immagini.\n1999-2003: \"Discovery\".\nNel 2001 usc\u00ec l'album \"Discovery\", che segna una svolta nel sound del gruppo verso uno stile synth pop anni ottanta. Il singolo \"One More Time\" fu un grande successo in tutte le discoteche del mondo, divenendo il loro singolo pi\u00f9 venduto in carriera, mentre i successivi singoli \"Digital Love\" e \"Harder, Better, Faster, Stronger\" divennero altrettanto famosi. La canzone \"Face to Face\" arriv\u00f2 al primo posto nelle classifiche dei club statunitensi nonostante non fosse mai uscita come singolo. Da queste canzoni fu tratto il film \"Interstella 5555\", basato unicamente su ritmi e canzoni dei Daft Punk, che appaiono nel film giapponese.\nIn un'intervista rilasciata a \"Remix Magazine Online\", il gruppo afferm\u00f2 che il nome dell'album \"Discovery\" deriva da un paragone da essi fatto con la fase di scoperta che si sperimenta nell'infanzia, simboleggiando la loro nuova attitudine giocosa e aperta nei confronti della musica. Va notato infatti che alcuni brani presentano temi e campionamenti ripresi da canzoni dei tardi anni settanta e dei primi anni ottanta (e va anche notato che alcuni, per questo stesso motivo, hanno scambiato l'ordine delle lettere del titolo interpretandolo come \"Very Disco\", cio\u00e8 molto influenzato dalla disco music).\nNel 2001 venne pubblicato l'album dal vivo \"Alive 1997\", che documenta in 45 minuti il concerto di Birmingham del 1997.\n2004-2007: \"Human After All\" e \"Alive 2007\".\nNel 2005 \u00e8 uscito \"Human After All\", un album di 45 minuti consistente in dieci tracce e registrato in sole sei settimane. Per la prima volta un lavoro dei Daft Punk non \u00e8 stato accolto all'unanimit\u00e0 n\u00e9 dalla critica n\u00e9 dal pubblico. Su Metacritic la valutazione media \u00e8 di 57, con un picco in altezza di 91 e in bassezza di 30.\nTale accoglienza non del tutto positiva \u00e8 dovuta essenzialmente al particolare approccio dell'album, che si mostra pi\u00f9 sperimentale rispetto a \"Discovery\" e spesso ripetitivo nei beat delle tracce. Nonostante ci\u00f2 alcune canzoni dell'album sono diventate molto famose nelle discoteche, in particolare \"Robot Rock\" (remixata anche da Soulwax e Justice) e \"Technologic\", utilizzata successivamente nel 2009 in collaborazione con Alfa Romeo per la pubblicit\u00e0 dell'automobile MiTo. I singoli tratti dall'album sono stati \"Robot Rock\", \"Technologic\" e \"Human After All\". Questo album ha vinto nel 2006 il premio Grammy come miglior album del genere elettronica dell'anno.\nIl 4 aprile 2006 venne pubblicata in versione CD/DVD la raccolta \"Musique Vol. 1 1993-2005\". Sono inoltre stati girati nuovi video per \"Prime Time of Your Life\" e \"Robot Rock\".\nIl 2006 ha segnato inoltre la prima esibizione dal vivo del gruppo a distanza di nove anni, precisamente al Coachella Valley Music and Arts Festival. A tale evento \u00e8 seguita una tourn\u00e9e in America del Nord, Europa e Giappone svoltasi tra il 2006 e il 2007; dalla data tenuta a Parigi \u00e8 stato estratto l'album dal vivo \"Alive 2007\", uscito il 20 novembre 2007 e accolto positivamente dalla critica specializzata, che ne ha elogiato lo spettacolo scenografico. Il disco vant\u00f2 un discreto successo commerciale in Francia e vinse un Grammy Award al miglior album dance/elettronico in occasione della 51\u00aa edizione della manifestazione.\n2008-2011: \"Tron: Legacy\".\nIl 20 ottobre 2010 i Daft Punk sono apparsi a sorpresa sul palco del Madison Square Garden durante l'esibizione dei Phoenix, con i quali hanno eseguito \"If I Ever Feel Better\".\nDurante il 2010 il duo \u00e8 stato chiamato dalla Disney per produrre la colonna sonora del film ', uscito il 29 dicembre, in cui hanno anche un piccolo cameo. La \u00e8 stata pubblicata il 22 dicembre, mentre il 5 aprile 2011 \u00e8 uscito l'album contenente i remix della colonna sonora, '.\nLa Soma Records, casa discografica scozzese che lanci\u00f2 il primo album dei Daft Punk \"Homework\" e i loro primi singoli, ha annunciato per il 19 settembre 2011 l'uscita di un CD con una canzone di tutti gli artisti che hanno fatto parte della casa discografica, tra cui i Daft Punk. Nella lista tracce figura un inedito del gruppo, intitolato \"Daft Drive\".\nNell'ottobre del 2011, la rivista \"DJ Magazine\" li ha posizionati alla posizione 28 nella classifica dei 100 migliori DJ, salendo di 16 posizioni rispetto al piazzamento dell'anno precedente.\nL'11 marzo 2013 il duo australiano di musica elettronica Empire of the Sun, per ufficializzare il loro secondo album \"Ice on the Dune\", ha pubblicato un trailer intitolato \"Discovery\" in onore dell'album dei Daft Punk, da cui hanno preso in parte lo stile.\n2011-2016: \"Random Access Memories\".\nNei primi mesi del 2012 musicisti e artisti famosi come Nile Rodgers, Giorgio Moroder e Paul Williams hanno annunciato la loro collaborazione con i Daft Punk riguardo al progetto di un loro quarto album in uscita verso la primavera 2013.\nIl 26 febbraio 2013 il duo ha rivelato l'uscita del disco per il successivo 21 maggio e nella notte tra il 2 e il 3 marzo, durante il Saturday Night Live, ha lanciato la prima pubblicit\u00e0 inerente all'album, confermando la data di pubblicazione. Il 23 marzo 2013 \u00e8 stato rivelato il titolo, \"Random Access Memories\", e il 19 aprile \u00e8 stato presentato il primo singolo \"Get Lucky\", realizzato con Pharrell Williams alla voce e Nile Rodgers alla chitarra.\n2016-2021: ultimi anni e scioglimento.\nIl 15 luglio 2016 durante un'intervista per \"Billboard\", il vicepresidente della Republic Records Wendy Goldstein ha rilasciato alcune informazioni riguardanti la collaborazione tra il duo e il cantante R&amp;B The Weeknd per l'incisione di due brani per l'album di quest'ultimo, \"Starboy\". I brani in questione, \"Starboy\" e \"I Feel It Coming\", sono stati pubblicati come singoli rispettivamente il 22 settembre e il 17 novembre 2016. In occasione dei Grammy Awards 2017, il duo e The Weeknd hanno eseguito dal vivo \"I Feel It Coming\". L'ultima produzione ufficiale del duo \u00e8 il brano \"Overnight\" dei Parcels, pubblicato nel 2017 da Kitsun\u00e9 Musique e Daft Trax.\nIl 22 febbraio 2021 il duo ha annunciato lo scioglimento attraverso un video pubblicato sul proprio canale YouTube, intitolato \"Epilogue\" e mostrante la scena conclusiva del loro film \"Daft Punk's Electroma\".\nStile musicale.\nLo stile eterogeneo dei Daft Punk ha sempre spaziato fra diverse varianti della musica da ballo elettronica, focalizzandosi principalmente sulla french house, di cui sono considerati esponenti di punta. Hanno sovente fatto un largo uso di campionamenti tratti da brani pubblicati negli anni settanta e ottanta, riprendendo inoltre le sonorit\u00e0 \"robotiche\" dei Kraftwerk e quelle \"kitsch\" del funk e della disco music.\nNonostante questa premessa, la musica dei Daft Punk \u00e8 cambiata di album in album. Se l'esordio \"Homework\" (1997) presenta un repertorio techno, acid house e funky, il seguente \"Discovery\" (2001) si caratterizza per i brani pi\u00f9 melodici e accessibili, che grazie al contributo estetico di \"Interstella 5555\", film d'animazione che funge da videoclip dell'intero l'album, ispirer\u00e0 la nascita di una corrente estetica e musicale che prende il nome di future Funk, un sottogenere della vaporwave nato intorno al 2014. \"Human After All\" (2005), dalle sonorit\u00e0 pi\u00f9 rock, ha ricevuto giudizi controversi per l'ostentata ripetitivit\u00e0 dei brani. Nel quarto album \"Random Access Memories\" (2013) i Daft Punk rinunciano quasi del tutto ai campionamenti omaggiando vari stili musicali diffusi negli anni settanta quali il funk e la disco music, nonch\u00e9 il pop progressivo e il soul. Gli altri lavori includono \"Alive 2007\", che presenta mash-up di loro brani pubblicati nei primi tre album in studio, e la colonna sonora di \"TRON: Legacy\" (2010), i cui brani sono stati definiti \u00abmet\u00e0 Jean-Michel Jarre e met\u00e0 Drexciya, o situazioni inverosimili tipo gli Stars of the Lid che suonano a una festa Disney\u00bb.\nSono stati inoltre classificati esponenti di varie espressioni di musica dance quali la techno, l'electro e la progressive house.\nUso di componenti visive.\nI Daft Punk sono famosi per l'uso di componenti visive abbinate alle loro canzoni: alcuni dei video musicali ad esse legati sono stati diretti da registi di culto fra cui Spike Jonze e Michel Gondry. L'intero album \"Discovery\" inoltre ha fatto da colonna sonora al film d'animazione \"Interstella 5555\", realizzato da Leiji Matsumoto autore del celebre Capitan Harlock, protagonista dell'omonimo anime giapponese del 1978.\nI due musicisti appaiono quasi sempre vestiti da robot. Bangalter ha spiegato: \u00abCi fu un incidente nel nostro studio. Stavamo lavorando con il campionatore e questo, esattamente alle 9:09 del 9 settembre 1999, esplose. Quando riprendemmo conoscenza, ci accorgemmo che eravamo diventati dei robot\u00bb. Sono rarissime le fotografie che ritraggono i volti dei due musicisti, sebbene in precedenza non si vestissero da robot.\nI Daft Punk hanno anche diretto e prodotto un film, \"Daft Punk's Electroma\", presentato in anteprima al Festival di Cannes 2006. La trama \u00e8 incentrata su due robot (rappresentanti i Daft Punk stessi) che in questa avventura tenteranno in tutti i modi di diventare esseri umani."}
{"id": "1729410", "revid": "991694", "url": "https://it.wikipedia.org/wiki?curid=1729410", "title": "Ei incumbit probatio qui dicit", "text": ""}
{"id": "1729411", "revid": "599013", "url": "https://it.wikipedia.org/wiki?curid=1729411", "title": "Razak Pimpong", "text": ""}
{"id": "1729412", "revid": "159873", "url": "https://it.wikipedia.org/wiki?curid=1729412", "title": "Conte vescovo", "text": ""}
{"id": "1729413", "revid": "439868", "url": "https://it.wikipedia.org/wiki?curid=1729413", "title": "Ten\u00f3rio", "text": "Ten\u00f3rio \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729416", "revid": "159873", "url": "https://it.wikipedia.org/wiki?curid=1729416", "title": "Ordinario militare", "text": ""}
{"id": "1729430", "revid": "287204", "url": "https://it.wikipedia.org/wiki?curid=1729430", "title": "Punta Baretti", "text": "La Punta Baretti (4.013 m s.l.m.) \u00e8 una montagna italiana del massiccio del Monte Bianco (Alpi Graie). Si trova nella Cresta di Brouillard.\nSalita alla vetta.\nLa vetta venne salita per la prima volta il 28 luglio 1880 da Jean-Joseph Maquignaz e Martino Baretti.\nSi pu\u00f2 salire sulla vetta partendo dai bivacchi Eccles."}
{"id": "1729434", "revid": "76963", "url": "https://it.wikipedia.org/wiki?curid=1729434", "title": "Adam Gary Sevani", "text": "Biografia.\nDi origini italiane e armene, \u00e8 figlio di Gagik Sevani-Manucharian\n(Padre) e di Edita Manucharia (Madre), nonch\u00e9 fratello pi\u00f9 giovane di V Sevani (conosciuto anche come Vahe Sevani), membro della boy band NLT. \u00c8 cresciuto a Los Angeles, in California, e ha iniziato a danzare ad un'et\u00e0 molto giovane, nella scuola di danza dei suoi genitori, la Synthesis Dance Center. Adam \u00e8 apparso per la prima volta al pubblico in due spot d'abbigliamento per bambini della catena J. C. Penney con la piccola compagna attrice e ballerina Alyson Stoner (uno nel 2004 e uno nel 2005). Ha preso parte a FlyKidz, un gruppo di canto e show televisivo per ragazzi della rete statunitense CBS.\nCinema.\nNel 2007 \u00e8 apparso in un outtake di \"Suxbad - Tre menti sopra il pelo\", cio\u00e8 una scena girata ma non inserita nel film. In seguito \u00e8 stato attore non protagonista in \"Step Up 2 - La strada per il successo\", nel ruolo di Robert Alexander III, detto Moose (Muso). La prima assoluta del film \u00e8 stata proiettata il 14 febbraio 2008. Adam \u00e8 stato elogiato dal \"New York Times\" per aver rappresentato nel film un personaggio che \"potrebbe essere il baddest nerd della storia dei film\". Inoltre ha vinto lo Young Hollywood Award 2008 per il 'Miglior Ladro di Scena' per il suo ruolo di \"Muso\".\nNel maggio 2009 ha cominciato le riprese per \"Step Up 3D\", uscito nelle sale italiane l'8 ottobre 2010, nel quale ha indossato nuovamente i panni di Muso, stavolta con un ruolo da protagonista. Il film ha visto anche la partecipazione di Alyson Stoner nel ruolo di Camilla Gage, migliore amica di Muso. Ha partecipato anche ad un episodio della \"Fantasy Factory\" di Rob Dyrdek, per girare un video musicale con Rob Dyrdek e coreografarne le mosse. Ha partecipato al film \"LOL - Pazza del mio migliore amico\" con Miley Cyrus. Adam Sevani \u00e8 apparso anche in \"Step Up Revolution\", interpretando sempre Muso e in \"\". Ha avuto inoltre anche una piccola parte in \"The First Time\". Nel 2018, compare in una puntata della terza stagione nella serie tv di \"Lucifer\".\nDanza.\nAdam \u00e8 apparso in diversi video musicali: \"Breathe, Stretch, Shake\" di Ma$e, \"Switch\" di Will Smith, \"Church\" di T-Pain e \"I'm Really Hot\" di Missy Elliott insieme ad Alyson Stoner. Ha inoltre avuto una piccola parte nel primo video musicale degli NLT, \"That Girl\"; per gli stessi NLT ha lavorato come coreografo del video \"Karma\".\nNell'edizione 2006 dei Teen Choice Awards \u00e8 stato ballerino di supporto nell'esibizione del ballerino Kevin Federline. Adam ha anche formato una crew, un equipaggio di danza, con il regista di Step Up 2 e Step Up 3D, Jon Chu, ed alcuni ballerini della California; la crew ha preso il nome ACDC, acronimo di Adam\\Chu Dance Crew. La crew ha avuto una battaglia di ballo, una cosiddetta dance battle, con Miley Cyrus, molto pubblicizzata su YouTube; la battaglia si \u00e8 conclusa con una dance-off finale tra le due crew ai Teen Choice Awards del 2008. Sempre nel 2008, in concomitanza con Halloween, ha girato un remake del video \"Thriller\" di Michael Jackson, in occasione del suo 25\u00ba anniversario; nel video, prodotto dalla Desert Wind Films, \u00e8 comparsa ancora una volta la sua migliore amica Alyson Stoner. \u00c8 stato invitato ai Teen Choice Award 2012.\nDoppiatori italiani.\nNelle versioni in italiano dei suoi film, Adam Gary Sevani \u00e8 stato doppiato da: "}
{"id": "1729438", "revid": "767487", "url": "https://it.wikipedia.org/wiki?curid=1729438", "title": "Demersale", "text": "Si definiscono demersali quelle specie di organismi marini che nuotano attivamente ma si trattengono nei pressi del fondale, sul quale o nei pressi del quale trovano il nutrimento. Il vocabolo si contrappone a bentonico ed a pelagico, nel primo caso ci si riferisce a specie che passano tutto o gran parte del loro tempo sul fondale (sono al limite sessili) mentre con il secondo si intendono specie che passano la loro vita nell'acqua aperta ed instaurano rapporti con il fondale in modo limitato. Si tratta di un vocabolo legato pi\u00f9 alla pesca che alla biologia marina. Il termine si utilizza anche per descrivere le attrezzature da pesca impiegate per la cattura dei pesci demersali (es: \"rete demersale\")\nEsempi.\nAd essere demersali sono soprattutto i pesci ed i molluschi cefalopodi come le seppie. Tra i pesci demersali si annoverano numerose specie di notevole interesse economico come merluzzi, naselli, triglie, quasi tutti gli sparidi, spigole, ecc. Anche alcuni crostacei come il gambero rosso sono considerati demersali.\nPesca.\nLa pesca alle specie demersali ha un ruolo importante nell'economia e rappresenta una larga parte della piccola pesca costiera. Per la cattura di questi organismi vengono in genere impiegate reti da posta e reti a strascico. Per alcune specie si utilizzano anche palamiti."}
{"id": "1729440", "revid": "1305772", "url": "https://it.wikipedia.org/wiki?curid=1729440", "title": "Fiches", "text": ""}
{"id": "1729451", "revid": "1543377", "url": "https://it.wikipedia.org/wiki?curid=1729451", "title": "Francisco Bores", "text": "Biografia.\nFiglio di un governatore delle Filippine, si avvicin\u00f2 alla pittura nell'accademia di Cecilio Pla, e indirizz\u00f2 la sua attenzione ai maestri del Prado, realizzando copie di Diego Vel\u00e1zquez e di Francisco Goya..\nNel primo dopoguerra frequent\u00f2 il gruppo spagnolo artistico e letterario d'avanguardia definito degli \"ultraisti\".\nIn questo periodo collabor\u00f2 con svariate riviste, quali \"Horizonte\", \"Cruz y Raya\", \"\u00cdndice\", \"Revista de Occidente\". DUrante il 1922 partecipa alla \"Exposici\u00f3n Nacional de Bellas Artes\". Tre anni dopo partecip\u00f2 alla esposizione della \"Sociedad de Artistas Ib\u00e9ricos\". Lo scarso successo riscosso lo convinse a trasferirsi a Parigi, a Montparnasse.\nFece parte, cos\u00ec, della seconda ondata di artisti spagnoli che giunsero a Parigi durante gli anni venti e fu in contatto con Pablo Picasso, Mir\u00f2, Henri Matisse e Juan Gris, riprendendo dal primo la composizione di tipo cubista e dal secondo i modi di trattare luce e colore e l'amore per la linea, armonizzandone le influenze nella propria opera.\nSin dalla sua prima esposizione parigina, nel 1927, oltre alla grande influenza della lezione di Gris sulla sintesi plastica e formale necessaria per prendere spunto dalla realt\u00e0 e presentarla artisticamente, evidenzi\u00f2 imbarazzi e dubbi sulla staticit\u00e0 cubista, che evolse con la ricerca del movimento e della spazialit\u00e0.\nDurante le sue esposizioni ebbe modo di conoscere e frequentare vari personaggi del mondo artistico e culturale tra i quali Max Jacob, Jean Cocteau, Raymond Radiguet, Andr\u00e9 Breton, Man Ray.\nBores espose a Londra nel 1934 assieme a Andr\u00e9 Beaudin e Salvador Dal\u00ed e partecip\u00f2 all'esposizione \"Minotaure\", al palazzo delle Belle Arti di Bruxelles.\nNon si lasci\u00f2 influenzare n\u00e9 dal movimento surrealista e nemmeno da quello astrattista, riuscendo invece a sviluppare uno stile \"segnico\" frutto di una sintesi di forme, colori, toni, narrazioni, talvolta accostata alla pittura rupestre.\nNegli anni trenta e quaranta espose in svariate galler\u00ede parigine, quali la Galleria \"Georges Petit\", la \"Bernheim\" e la \"Vavin Raspail\".\nPartecip\u00f2 a varie esposizioni collettive rappresentando l\"'Exposici\u00f3n de Arte Espa\u00f1ol Contempor\u00e1neo\" al \"Museo de Jeu de Paume\" di Parigi.\nStipul\u00f2 contratti con la Galleria \"Zwemmer\" di Londra, la Galleria \"Simon\" parigina oltre a molte gallerie americane, come ad esempio la \"Buchholz\" di New York.\nDurante la seconda guerra mondiale si ritir\u00f2 a Saint-Jean-de-Luz dove riallacci\u00f2 l'amicizia con Matisse.\nNel secondo dopoguerra si avvicin\u00f2 ad esperienze materiche.\nBores realizz\u00f2 durante il 1961 une serie di litografie per l'illustrazione di opere complete di Albert Camus.\nDopo la sua morte una cinquantina di esposizioni di sue opere a titolo retrospettivo furono organizzate, partendo dalla Galleria \"Villand et Galanis\" (1975), passando per il \"Mus\u00e9e d'histoire et d'art\" di Lussemburgo (1976), fino a Madrid al Museo Reina Sof\u00eda di Madrid (1999).\nDipinse nature morte, paesaggi e figure con cromatismo leggero.\nOccupandosi della carriera di Bores il critico Joaquin de la Puente distinse varie epoche:"}
{"id": "1729454", "revid": "599013", "url": "https://it.wikipedia.org/wiki?curid=1729454", "title": "Mario M\u00e9ndez", "text": ""}
{"id": "1729455", "revid": "998297", "url": "https://it.wikipedia.org/wiki?curid=1729455", "title": "Guanto di gomma", "text": "Il guanto di gomma \u00e8 un guanto, generalmente di lattice, ma prodotto anche in materiali ipoallergenici come \"vinile\" (Cloruro di polivinile, PVC) e \"nitrile\" (gomma nitrilica, gomma sintetica), destinato a proteggere le mani da agenti di vario tipo, principalmente dannosi per la pelle, oppure a proteggere i materiali manipolati, ad esempio cibi, da possibili contaminazioni.\nI guanti di gomma si dividono in due categorie principali:\nEntrambe le categorie vengono impiegate in ambito domestico quanto professionale, ove spesso il loro impiego \u00e8 regolamentato.\nNell'ambito domestico vengono impiegati per lo pi\u00f9 nelle versioni multiuso, ad esempio per lavare i piatti e per le pulizie in genere. In ambito professionale, invece, l'uso \u00e8 estremamente differenziato a seconda del settore e dello specifico impiego contingente. Volendo limitarsi a pochi esempi: nei laboratori son adottati per lo pi\u00f9 in versione monouso per lavorare con sostanze pericolose per l'incolumit\u00e0 della pelle o per evitare la trasmissione all'operatore di agenti patogeni; nelle versioni sterili sono impiegati negli ospedali e ambulatori medici e veterinari per eseguire interventi chirurgici, o anche semplici visite specialistiche. Negli interventi di pubblico soccorso (ambulanze, protezione civile, etc.) proteggono sia i soccorritori da sangue e altri fluidi corporei, sia la persona soccorsa dal contatto diretto con le mani degli operatori.\nI guanti chirurgici sono sterili, trattati ai raggi gamma, per evitare infezioni ai pazienti e hanno uno spessore poco superiore a quello dei normali guanti monouso. Normalmente sono lunghi tra 27 e 30cm, ma ne esistono anche per uso ginecologico o veterinario lunghi 40~60cm.\nI monuso per la loro leggerezza e la buona sensibilit\u00e0 al tatto sono anche utilizzati in altri campi professionali, quali l'archeologia per maneggiare delicati reperti, la farmacia per produrre medicinali, la gastronomia per la preparazione di pasta, dolci e altri alimenti ai sensi delle norme igieniche e talvolta anche per la somministrazione al banco.\nFermi restando i limiti di utilizzo descritti in apposite tabelle correlati alla loro resistenza alle varie sostanze chimiche, alla resistenza al taglio, all'abrasione, ecc., i guanti in gomma presentano poche controindicazioni; la pi\u00f9 nota e percepita, soprattutto con i monouso, pi\u00f9 aderenti, \u00e8 la non traspirabilit\u00e0, il conseguente sudore e i cattivi odori sull'epidermide. Nel caso di guanti multiuso, il problema \u00e8 facilmente risolvibile con frequenti lavaggi e asciugatura al rovescio. In aggiunta, \u00e8 consigliabile indossare al di sotto appositi guanti in filo di cotone sottile (analoghi alla fodera interna dei guanti sintetici \"accoppiati con tessile\"), da asportare e far asciugare naturalmente all'aria alla fine del lavoro, il che rende possibile lavarli a intervalli maggiori di quelli che sarebbero richiesti al guanto in gomma esterno quando usato a contatto diretto con la pelle.\nAlcune persone sono allergiche al lattice, perci\u00f2 devono usare guanti realizzati con materiali sintetici come vinile, nitrile e poliisoprene.\nI guanti in gomma naturale degradano a contatto con olii e grassi, per i quali sono preferibili quelli in \"vinile\" o \"nitrile\" descritti in esordio."}
{"id": "1729458", "revid": "1568601", "url": "https://it.wikipedia.org/wiki?curid=1729458", "title": "Cratere di Vepriai", "text": "Il cratere di Vepriai \u00e8 un cratere di origine meteoritica situato in Lituania: prende il nome dall'omonima citt\u00e0 situata al suo centro. \nIl cratere ha un diametro di 8\u00a0km, ha un'et\u00e0 di 160 \u00b1 10 milioni di anni (Giurassico superiore). Oggi il cratere \u00e8 praticamente invisibile a causa delle glaciazioni che lo hanno fortemente eroso e colmato di depositi glaciali. La sua profondit\u00e0 iniziale era di 500 metri ma \u00e8 stato rapidamente riempito di rocce sedimentarie: nel Giurassico al suo interno si era formato un piccolo lago.\nIl cratere \u00e8 stato scoperto nel 1978 attraverso ricerche geofisiche e grazie al ritrovamento di \"shatter cones\" e vetri da impatto in campioni di rocce estratte con perforazioni ."}
{"id": "1729462", "revid": "1431409", "url": "https://it.wikipedia.org/wiki?curid=1729462", "title": "Gonzalo Pineda", "text": ""}
{"id": "1729463", "revid": "2074539", "url": "https://it.wikipedia.org/wiki?curid=1729463", "title": "The Last Shadow Puppets", "text": "I The Last Shadow Puppets sono un supergruppo musicale britannico formato da Alex Turner, leader del gruppo indie rock degli Arctic Monkeys e Miles Kane, ex-leader del gruppo The Rascals ed ex-chitarrista dei Little Flames, ora solista. Alla batteria sono accompagnati dal loro amico e produttore James Ford, mentre al basso da Zach Dawes dei Mini Mansions.\nStoria.\nI due membri si conobbero nel maggio del 2005 quando Kane, insieme al suo ex-gruppo The Little Flames, fece da supporto alla band di Turner durante un concerto di Inghilterra. I due divennero amici e da l\u00ec nacquero diverse collaborazioni, sempre in ambito musicale, tra Kane e gli Arctic Monkeys. Fra esse si ricorda la collaborazione di Kane alla canzone \"505\" contenuta in \"Favourite Worst Nightmare \"e ad altre canzoni tratte dallo stesso album oltre che ad altre B-side del gruppo.\n\"The Age of the Understatement\".\nLa convergenza artistica dei due cantanti port\u00f2 alla nascita dei \"The Last Shadow Puppets\" come progetto parallelo alle loro band. L'album di debutto, intitolato \"The Age of the Understatement\" \u00e8 stato pubblicato il 21 aprile 2008 in Inghilterra trainato dal singolo omonimo.\nSuccessive collaborazioni.\nIl 12 agosto 2010 suonano insieme alcuni brani dei Last Shadow Puppets al Club Nokia di Los Angeles, in un concerto di beneficenza per il bassista degli Eagles of Death Metal Brian O' Connor, a cui era stato diagnosticato un cancro.\nAlex Turner ha collaborato alla scrittura dei testi dell'album \"Colour of the Trap \"di Miles Kane.\nIl 3 febbraio 2012, in occasione del concerto degli Arctic Monkeys all'Olympia di Parigi, Miles, di supporto alla band, invita il frontman Alex Turner sul palco per suonare \"Standing Next to Me\", brano dei Last Shadow Puppets, dopo due anni dalla loro ultima esibizione dal vivo insieme.\nIl 28 giugno 2013, giorno inaugurale del Festival di Glastonbury, Kane si \u00e8 esibito sul John Peel Stage ripetendo ci\u00f2 che aveva gi\u00e0 fatto un anno prima, cio\u00e8 invitare Turner sul palco per suonare il brano \"Standing Next to Me\", e poi si \u00e8 unito agli Arctic Monkeys, con cui ha suonato \"505.\"\nNel 2014, in occasione del concerto degli Arctic Monkeys il 24 maggio a Finsbury Park, Kane all'inizio dell'encore si \u00e8 nuovamente unito a Turner per suonare \"Standing Next to Me\".\n\"Everything You've Come to Expect\".\nIl 3 e il 28 dicembre 2015 sulla loro pagina Facebook vengono pubblicati due nuovi video che segnalano l'arrivo di un nuovo album nella primavera del 2016.\nIl 10 gennaio 2016 esce su Youtube il loro nuovo singolo \"Bad Habits\" annunciato in contemporanea sulla loro pagina Facebook. Novit\u00e0 \u00e8 l'ingresso in pianta stabile del gruppo del bassista dei Mini Mansions Zach Dawes. Il 20 gennaio viene annunciato il nome dell'album, \"Everything You've Come to Expect\", e la data d'uscita, 1\u00ba aprile 2016.\nIl tour di \"Everything You've Come To Expect\" \u00e8 partito il 24 marzo 2016 a Cambridge. I Last Shadow Puppets sono accompagnati nei concerti dal batterista Loren Humphrey, dalla band newyorkese Guards, e dal tastierista Tyler Parkford, anche lui dei Mini Mansions."}
{"id": "1729468", "revid": "458786", "url": "https://it.wikipedia.org/wiki?curid=1729468", "title": "Alberto Medina", "text": ""}
{"id": "1729477", "revid": "767487", "url": "https://it.wikipedia.org/wiki?curid=1729477", "title": "Francisco Rodr\u00edguez", "text": ""}
{"id": "1729481", "revid": "34971", "url": "https://it.wikipedia.org/wiki?curid=1729481", "title": "Logic Studio", "text": "Logic Studio \u00e8 una suite per la produzione di musica presentato da Apple per la prima volta il 12 settembre 2007.\nLa sua facilit\u00e0 di utilizzo lo rende tra i migliori programmi esistenti sul mercato per l'editing audio.\nUtilizzabile in concomitanza con il programma di editing video professionale sempre della casa madre Apple Final Cut Pro lo rende ancora pi\u00f9 evoluto.\nUtilizzato in molti studi di registrazione professionali."}
{"id": "1729482", "revid": "307923", "url": "https://it.wikipedia.org/wiki?curid=1729482", "title": "Unione Economica e Monetaria", "text": ""}
{"id": "1729488", "revid": "547034", "url": "https://it.wikipedia.org/wiki?curid=1729488", "title": "Teorema di Caristi", "text": "In matematica, il teorema di Caristi o teorema di Caristi-Kirk \u00e8 un teorema di punto fisso che generalizza il teorema delle contrazioni per applicazioni di uno spazio metrico completo in s\u00e9. Si tratta di una variante dell'\"\u03b5\"-principio variazionale di Ekeland (1974, 1979). Inoltre, la conclusione del teorema di Caristi \u00e8 equivalente alla completezza metrica, come dimostrato da Weston (1977). Il risultato originale \u00e8 dovuto ai matematici James Caristi e William Arthur Kirk.\nEnunciato.\nSia formula_1 uno spazio metrico completo, formula_2 una funzione da formula_3 in s\u00e9 e sia formula_4 una funzione semicontinua inferiormente da formula_3 in formula_6. Si supponga inoltre che per tutti i punti formula_7 valga:\nAllora formula_9 ha un punto fisso in formula_3, ossia esiste un punto formula_11 tale che formula_12."}
{"id": "1729489", "revid": "547034", "url": "https://it.wikipedia.org/wiki?curid=1729489", "title": "The First Session", "text": "The First Session \u00e8 un EP della band alternative rock Hole, pubblicato il 26 agosto 1997.\nIl disco.\nL'EP contiene le prime sessioni in studio delle Hole, risalenti al 1990.\nL'etichetta Sympathy For The Record Industry aveva gi\u00e0 pubblicato 3 delle 4 tracce come primo singolo delle Hole nel mese di aprile 1990, mentre \"Turpentine\", la prima canzone in assoluto ad essere registrata dal gruppo, non era mai stata pubblicata.\nNel booklet si trovano un'intervista del gruppo al magazine Flipside (#68, settembre/ottobre 1990), foto, flyers e testi scritti a mano.\nI produttori sono il gruppo stesso e Falling James Moreland, leader dei Leaving Trains ed allora marito di Courtney Love."}
{"id": "1729490", "revid": "599013", "url": "https://it.wikipedia.org/wiki?curid=1729490", "title": "Jes\u00fas Arellano", "text": "Ha trascorso 16 anni nelle file del Monterrey.\nCon la Nazionale messicana ha disputato 3 Mondiali (1998, 2002 e 2006), 2 Coppe America (2001 e 2004), 2 Gold Cup (2000 e 2003), 2 Confederations Cup (1999 e 2001) e l'Olimpiade di Atlanta 1996, vincendo la Confederations Cup 1999 e la Gold Cup 2003."}
{"id": "1729497", "revid": "33689", "url": "https://it.wikipedia.org/wiki?curid=1729497", "title": "Ruggieri Apuliese", "text": "Biografia.\nMolte sono state le ipotesi fatte su questo personaggio, ma non tutti i critici sono d'accordo sulla loro attendibilit\u00e0.\nDai pochi testi che ci sono pervenuti e dall'analisi dei suoi versi si pu\u00f2 comunque ricavare che nacque a Siena, che fu un giullare di professione, forse al servizio di un certo ser Apugliese di Siena, che svolse la sua attivit\u00e0 negli anni tra il 1260 e il 1262 e che fu processato da un tribunale ecclesiastico per atteggiamenti eretici.\nL'insieme della sua opera comprende:\nEsiste inoltre una trascrizione di Vincenzo De Bartholomaeis in \"Rime antiche senesi\" pubblicata a Roma dalla Societ\u00e0 Filologica Romana nel 1902 di due composizioni che si trovavano in una copia del Cinquecento ma ormai irreperibili."}
{"id": "1729499", "revid": "709565", "url": "https://it.wikipedia.org/wiki?curid=1729499", "title": "Cuvier", "text": ""}
{"id": "1729503", "revid": "15559072", "url": "https://it.wikipedia.org/wiki?curid=1729503", "title": "Santa Cruz de la Mar Peque\u00f1a", "text": ""}
{"id": "1729504", "revid": "111915709", "url": "https://it.wikipedia.org/wiki?curid=1729504", "title": "Sinfonia n. 1 (Mendelssohn)", "text": "La Sinfonia n. 1 in do minore, Op. 11 di Felix Mendelssohn fu composta nel 1824.\nStoria della composizione.\nMendelssohn fu un talento assai precoce, e la data di composizione di questa sinfonia lo prova: il musicista la termin\u00f2 a soli 15 anni, il 31 marzo 1824. L'opera fu eseguita per la prima volta in privato il 14 novembre 1824, per il diciannovesimo compleanno della sorella del compositore, Fanny. La sua prima esecuzione pubblica ebbe luogo il 1\u00ba febbraio 1827 con la Gewandhausorchester Leipzig, sotto la direzione del suo Maestro di cappella, Johann Philipp Christian Schulz. La sinfonia venne dedicata alla Royal Philharmonic Society, che organizz\u00f2 la prima esecuzione londinese il 25 maggio 1829, con lo stesso Mendelssohn alla direzione. Per l'occasione il compositore orchestr\u00f2 lo scherzo del suo ottetto, Op. 20 e lo esegu\u00ec al posto del terzo movimento originale. La sinfonia fu pubblicata nel 1831, sette anni dopo la sua composizione."}
{"id": "1729505", "revid": "599013", "url": "https://it.wikipedia.org/wiki?curid=1729505", "title": "Luis Ernesto P\u00e9rez", "text": ""}
{"id": "1729507", "revid": "15559106", "url": "https://it.wikipedia.org/wiki?curid=1729507", "title": "Saguia el-Hamra", "text": ""}
{"id": "1729509", "revid": "287204", "url": "https://it.wikipedia.org/wiki?curid=1729509", "title": "Elizabeth Eisenstein", "text": "\u00c8 conosciuta per i suoi studi sulla storia dei primordi della stampa, ove scrisse a proposito della transizione dall'era della cultura manoscritta a quella della cultura della stampa, cos\u00ec come del ruolo della stampa nel promuovere un vasto cambiamento culturale nella civilt\u00e0 occidentale.\nCarriera.\nLa Eisenstein frequent\u00f2 il Vassar College dove consegu\u00ec la sua B.A. \"Bachelor of Arts\" (\"Diploma/Laurea di tre anni nel campo letterario-artistico\"), quindi continu\u00f2 al Radcliff College dove consegu\u00ec la sua M.A. \"Master of Arts\" (\"Laurea specialistica in campo letterario-artistico\") e il suo Ph. D. \"Philosofy Doctorate\" (\"Dottorato\"). Qui studi\u00f2 sotto Crane Brinton.\nInsegn\u00f2 all'American University dal 1959 al 1974, quindi all'University of Michigan dove fu anche Alice Freeman Palmer insegnante di storia\nNel 1979 fu consulente interno per il Center for the Book (\"Centro per il Libro\") alla \"Library of Congress (\"Biblioteca del Congresso\").\nHa ricoperto cariche come membro dell'Humanities Research Center (\"Centro per la Ricerca Umanistica\") dell'Universit\u00e0 Nazionale Australiana e del Center for Advanced Study (\"Centro Studi Avanzati\") in Scienze del Comportamento a Palo Alto.\nLa Eisenstein fu anche professoressa visitatrice al Wolfson College, Oxford e pubblic\u00f2 le sue lezioni di quel periodo sotto il nome di \"Grub Street Abroad\".\n\u00c8 attualmente professoressa emerita all'University of Michigan.\n\"The Printing Press as an Agent of Change\" (\"La stampa come fattore di cambiamento\").\nL'opera meglio conosciuta della Eisenstein \u00e8 \"The Printing Press as an Agent of Change\", un'esplorazione in due volumi e 750 pagine degli effetti della stampa a caratteri mobili sull'\u00e9lite letterata dell'Europa occidentale post-Gutenberg.\nIn questo lavoro focalizza sulle funzioni di diffusione, standardizzazione e conservazione della stampa e sul modo in cui queste funzioni aiutarono il progresso della Riforma Protestante, il Rinascimento e la Rivoluzione Scientifica.\nL'opera della Eisenstein apport\u00f2 metodo storico, rigore e chiarezza alle precedenti idee di Marshall McLuhan ed altri a proposito degli effetti generali di tali cambiamenti di media.\nQuesto testo accese un dibattito nella comunit\u00e0 accademica dal momento della sua pubblicazione e sta tutt'oggi ancora alimentando dibattiti e nuove ricerche. Il suo lavoro influenz\u00f2 anche pi\u00f9 recenti argomentazioni sul successivo sviluppo dei media digitali. Le sue opere sul passaggio dal manoscritto alla stampa condizionarono il pensiero sulla nuova transizione dal testo stampato ai formati digitali, incluso quello multimediale ed anche le nuove idee sulla definizione di \"testo\".\nRiconoscimenti.\nLa Eisenstein ha ricevuto vari premi e riconoscimenti, inclusa la designazione a membro amico (\"fellowship\") del John Simon Guggenheim Memorial Foundation, del National Endowment for the Humanities e del Rockefeller Foundation.\nNel 2002 ha ricevuto l'\"Award for Scholarly Distinction\" del American Historical Association, and in 2004 the University of Michigan awarded her the honorary degree of Doctor of Humane Letters.\nNel 1993 la \"National Coalition of Independent Scholars\" cre\u00f2 il \"Premio Eisenstein\", che viene assegnato biennalmente a membri dell'organizzazione che abbiano prodotto lavori con scopi/interessi indipendenti."}
{"id": "1729511", "revid": "610351", "url": "https://it.wikipedia.org/wiki?curid=1729511", "title": "Unione monetaria", "text": "In economia, una unione monetaria \u00e8 una situazione dove alcune nazioni hanno accettato di condividere una moneta unica (detta anche moneta comune). Le unioni monetarie differiscono dalle unioni economiche e monetarie in quanto, in queste ultime, sono previste forme pi\u00f9 o meno spinte di coordinamento delle politiche economiche e delle politiche fiscali dei vari paesi membri (\u00e8 il caso, ad esempio, dell'Unione europea).\nIn alcuni casi, la condivisione di una stessa moneta non nasce da un accordo tra nazioni diverse ma \u00e8 il frutto di una scelta unilaterale di uno stato: \u00e8 il caso di alcuni paesi (ne sono esempi il Panama, lo Zimbabwe ecc.) che hanno scelto di non stampare pi\u00f9 una loro moneta e di adottare il dollaro statunitense, l'euro, la sterlina britannica, o altre divise nazionali."}
{"id": "1729515", "revid": "112895208", "url": "https://it.wikipedia.org/wiki?curid=1729515", "title": "Ant\u00f3nio Pinto (atleta)", "text": "Biografia.\nSi dedica all'atletica leggera nel 1986, lasciando il ciclismo e ottiene subito ottimo risultati: nel 1988 disputa la finale olimpica dei 10\u00a0000 metri, concludendo la prova al 13\u00ba posto. Dieci anni dopo \u00e8 campione europeo dei 10\u00a0000 m, titolo consolidato nel 1999 dal record continentale della specialit\u00e0.\nSuccessivamente decide di abbandonare la pista per dedicarsi alla maratona, esordendo nella nuova specialit\u00e0 alla maratona di Carpi, dove si piazza 7\u00ba con il tempo di 2h12'39\". Vince la maratona di Londra per tre volte: 1992, 1997 e 2000. Il suo record personale nella maratona \u00e8 2h06'36\", record europeo di specialit\u00e0.\nHa partecipato tre volte nella maratona ai Giochi olimpici: ritirato nel 1992, 14\u00ba nel 1996 e 11\u00ba nel 2000."}
{"id": "1729517", "revid": "767487", "url": "https://it.wikipedia.org/wiki?curid=1729517", "title": "Ismael de Jes\u00fas Rodr\u00edguez Vega", "text": ""}
{"id": "1729520", "revid": "27723", "url": "https://it.wikipedia.org/wiki?curid=1729520", "title": "Stazione di Forl\u00ec", "text": "La stazione di Forl\u00ec \u00e8 una stazione ferroviaria sulla Ferrovia Adriatica a servizio del comune di Forl\u00ec.\nStoria.\nLa stazione odierna sostituisce la vecchia stazione del 1861 che si trovava a circa 800\u00a0m pi\u00f9 a nord-ovest.\nLa costruzione della linea Bologna-Rimini fu iniziata verso il 1859 dalla \"Societ\u00e0 Pio centrale\". L'apertura del primo troncone, da Bologna a Forl\u00ec, avvenne il 1\u00ba settembre 1861 e quella del secondo troncone, da Forl\u00ec a Rimini, il 5 ottobre dello stesso anno. Il secondo binario fu attivato tra il 1908 e il 1911. Il fabbricato dedicato ai viaggiatori sub\u00ec nel tempo alcuni rifacimenti, nel 1912, nel 1914, 1919 e nel 1921. L'insufficienza dei servizi ferroviari, cos\u00ec come il desiderio di dotare la citt\u00e0 di una nuova e imponente stazione, determinarono la necessit\u00e0 di ricollocare la stazione in una diversa posizione.\nLa nuova stazione venne costruita nel 1926 dal progetto dell'ingegner Enzo Bianchi, ed entr\u00f2 in servizio il 30 ottobre 1927, contemporaneamente alla chiusura del vecchio impianto.\nStrutture e impianti.\nL'impianto \u00e8 gestito da Rete Ferroviaria Italiana.\nIl fabbricato viaggiatori di pianta rettangolare, si compone di tre livelli di cui solo il piano terra e parte del primo piano sono aperti al pubblico. L'edificio si compone di tre corpi: quello centrale \u00e8 composto da tre archi a tutto sesto e ai suoi lati ci sono due torrette a tre livelli; i due corpi laterali sono simmetrici rispetto al fabbricato viaggiatori.\nIl piazzale, situato in posizione sopraelevata rispetto al piano stradale all'altezza del primo piano della stazione, \u00e8 composto da due binari riparati da una pensilina e collegati fra loro da un sottopassaggio. Sono inoltre presenti numerosi altri binari (sprovvisti di banchina) che vengono usati per il servizio merci.\nLa stazione, dal 2015, \u00e8 stata interessata da lavori di riqualificazione e potenziamento, \u00e8 stato innalzato il marciapiede dei binari 2 e 3 (temporaneamente ridenominati 1 e 2, vista la dismissione temporanea del binario 1 originale), riqualificate le pensiline e installata l'illuminazione a led, \u00e8 stato inoltre ridotto il raggio di curvatura dei binari per permettere l'innalzamento della velocit\u00e0 della linea a 200 km/h.\nTali lavori sono giunti al termine nella notte tra il 30 novembre e il 1\u00ba dicembre 2019 per cui \u00e8 stato ripristinato il binario 1, adeguato il marciapiede allo standard europeo e ripresa la numerazione classica dei binari.\nMovimento.\nIl servizio passeggeri \u00e8 rappresentato da treni regionali svolti da Trenitalia Tper nell'ambito del contratto di servizio stipulato con la Regione Emilia-Romagna, nonch\u00e9 da collegamenti a lunga percorrenza svolti da Trenitalia.\nAl 2010, erano circa 7600 i passeggeri giornalieri e i passeggeri annui.\nLimitatamente al solo trasporto regionale, a novembre 2019, la stazione risultava frequentata da un traffico giornaliero medio di circa persone ( saliti + discesi).\nServizi.\nLa stazione \u00e8 classificata da RFI nella categoria \"gold\".\nLa stazione, i cui spazi commerciali sono gestiti da Centostazioni, offre i seguenti servizi:\nInterscambi.\nVicino alla stazione \u00e8 presente una fermata delle autolinee urbane e interurbane gestite da Start Romagna."}
{"id": "1729524", "revid": "729019", "url": "https://it.wikipedia.org/wiki?curid=1729524", "title": "Strada statale 541 Traversa Maremmana", "text": "La ex strada statale 541 Traversa Maremmana (SS 541), ora \"strada provinciale 541 Traversa Maremmana (SP 541)\", \u00e8 una strada provinciale italiana, il cui percorso si snoda nella Provincia di Siena.\nPercorso.\nLa strada ha origine dalla ex strada statale 73 Senese Aretina nei pressi del castello di Montarrenti, nel comune di Sovicille.\nIl percorso segue l'andamento del fiume Elsa, in direzione nord-ovest, passando non lontano da Casole d'Elsa. Da qui prosegue verso nord fino ad arrivare nel centro abitato di Gracciano dell'Elsa e poi in quello di Colle di Val d'Elsa, all'interno del quale si innesta sulla ex strada statale 68 di Val Cecina.\nAttualmente il tracciato della SP 541 non attraversa pi\u00f9 i centri abitati di Gracciano di Val d'Elsa e Colle di Val d'Elsa, bens\u00ec devia verso nord-est, andandosi ad innestare sulle SP 5 e SP 70, nei pressi dello svincolo di \"Colle di Val d'Elsa Sud\" del RA 3 Firenze-Siena.\nIn seguito al decreto legislativo n. 112 del 1998, dal 2001, la gestione \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Siena."}
{"id": "1729529", "revid": "125447385", "url": "https://it.wikipedia.org/wiki?curid=1729529", "title": "Go-Cart (programma televisivo)", "text": "Go-Cart \u00e8 stato un programma televisivo italiano di genere contenitore rivolto ai bambini, andato in onda su Rai 2 nella fascia preserale, che presentava cartoni animati della Warner Bros. Animation. Prese il via il 3 luglio 1995 e venne chiuso il 31 maggio 1997, lasciando il posto agli episodi di \"Tom &amp; Jerry\". Il programma, che nel 1995 ha segnato l'esordio di Maria Mons\u00e8, nella serata prima e dopo il TG2 ha avuto uno spin-off di nome \"Arriba!!! Arriba!!!\" con la conduzione di Heather Parisi, titolo alternativo che sarebbe stato modificato in \"Go-Cart - dai 2 agli 80\".\nOrario.\nDal 3 luglio al 4 novembre 1995 la trasmissione \u00e8 iniziata alle 20:20, durando circa 20 minuti. Dal 6 novembre l'inizio \u00e8 stato anticipato alle 19:50, tutti i giorni dal luned\u00ec al sabato. Durante il palinsesto autunnale 1996-1997, l'orario d'inizio della puntata del sabato era fissato alle 18:50.\nStruttura del programma.\nIl contenitore \"Go-Cart\", tra un cartone e l'altro, prevedeva dei momenti in studio in cui le conduttrici Maria Mons\u00e8 e Violante Placido interagivano con il co-conduttore e disegnatore Silvio Scotti, con Andrea Golino nel ruolo di Ugo (personaggio umano proveniente dai cartoni animati), o con il pubblico a casa, per il quale erano programmati dei giochi telefonici a premi.\nDato il successo dei primi anni, il programma guadagn\u00f2 uno spazio molto pi\u00f9 ampio rispetto ai 20 minuti degli esordi, fino a diventare un preserale in piena regola. Man mano vennero aggiunti nuovi giochi e soprattutto alcuni personaggi, interpretati da attori, disegnati o in peluche, che diventarono presto mascotte; a tal proposito la sua mascotte simbolo fu un papero rosa con cappello e cravatta verdi (animato da Guido Manuli e doppiato da Mario Scarabelli).\nEdizioni.\nNel corso delle prime due edizioni, la trasmissione and\u00f2 in diretta in trasferta ad Amalfi per il Cartoons on the Bay; in questa occasione erano eccezionalmente presenti in trasmissione anche i bambini come pubblico. Inoltre, spesso il programma andava in onda eccezionalmente in prima serata, come apertura e chiusura di un film d'animazione di passaggio su Rai 2. \n\"Go-Cart Mattina\".\nAndava in onda la mattina alle 7:00 dal 7 aprile 1997 per sostituire \"Quante storie\". Non c'erano conduttori per questa edizione che andava in onda anche dopo la soppressione del \"Go-Cart\" serale. Il programma venne chiuso il 17 ottobre 2005, venendo cos\u00ec sostituito il giorno dopo da \"Random\", un programma simile."}
{"id": "1729530", "revid": "35707", "url": "https://it.wikipedia.org/wiki?curid=1729530", "title": "The last shadow puppets", "text": ""}
{"id": "1729535", "revid": "122462806", "url": "https://it.wikipedia.org/wiki?curid=1729535", "title": "Pound", "text": "Pound pu\u00f2 avere il significato di:"}
{"id": "1729536", "revid": "287204", "url": "https://it.wikipedia.org/wiki?curid=1729536", "title": "Ares Ribera 2003-2004", "text": "L'Ares Ribera 2003-2004 ha preso parte al campionato di Serie A1. Non aveva alcun abbinamento.\nLa squadra si \u00e8 classificata al 4\u00ba posto nella Poule Salvezza, dopo essersi classificata al 6\u00ba posto nel Girone A di Prima fase e al 4\u00b0 nel Gruppo D di Seconda fase."}
{"id": "1729537", "revid": "762947", "url": "https://it.wikipedia.org/wiki?curid=1729537", "title": "Sinfonia n. 2 (Mendelssohn)", "text": "La Sinfonia n. 2 in si bemolle maggiore, op. 52, Lobgesang \"(Inno di lode)\" \u00e8 una sinfonia corale composta da Felix Mendelssohn nel 1840. \u00c8 in realt\u00e0 la sua quarta sinfonia in ordine di composizione. Il compositore la descrisse come \u00abuna sinfonia-cantata sul testo della Sacra Bibbia, per solisti, coro ed orchestra\u00bb. \u00c8 formata da tre movimenti puramente orchestrali e nove per solisti, coro, organo e orchestra. La sinfonia fu eseguita per la prima volta il 25 giugno 1840 nella chiesa di San Tommaso a Lipsia sotto la direzione dello stesso Mendelsshon, in occasione della celebrazione del quattrocentesimo anniversario dell'invenzione della stampa da parte di Johannes Gutenberg, per la quale l'opera era stata composta.\nStruttura e testi.\n1. Sinfonia\n2. Coro e soprano\n\"Alles, was Odem hat, lobe den Herrn.\" (Salmo 150)\n\"Lobt den Herrn mit Saitenspiel, lobt ihn mit eurem Lied.\" (Salmo 33)\n\"Und alles Fleisch lobe seinen heiligen Namen.\" (Salmo 145)\n\"Lobe den Herrn, meine Seele, und was in mir ist, seinen heiligen Namen.&lt;br&gt;Lobe den Herrn, meine Seele, und vergi\u00df es nicht, was er dir Gutes getan.\" (Salmo 103)\n3. Recitativo e Aria\n\"Saget es, die ihr erl\u00f6st seid durch den Herrn,\"&lt;br&gt;\n\"die er aus der Not errettet hat,\"&lt;br&gt;\n\"aus schwerer Tr\u00fcbsal, aus Schmach und Banden,\"&lt;br&gt;\n\"die ihr gefangen im Dunkel waret,\"&lt;br&gt;\n\"alle, die er erl\u00f6st hat aus der Not.\"\n\"Saget es! Danket ihm und r\u00fchmet seine G\u00fcte!\" (Salmo 107)\n\"Er z\u00e4hlet unsre Tr\u00e4nen in der Zeit der Not,\"&lt;br&gt;\n\"er tr\u00f6stet die Betr\u00fcbten mit seinem Wort.\" (Salmo 56)\n\"Saget es! Danket ihm und r\u00fchmet seine G\u00fcte.\"\n4. Coro\n\"Sagt es, die ihr erl\u00f6set seid\"&lt;br&gt;\n\"von dem Herrn aus aller Tr\u00fcbsal.\"&lt;br&gt; \n\"Er z\u00e4hlet unsere Tr\u00e4nen.\"\n5. Duetto e Coro\n\"Ich harrete des Herrn, und er neigte sich zu mir und h\u00f6rte mein Flehn.\"&lt;br&gt;\n\"Wohl dem, der seine Hoffnung setzt auf den Herrn!\"&lt;br&gt;\n\"Wohl dem, der seine Hoffnung setzt auf ihn!\" (Salmo 40)\n6. Aria e Recitativo\n\"Stricke des Todes hatten uns umfangen,\"&lt;br&gt;\n\"und Angst der H\u00f6lle hatte uns getroffen,\"&lt;br&gt;\n\"wir wandelten in Finsternis.\" (Salmo 116)\n\"Er aber spricht: Wache auf! der du schl\u00e4fst,\"&lt;br&gt;\n\"stehe auf von den Toten, ich will dich erleuchten!\" (Efesini 5:14)\n\"Wir riefen in der Finsternis: H\u00fcter, ist die Nacht bald hin?\"&lt;br&gt;\n\"Der H\u00fcter aber sprach:\"&lt;br&gt;\n\"Wenn der Morgen schon kommt, so wird es doch Nacht sein;\"&lt;br&gt;\n\"wenn ihr schon fraget, so werdet ihr doch wiederkommen\"&lt;br&gt;\n\"und wieder fragen: H\u00fcter, ist die Nacht bald hin?\" (Isaia 21)\n7. Coro\n\"Die Nacht ist vergangen, der Tag aber herbei gekommen.\"&lt;br&gt;\n\"So la\u00dft uns ablegen die Werke der Finsternis,\"&lt;br&gt;\n\"und anlegen die Waffen des Lichts,\"&lt;br&gt;\n\"und ergreifen die Waffen des Lichts.\" (Romani 13:12)\n8. Corale\n\"Nun danket alle Gott mit Herzen, Mund und H\u00e4nden,\"&lt;br&gt;\n\"der sich in aller Not will gn\u00e4dig zu uns wenden,\"&lt;br&gt;\n\"der so viel Gutes tut, von Kindesbeinen an\"&lt;br&gt; \n\"uns hielt in seiner Hut und allen wohlgetan.\"&lt;br&gt;\n\"Lob Ehr und Preis sei Gott, dem Vater und dem Sohne,\"&lt;br&gt;\n\"und seinem heilgen Geist im h\u00f6chsten Himmelsthrone.\"&lt;br&gt;\n\"Lob dem dreiein'gen Gott, der Nacht und Dunkel schied\"&lt;br&gt;\n\"von Licht und Morgenrot, ihm danket unser Lied.\" (Evangelisches Kirchengesangbuch; testo di Martin Rinckart, 1636)\n9. Duetto\n\"Drum sing ich mit meinem Liede ewig dein Lob, du treuer Gott!\"&lt;br&gt;\n\"Und danke dir f\u00fcr alles Gute, das du an mir getan.\"&lt;br&gt;\n\"Und wandl' ich in der Nacht und tiefem Dunkel\"&lt;br&gt;\n\"und die Feinde umher stellen mir nach,\"&lt;br&gt;\n\"so rufe ich an den Namen des Herrn,\"&lt;br&gt;\n\"und er errettet mich nach seiner G\u00fcte.\" (Salmi 28, 31, e 103)\n10. Coro\n\"Ihr V\u00f6lker! bringet her dem Herrn Ehre und Macht!\"&lt;br&gt;\n\"Ihr K\u00f6nige! bringet her dem Herrn Ehre und Macht!\"&lt;br&gt;\n\"Der Himmel bringe her dem Herrn Ehre und Macht!\"&lt;br&gt;\n\"Die Erde bringe her dem Herrn Ehre und Macht!\" (Salmo 96)\n\"Alles danke dem Herrn!\"&lt;br&gt;\n\"Danket dem Herrn und r\u00fchmt seinen Namen\"&lt;br&gt;\n\"und preiset seine Herrlichkeit.\" (Salmi 105 e 150)\n\"Alles, was Odem hat, lobe den Herrn, Halleluja!\" (Salmo 150)"}
{"id": "1729538", "revid": "300067", "url": "https://it.wikipedia.org/wiki?curid=1729538", "title": "Pallacanestro Ribera 2006-2007", "text": "La Pallacanestro Ribera 2006-2007 ha preso parte al campionato di Serie A1. Era sponsorizzata dal Banco di Sicilia.\nLa squadra si \u00e8 classificata al 9\u00ba posto in Serie A1, ottenendo una salvezza anticipata.\nHa partecipato alla EuroCup Women, dove \u00e8 stata eliminata ai sedicesimi di finale dal BC Nadezhda Orenburg."}
{"id": "1729542", "revid": "406204", "url": "https://it.wikipedia.org/wiki?curid=1729542", "title": "William Thurston", "text": "Vincitore della Medaglia Fields per i suoi contributi nella topologia della dimensione bassa, \u00e8 stato professore alla Cornell University dal 2003 al 2012.\n\u00c8 morto nel 2012, all'et\u00e0 di 65 anni, a causa di un melanoma che gli era stato diagnosticato l'anno precedente.\nContributi.\nAll'inizio degli anni settanta Thurston inizia ad occuparsi di geometria differenziale e di topologia, scoprendo numerosi risultati nell'ambito della teoria delle foliazioni.\nAlla fine degli anni 70 inizia ad occuparsi di topologia in dimensione bassa, pi\u00f9 precisamente di 3-variet\u00e0. In questi anni il matematico statunitense porta il suo contributo pi\u00f9 importante alla geometria contemporanea, che gli varr\u00e0 la medaglia Fields nel 1982: la scoperta di una forte interconnessione fra la topologia delle variet\u00e0 tridimensionali e la geometria iperbolica. \nFino a quegli anni, erano noti solo esempi molto sporadici di variet\u00e0 iperboliche tridimensionali. Thurston mostra la possibilit\u00e0 di costruire molte famiglie infinite di 3-variet\u00e0 iperboliche tramite una tecnica topologica gi\u00e0 nota, detta chirurgia di Dehn. In un certo senso, egli mostra che \"la maggior parte\" delle 3-variet\u00e0 consta di variet\u00e0 iperboliche. La geometria iperbolica entra quindi prepotentemente nella topologia in dimensione 3, e svela profonde interconnessioni fra questa e settori apparentemente lontani, quali la geometria iperbolica e lo studio dei gruppi kleiniani.\nLa ricchezza della teoria e la facilit\u00e0 con cui vengono quindi costruite nuove variet\u00e0 iperboliche lo portano a formulare la congettura di geometrizzazione di Thurston, che asserisce che ogni 3-variet\u00e0 si decompone (lungo sfere e tori) in pezzi appartenenti a 8 diverse geometrie, tra cui appunto quella iperbolica. La congettura di geometrizzazione implica, come caso particolare, la nota congettura di Poincar\u00e9.\nLa congettura di geometrizzazione \u00e8 stata dimostrata da Grigori Perelman nel 2002 (e quindi, in particolare, quella di Poincar\u00e9) "}
{"id": "1729543", "revid": "599013", "url": "https://it.wikipedia.org/wiki?curid=1729543", "title": "Castello di Acaya", "text": "Il castello di Acaya, si trova nel Salento, 8 km a sud est di Lecce . Il castello sorge nel luogo dove sorgeva il piccolo insediamento medievale di Segine, di propriet\u00e0 dei dell'Acaya, centro che nel 1535 mut\u00f2 nome in Acaya, proprio dal nome della famiglia baronale.\nStoria.\nNel 1294 Carlo II D'Angi\u00f2 don\u00f2 Segine (antico nome di Acaya) a Gervaso dell'Acaya, valoroso capitano, la cui famiglia la possedette per tre secoli. Nel 1506 Alfonso di Acaya costru\u00ec il nucleo pi\u00f9 antico del Castello; suo figlio Giangiacomo nel 1535 la fece cingere di mura, fece fortificare il castello con baluardi, bastioni e fossato e diede al villaggio un piano urbanistico.\nMorto Giangiacomo nel 1570 ,il feudo di Acaya pass\u00f2 al Regio Fisco e successivamente, nel 1608, ad Alessandro De Montibus che la fortific\u00f2 ulteriormente per timore delle incursioni turche.\nVerso la fine del secolo XVII, estintosi il ramo principale della famiglia De Montibus, il feudo torn\u00f2 alla Corte Regia che nel 1688 lo vendette ai De Montibus-Sanfelice i quali, nello stesso anno lo vendettero ai Vernazza. I Vernazza fortunatamente non lo modificarono e pass\u00f2 cos\u00ec indenne attraverso il barocco conservando la sua struttura tipica di rocca rinascimentale. Il 23 settembre 1714, la cittadella fortificata fu attaccata ed espugnata per la prima volta dai pirati saraceni. Dai Vernazza fu venduto alla famiglia Onofrio Scarciglia da Lecce e poi alla famiglia Rugge. Per ultimo \u00e8 stato acquistato dall'Amministrazione Provinciale di Lecce.\nStruttura.\nLa rocca cinquecentesca segu\u00ec i dettami dell'epoca nell'ambito della fortificazione alla moderna. L'edificio infatti si presenta come un quadrilatero a cui vertici si innestano i bastioni, di forma bassa e robusta, adatti alla difesa\\attacco contro armi da fuoco. In particolare in direzione N-W e S-E si innestano due speroni di forma triangolare, che con il loro profilo meglio si adattavano a deviare eventuali attacchi provenienti da armi da fuoco, ai due lati opposti si innestano invece possenti torrioni circolari. Tutti i bastioni posseggono cannoniere a tutti i livelli. L'impianto risulta opera dell'architetto militare Gian Giacomo dell'Acaya, figlio di Alfonso, per conto di Carlo V. Tale fortezza risulta tra le pi\u00f9 innovative e meglio curate di tutto il \"Vice Regno di Napoli\", infatti il Dell'Acaya era uno dei pi\u00f9 noti architetti militari del XVI secolo. Nel vertice Sud-Est di tale fortezza, innest\u00f2 un baluardo a forma di lancia, con scarpatura e difesa e cannoniere su due livelli, viene qui sperimentata per la prima volta la difesa radente. Un'epigrafe sul bastione, ricorda, la fine dei lavori nel 1536. I dell'Acaya si occuparono oltre che dell'edificazione della rocca, anche della difesa dell'intero abitato utilizzando anche qui i concetti pi\u00f9 aggiornati dell'architettura militare, come le cortine arretrate per una migliore difesa. Il maniero ebbe si funzione contro le incursioni turche, ma \u00e8 bene non esagerare tale aspetto, infatti tale castello poteva avere un importante ruolo anche nel controllo del territorio salentino, per il nascente regno di Carlo V. Il castello tuttavia non ebbe solo funzione difensiva, un esempio su tutti \u00e8 la sala ennagonale, della torre N-E arricchita da pregevoli fregi. L'intero impianto \u00e8 arricchito da diversi stemmi della famiglia dei dell'Acaya.\nNel corso della recente ristrutturazione del Castello, dal lato nord dell'antico maniero sono affiorate le tracce di una costruzione di epoca medioevale poi rivelatasi una piccola chiesa bizantina e sotto di essa alcune sepoltura purtroppo gi\u00e0 violate. Durante i lavori di restauro \u00e8 stato ritrovato anche un affresco all'interno di una intercapedine. Si tratta della Dormitio Virginis databile alla seconda met\u00e0 del Trecento, estesa circa quattro metri per tre. La raffigurazione, perfettamente conservata, rappresenta gli Apostoli che assistono la morte della Vergine e Ges\u00f9 che ne raccoglie l'Anima e la presenta al Padre, secondo la tradizione iconografica che fa riferimento ai Vangeli apocrifi.\nIl 25 gennaio 2001, durante gli scavi a pochi metri dalle mura, in prossimit\u00e0 delle scuderia, sono state riportate alla luce una serie di tombe, fosse comuni e cunicoli. Nella prima fossa aperta stavano uno a fianco all'altro quattro teschi ed altre ossa umane che appartennero probabilmente a uomini di et\u00e0 compresa tra i 25 e 30 anni. Negli spazi adiacenti ancora ossa del bacino e degli arti inferiori di una persona molto alta. Elemento interessante emerso dal sopralluogo dei tecnici della Soprintendenza di Bari diretti dall'architetto Antonio Bramato \u00e8 che le sepolture avvennero contestualmente. Dunque se saranno ritrovate altre tumulazioni collettive sar\u00e0 legittimo supporre che siano di soldati caduti in una delle cruente battaglie che fra il 1200 ed 1300 tormentarono la zona, un tempo detta Segine. Al riguardo gli esperti hanno effettuato dei prelievi per determinare data e cause dei decessi. Si avanza gi\u00e0 l'ipotesi di decapitazioni di massa.\nDal 12 luglio al 31 ottobre (anno 2008) \u00e8 allestita nel castello una mostra di architettura contemporanea dell'architetto portoghese \u00c1lvaro Siza.\n\u00c8 sede di una mostra permanente sugli scavi archeologici di Roca Vecchia e altri eventi per tutto il corso dell'anno."}
{"id": "1729547", "revid": "79968", "url": "https://it.wikipedia.org/wiki?curid=1729547", "title": "Sabbra cadabra", "text": ""}
{"id": "1729549", "revid": "126257", "url": "https://it.wikipedia.org/wiki?curid=1729549", "title": "Gratosoglio", "text": "Il Gratosoglio (\"Grattasoeuj\" in dialetto milanese, : ) \u00e8 un quartiere e un'antica parrocchia di Milano, posto nella periferia meridionale della citt\u00e0, appartenente al Municipio 5. \nIn precedenza borgo rurale facente parte dei Corpi Santi di Milano, venne annesso al comune di Milano nel 1873.\nStoria.\nOriginariamente villaggio a vocazione agricola lungo il fiume Lambro meridionale che dalla fine del XVIII secolo appartenne ai Corpi Santi di Milano.\nDal 1130 risulta documentato il Monastero di San Barnaba presso il \"Gratum Soli\", poi affidato ai Vallombrosani con gli annessi mulini sul vicino Lambro Meridionale. Di questo complesso abbaziale rimangono, destinati ad altri usi, i resti della chiesa, della canonica, del chiostro e della cascina tra via Gratosoglio e via Achille Feraboli. A fianco, nel XIX secolo sorse l'esteso opificio tessile Cederna tutt'ora esistente.\nGratosoglio dal XX secolo \u00e8 principalmente un quartiere di edilizia popolare che sorge intorno ad un asse centrale costituito da via Costantino Baroni. Occupa una superficie di 422.000 m2 ed ospita 9.838 abitanti.\nIl quartiere \u00e8 cresciuto nei primi anni sessanta su iniziativa dell'Istituto Autonomo Case Popolari di Milano, in collaborazione col Comune di Milano, in un periodo in cui vi era forte richiesta di alloggi popolari per la grande pressione migratoria dei lavoratori che dalle regioni del sud Italia venivano a lavorare nelle industrie del Nord. Il piano quadriennale dal 1962 al 1965 prevedeva l'edificazione di 21.000 alloggi. Impiegando per la prima volta in modo massiccio le tecniche di costruzione con materiali prefabbricati, vennero realizzati 52 edifici di 9 piani (di lunghezza variabile tra i 50 ed i 90 metri) e, circa un decennio dopo, 8 torri di 16 piani, alte 56 metri, note come \"Torri Bianche\" e progettate dallo studio di architettura BBPR, presso il quartiere Torretta.\nIl nuovo quartiere era caratterizzato da molti spazi verdi, strutture sportive ad uso pubblico e strutture scolastiche sperimentali (con mense scolastiche, palestre, piscine e laboratori). Fu oggetto di iniziative per migliorare la qualit\u00e0 di vita da parte della societ\u00e0 civile, comprese le organizzazioni sindacali. Il quartiere fu colpito dalla austerity dopo la crisi energetica e fu in seguito considerato un tipico quartiere dormitorio, emarginato dal resto della citt\u00e0 e con un tessuto sociale deteriorato.\nAlle aree di edilizia popolare si sono gradualmente affiancate aree residenziali private pi\u00f9 borghesi per estensione dal centro e altri progetti residenziali convenzionati con minore intensit\u00e0 abitativa, come il progetto degli enti previdenziali \"Le Terrazze\" e il complesso di via Guido de Ruggiero e via Minerbi.\nGeografia antropica.\nAltre localit\u00e0.\nBasmetto.\nIl \"Basmetto\" (\"el Basmett\" in dialetto milanese) \u00e8 un quartiere compreso all'interno del Gratosoglio. Compreso tra il Naviglio Pavese e il Lambro Meridionale, che lo separa dal resto del Gratosoglio, si sviluppa attorno all'omonima cascina.&lt;br&gt;\nLe prime fonti storiche sulla cascina risalgono alla met\u00e0 del XIV secolo dove viene indicata come propriet\u00e0 del sopra citato Monastero di San Barnaba in Gratosoglio, i cui possedimenti comprendevano anche i terreni e le costruzioni circostanti. Nel 1942 la cascina fu acquistata dal Comune di Milano e nel 1958 venne concessa in affitto a privati.\nQuartiere Le Terrazze.\nIl \"Quartiere Le Terrazze\" \u00e8 un complesso residenziale, posizionato nell'area pi\u00f9 settentrionale del Gratosoglio.\nCostruito agli inizi dei primi anni novanta da Salvatore Ligresti, questo complesso si sviluppa a est di via dei Missaglia, attorno alla piazza Remo Cantoni; vi sono presenti una serie di negozi, nonch\u00e9 il \"Residence Arcobaleno\" che ospita, dal 2016, uno studentato per gli iscritti dell'Universit\u00e0 Bocconi.\nInfrastrutture e trasporti.\nIl quartiere del Gratosoglio \u00e8 lambito da nord a sud dalla Via dei Missaglia, un'importante arteria radiale che collega Milano alla parte meridionale della sua citt\u00e0 metropolitana. \u00c8 lambito a ovest, per una piccola tratta, dalla Via della Chiesa Rossa, che \u00e8 parte del percorso della gi\u00e0 strada statale 35 dei Giovi, che collega Milano (Conchetta) a Pavia e Genova.\nIl Gratosoglio non \u00e8 servito da linee metropolitane o ferroviarie. Tuttavia, all'interno del limitrofo quartiere di Chiesa Rossa, si trova una stazione della metropolitana della linea M2, Piazza Abbiategrasso-Chiesa Rossa.\nDiverse linee di autobus (79, 230) e due di tram (3, 15), gestite da ATM, collegano il Gratosoglio ai quartieri limitrofi e al centro di Milano."}
{"id": "1729555", "revid": "174925", "url": "https://it.wikipedia.org/wiki?curid=1729555", "title": "Giovanni Battista Giuriati", "text": ""}
{"id": "1729561", "revid": "767487", "url": "https://it.wikipedia.org/wiki?curid=1729561", "title": "Abd Allah ibn Yasin al-Juzuli", "text": "Nel 1035, di ritorno dal pellegrinaggio alla Mecca Ya\u1e25y\u0101 b. Ibr\u0101h\u012bm, uno dei capi dei Lamth\u016bna, un popolo di nomadi berberi della trib\u00f9 Igdalen, che regnava su molti territori del Maghreb, decide di convertire il suo popolo ai precetti dell'Islam, assai poco diffuso in quei territori. Ibr\u0101h\u012bm si rivolse cos\u00ec a Ibn Y\u0101s\u012bn, noto per la sua autorevolezza religiosa e profonda conoscenza della fede musulmana; i primi tentativi di insegnamento furono per\u00f2 assai poco soddisfacenti. Ibn Y\u0101s\u012bn decise allora di adottare una linea diversa: fond\u00f2 un \"rib\u0101\u1e6d\" (convento fortificato), nell'isola di Tidra, in Mauritania. \nA Tidra, Ibn Y\u0101s\u012bn predicava secondo una linea puritana la cieca obbedienza ai precetti del Corano, richiamandosi all'importanza della disciplina. Ben presto i seguaci del movimento almoravide crebbero in numero, cosa che permise ad Ibn Y\u0101s\u012bn, diventato ormai il loro capo spirituale, di costituire un esercito. Fu quello il primo nucleo della dinastia degli Almoravidi, il cui nome, in arabo al-Mur\u0101bi\u1e6d\u016bn, significa proprio \u00abquelli del rib\u0101\u1e6d\u00bb.\nUna volta consolidata la propria dottrina negli anni trenta e quaranta del millennio, Ibn Y\u0101s\u012bn tent\u00f2 di espandere il movimento almoravide facendo guerra ai territori vicini: nel 1055 consegue il primo grande risultato militare, impadronendosi di Sigilmassa (Marocco), mettendola a ferro e fuoco e dando ordine perch\u00e9 vi fossero distrutti tutti gli strumenti musicali.&lt;br&gt;\nGli Almoravidi proseguirono la loro campagna militare, ma nel 1059, \ndurante una battaglia, Ibn Y\u0101s\u012bn perse la vita. Il suo posto fu preso da Y\u016bsuf Ibn T\u0101shf\u012bn, primo sovrano almoravide, che pose le basi per trasformare la comunit\u00e0 religiosa in un vero e proprio regno."}
{"id": "1729562", "revid": "762947", "url": "https://it.wikipedia.org/wiki?curid=1729562", "title": "Sinfonia n. 3 (Mendelssohn)", "text": "La Sinfonia n. 3 in la minore, op. 56 nota con il nome di Scozzese, \u00e8 una sinfonia di Felix Mendelssohn. L'opera fu composta in un lungo intervallo di tempo: dal 1829, data del viaggio in Scozia del compositore, al 1842, anno della stesura finale. La partitura reca una dedica alla regina Vittoria. La prima esecuzione ebbe luogo a Lipsia il 3 marzo 1842. La pubblicazione in forma completa avvenne nel 1842.\nStoria della composizione.\nMendelssohn sostenne di essere stato ispirato a scrivere la sinfonia durante il suo viaggio in Gran Bretagna nel 1829. Dopo una serie di esibizioni di successo a Londra, Mendelssohn intraprese un viaggio in Scozia assieme all'amico Karl Klingemann. Il 30 luglio il compositore visit\u00f2 le rovine di una cappella presso Holyrood Palace a Edimburgo, dove ebbe l'idea iniziale dell'opera: egli descrisse l'esperienza in una lettera, nella quale incluse un abbozzo del tema di apertura della sinfonia. Mendelssohn e il suo compagno di viaggio pi\u00f9 tardi visitarono Staffa, che ispir\u00f2 il compositore a scrivere l'ouverture \"Le Ebridi\", che lo tenne impegnato fino al suo completamento, avvenuto l'anno successivo. In seguito, Mendelssohn continu\u00f2 a lavorare a quella che sarebbe diventata la sua terza sinfonia durante il suo viaggio in Italia. Tuttavia, nel 1831, accanton\u00f2 il pezzo. Egli ritorn\u00f2 infine sulla sua sinfonia nel 1841 e la complet\u00f2 a Berlino il 20 gennaio 1842. Sebbene fosse stata la quinta ed ultima sinfonia del compositore ad essere completata, fu per\u00f2 la terza ad essere pubblicata, e conseguentemente divenne nota come Sinfonia n. 3."}
{"id": "1729563", "revid": "260676", "url": "https://it.wikipedia.org/wiki?curid=1729563", "title": "Javier Mariscal", "text": "Biografia.\nComincia come ideatore di fumetti, raccontando storie che sono quasi un diario della sua vita a Barcellona. Il fumetto si rivela per\u00f2 un mezzo espressivo limitato rispetto alla capacit\u00e0 creativa di Mariscal, che inizia a spaziare in vari ambiti artistici.\nLa sua ricerca personale lo porta a realizzare opere di natura molto diversa, come il progetto dell'Hotel Domine di Bilbao (2002), la stesura di racconti per bambini (2004), il design di una serie di mobili in plastica, la grafica delle mascotte \"Cobi\" dei Giochi della XXV Olimpiade a Barcellona e \"Twipsi\" dell'Esposizione Universale di Hannover nel 2000."}
{"id": "1729567", "revid": "478814", "url": "https://it.wikipedia.org/wiki?curid=1729567", "title": "Francisco \u00c1lvares", "text": "Biografia.\nFu cappellano di Manuele I, Re del Portogallo, il quale si distinse per le grandi imprese marinare che promosse, incluse quelle di Vasco de Gama, Alfonso de Albuquerque, e l'invio in Etiopia dello stesso \u00c1lvares.\n\u00c1lvares fu ambasciatore del Portogallo in Etiopia per sei anni. Ritornato in Portogallo, nel 1527 scrisse una relazione del suo viaggio che fu pubblicata in francese ad Anversa nel 1558 sotto il titolo \"Description de l'Ethiopie\". Fu il primo libro che diede in Europa notizie sicure sull'Abissinia."}
{"id": "1729572", "revid": "287204", "url": "https://it.wikipedia.org/wiki?curid=1729572", "title": "Il linguaggio di Pao", "text": "Il linguaggio di Pao, edito anche come I linguaggi di Pao (titolo originale \"The languages of Pao\"), \u00e8 un romanzo di fantascienza del 1957 di Jack Vance. \u00c8 uno dei suoi primi romanzi; , tuttavia gi\u00e0 presenta \"in nuce\" quelle che sono le caratteristiche della sua prosa: grande fantasia nel creare ambienti alieni e un protagonista che deve combattere per la far trionfare la giustizia.\nIn questo romanzo si ipotizza che il comportamento umano possa essere influenzato dal linguaggio.\nTrama.\nIl pianeta Pao ha una popolazione abulica e una cultura stagnante. Gli abitanti di un pianeta vicino decidono di imporvi tre lingue artificiali, allo scopo di indirizzare gli abitanti di Pao verso gli scopi che a loro interessano. Il romanzo mostra l'introduzione delle tre lingue (una per i guerrieri, una per i tecnici e una per i burocrati) da parte dello scienziato-mago Palafox del vicino pianeta Breakness, che per\u00f2 non dar\u00e0 i risultati da lui auspicati."}
{"id": "1729577", "revid": "380453", "url": "https://it.wikipedia.org/wiki?curid=1729577", "title": "Micha\u0142 Winiarski", "text": "Giocava nel ruolo di schiacciatore.\nCarriera.\nInizi\u00f2 la sua carriera professionistica a 17 anni, nelle file del Bydgoski Klub Sportowy Chemik di Bydgoszcz. La prima squadra di alto livello nella quale gioc\u00f2 fu il Klub Sportowy AZS Cz\u0119stochowa Sportowa, nel quale milit\u00f2 per 3 anni. Durante questo periodo entr\u00f2 nel giro delle nazionali giovanili, conquistando nel 2003 la medaglia d'oro al Campionato mondiale juniores. L'anno successivo esord\u00ec per la prima volta nella Nazionale maggiore.\nNel 2005 si trasfer\u00ec al Klub Pi\u0142ki Siatkowej Skra Be\u0142chat\u00f3w, squadra di primo piano in Polonia. Al suo primo anno con la casacca giallo-nera vinse il campionato e la coppa nazionale; in quest'ultima venne premiato come \"miglior battitore\". Con la Nazionale vinse la medaglia d'argento al campionato mondiale 2006, ricevendo anche l'onorificenza della medaglia d'oro al merito civile.\nNell'estate 2006 si trasfer\u00ec in Italia, ingaggiato dalla Trentino Volley. A Trento, dove vest\u00ec la maglia numero 13, conquist\u00f2 lo scudetto 2007-08 e la Champions League della stagione successiva (venendo anche premiato come \"miglior muro\"). Nel 2009 fece ritorno al Klub Pi\u0142ki Siatkowej Skra Be\u0142chat\u00f3w, ricominciando a vincere campionati e coppe nazionali.\nDopo il suo rientro in patria ed un breve periodo di esclusione dal giro della nazionale, si riconferm\u00f2 a livelli di vertice, venendo nuovamente convocato dal neo CT Andrea Anastasi. Con lui alla guida conquist\u00f2 l'argento alla Coppa del Mondo 2011. Nella stagione 2013-14 viene ingaggiato dal Volejbol'nyj klub Fakel nella Superliga russa; con la nazionale vince la medaglia d'oro al campionato mondiale 2014.\nNel campionato 2014-15 fa nuovamente ritorno al Klub Pi\u0142ki Siatkowej Skra Be\u0142chat\u00f3w, aggiudicandosi la Supercoppa polacca 2014 e la Coppa di Polonia 2015-16: al termine della stagione 2016-17 annuncia il suo ritiro dall'attivit\u00e0 agonistica."}
{"id": "1729579", "revid": "729019", "url": "https://it.wikipedia.org/wiki?curid=1729579", "title": "Anthony McAuliffe", "text": "Durante la seconda guerra mondiale comand\u00f2 la 101\u00aa Divisione Aviotrasportata accerchiata dalle truppe tedesche durante l'offensiva delle Ardenne, resistendo vittoriosamente nonostante la inferiorit\u00e0 di mezzi e uomini. \nPopolarmente noto per l'episodio in cui all'invito ad arrendersi rivoltogli dal generale Hasso von Manteuffel, comandante delle forze assedianti, rispose con l'esclamazione \"Nuts!\", un gioco di parole che oltre ad avere assonanza con la negazione \"not\" \u00e8 traducibile come \"matto\" o pi\u00f9 volgarmente riferibile alle \"noci\" genitali come insulto, riportata dall'interprete come \"andate al diavolo!\"."}
{"id": "1729581", "revid": "117842476", "url": "https://it.wikipedia.org/wiki?curid=1729581", "title": "Jacques Bergier", "text": "Scrisse assieme a Louis Pauwels il best seller \"Il mattino dei maghi\" (1960), avente come sottotitolo \"Introduzione al Realismo Fantastico\".\nSegretario generale dell'Istituto Francese di Documentazione Scientifica e Tecnica, diresse la pubblicazione dell'enciclopedia scientifico-tecnica \"Il Leonardo\" (1962).\nDal suo romanzo \"L'espionnage scientifique\" (1971) venne tratta la serie televisiva francese \"Aux fronti\u00e8res du possible\" (Alle soglie dell'incredibile), trasmessa in 13 episodi dal 1971 al 1974.\nNel 2018 vede la luce per la prima volta in Italia la traduzione della raccolta di saggi \"Admirations\", con il titolo \"Elogio del fantastico. Tolkien, Howard, Machen e altri demiurghi dell'immaginario\". Il libro, edito dalla casa editrice il Palindromo, \u00e8 a cura di Andrea Scarabelli e contiene un'introduzione di Gianfranco de Turris, oltre alle tavole degli artisti Alessandro Colombo, Simone Geraci e Giuseppe Vassallo."}
{"id": "1729589", "revid": "762947", "url": "https://it.wikipedia.org/wiki?curid=1729589", "title": "Sinfonia n. 5 (Mendelssohn)", "text": "La Sinfonia n. 5 in re minore, Op. 107, conosciuta anche con il nome di Riforma, fu composta da Felix Mendelssohn nel 1830, per il trecentesimo anniversario della presentazione della Confessione augustana, importante momento della Riforma protestante.\nStoria della composizione.\nNel dicembre del 1829 Mendelssohn inizi\u00f2 a lavorare alla sinfonia \"Riforma\", ancora prima che il re Federico Guglielmo III di Prussia avesse annunciato le celebrazioni per il trecentesimo anniversario della Confessione augustana. Il compositore sperava che l'opera venisse eseguita in occasione dei festeggiamenti in programma a Berlino il 25 giugno 1830 e contava di finirla entro l'inizio dell'anno. Tuttavia, le sue cattive condizioni di salute fecero s\u00ec che la composizione si protraesse oltre le sue aspettative: l'opera fu completata solo in maggio, e non fu ammessa ad entrare a far parte del programma delle celebrazioni. Essa fu eseguita per la prima volta nel 1832 a Berlino sotto la direzione dell'autore e fu pubblicata solamente nel 1868, 21 anni dopo la morte di Mendelssohn, come sinfonia n. 5, sebbene sia stata in realt\u00e0 la seconda in ordine di composizione.\nL'ultimo movimento della sinfonia \u00e8 costituito dal famoso corale scritto da Martin Lutero \"Ein feste Burg ist unser Gott (Forte rocca \u00e8 il nostro Dio)\"."}
{"id": "1729592", "revid": "125442866", "url": "https://it.wikipedia.org/wiki?curid=1729592", "title": "Educatore professionale socio sanitario", "text": "L'Educatore professionale socio sanitario (o semplicemente \"Educatore professionale\", abbreviato EP) \u00e8, in Italia, una figura professionale che appartiene al novero delle professioni sanitarie della riabilitazione (SNT/02) che si occupa dell'attuazione di progetti educativi e riabilitativi nell'ambito di un progetto terapeutico all'interno di un'\u00e9quipe multidisciplinare.\nQuadro normativo.\nLa figura dell'Educatore professionale con funzioni socio-sanitarie \u00e8 stata individuata in Italia dal Decreto del Ministero della Sanit\u00e0, 8 ottobre 1998, n. 520 come un\nLa Legge 205/2017, art. 1 commi 594-601, ha introdotto la distinzione tra educatore professionale socio pedagogico (che fa riferimento al percorso universitario di Scienze dell'Educazione e della Formazione, L19) ed \"educatore professionale socio sanitario\". Quest'ultimo (comma 596) fa riferimento alla facolt\u00e0 di Medicina e Chirurgia, e rientra tra le professioni sanitarie della riabilitazione SNT02. \nIl Decreto ministeriale 13 marzo 2018 ha istituito l'Albo della professione sanitaria di Educatore professionale\" (art. 1). \nFin dalla sua nascita, l'associazione maggiormente rappresentativa a livello italiano \u00e8 l'Associazione Nazionale Educatori Professionali (ANEP), la quale \u00e8 curatrice dei provvedimenti istituzionali istitutori della figura professionale con iniziative a partire dall'estate del 1997 in concerto con l'allora ministra della Salute Rosy Bindi.\nCompetenze e compiti.\nIl Decreto ministeriale 8 ottobre 1998 n. 520 individua tra i compiti dell'Educatore professionale quelli di predisporre, mettere in atto e verificare,\"nell'ambito di un progetto terapeutico elaborato da una \u00e9quipe multidisciplinare\", \"interventi educativi mirati al recupero e allo sviluppo delle potenzialit\u00e0 dei soggetti in difficolt\u00e0 per il raggiungimento di livelli sempre pi\u00f9 avanzati di autonomia\", operare nell'ambito \"di servizi socio-sanitari e strutture socio-sanitarie-riabilitative e socio educative\" integrandosi con altre figure professionali,coinvolgendo nel proprio intervento i soggetti interessati, le loro famiglie e la comunit\u00e0 di riferimento. Tutto ci\u00f2 \"allo scopo di favorire il reinserimento nella comunit\u00e0\". Rientra nel profilo professionale dell'educatore professionale la partecipazione \"ad attivit\u00e0 di studio, ricerca e documentazione\" relative alle funzioni previste.\nCome membro di una \u00e9quipe multiprofessionale, l'operatore \u00e8 impegnato nell'integrazione dei bisogni sanitari e di quelli sociali delle persone con patologie o interessate da qualsiasi altro disagio in un'ottica bio-psico-sociale. In quanto professione, \u00e8 dotata di un profilo professionale definito dal D.M. 520/1998, un ordinamento universitario dedicato, del Codice deontologico, di un Core competence e di un Albo professionale. L'educatore professionale socio-sanitario opera in tutte le fasce d'et\u00e0 e in diversi ambiti come quello sanitario, socio-sanitario e sociale. Le aree d'intervento dell'educatore professionale sono le seguenti:\nFormazione.\nSuccessivamente al conseguimento del diploma di scuola superiore, il percorso di laurea prevede l'iscrizione ai Corsi di Laurea in Educazione professionale dei Dipartimenti di Medicina e Chirurgia, inquadrati nell'Unione Europea al VI livello dell'EQF o QEQ (tutte le lauree triennali). L'Art 3 del Decreto Ministeriale 520/98 prevede che: \nLa didattica universitaria riguarda insegnamenti afferenti a diversi settori scientifici disciplinari (SSD), in cui sono previsti i seguenti ambiti disciplinari: scienze propedeutiche, biomediche, dell'educazione professionale sanitaria, umane e psicopedagogiche, medico-chirurgiche, della prevensione dei servizi sanitari, interdisciplinari e cliniche, interdisciplinari, primo soccorso, management sanitario e tirocinio differenziato per specifico profilo. La formazione include percorsi professionalizzanti (tirocinio) presso le strutture sanitarie del Servizio Sanitario Nazionale e le strutture di assistenza Socio-Sanitaria e Sociale degli enti pubblici individuate nei protocolli d'intesa fra le Regioni e le stesse Universit\u00e0. L'abilitazione professionale si ottiene attraverso il conseguimento della laurea triennale ad accesso programmato, come per tutte le professioni sanitarie (L-SNT/02) ed il relativo esame di abilitazione alla professione.\nDopo la Laurea \u00e8 possibile proseguire gli studi con la Laurea Magistrale LM/SNT2 in Scienze riabilitative delle professioni sanitarie che consente l'accesso alle qualifiche dirigenziali. Ulteriori possibilit\u00e0 di proseguimento degli studi sono i master o altri corsi."}
{"id": "1729595", "revid": "6923", "url": "https://it.wikipedia.org/wiki?curid=1729595", "title": "Clemente Maria Hofbauer", "text": "Biografia.\nA motivo dell\u2019et\u00e0 avanzata, Clemente non fece che cinque mesi di noviziato e, dopo la professione religiosa, fu subito ordinato sacerdote ad Alatri a motivo della sua provata piet\u00e0 e del grande bisogno che i Redentoristi avevano di membri. Diede un notevole impulso al potenziamento e alla diffusione dei Redentoristi in Austria e in Polonia.\nCulto.\n\u00c8 stato dichiarato beato da papa Leone XIII il 29 gennaio del 1888; il 20 maggio 1909 \u00e8 stato canonizzato da papa Pio X, che nel 1914 lo ha proclamato patrono della citt\u00e0 di Vienna.\nMemoria liturgica il 15 marzo."}
{"id": "1729596", "revid": "22349", "url": "https://it.wikipedia.org/wiki?curid=1729596", "title": "Tribuni militari", "text": ""}
{"id": "1729597", "revid": "419213", "url": "https://it.wikipedia.org/wiki?curid=1729597", "title": "Anselm Turmeda", "text": ""}
{"id": "1729598", "revid": "36426", "url": "https://it.wikipedia.org/wiki?curid=1729598", "title": "Camerata dei Bardi", "text": ""}
{"id": "1729600", "revid": "17204", "url": "https://it.wikipedia.org/wiki?curid=1729600", "title": "Tribes", "text": ""}
{"id": "1729605", "revid": "36426", "url": "https://it.wikipedia.org/wiki?curid=1729605", "title": "Palazzo Malenchini-Alberti", "text": ""}
{"id": "1729606", "revid": "1123126", "url": "https://it.wikipedia.org/wiki?curid=1729606", "title": "Menachem Begin", "text": "Fu insignito del Premio Nobel per la Pace nel 1978. Dalla moglie ebbe due figlie e un figlio, Ze'ev Benyamin Begin (detto Benny), membro parlamentare del Likud, nonch\u00e9 geologo.\nBiografia.\nMenachem Wolfovitch Begin a tredici anni entra nel movimento giovanile socialista Hashomer Hatzair, per passare tre anni pi\u00f9 tardi al Betar, movimento sionista di destra, fondato da Vladimir \u017dabotinskij, di cui nel 1932 \u00e8 diventato capo del dipartimento organizzativo, occupandosi della propaganda in Polonia. Nello stesso anno viene inviato in Cecoslovacchia e nel 1935 si laurea in legge a Varsavia.\nNel 1937 viene arrestato per aver capeggiato una manifestazione di fronte all'Ambasciata Britannica a Varsavia, a partire dal 1939 organizza l'emigrazione in Palestina dei membri del Betar del quale \u00e8 diventato leader. All'inizio del secondo conflitto mondiale Begin quale membro dell'esercito polacco viene fatto prigioniero dall'esercito sovietico. Anche a causa delle sue idee sioniste viene deportato in un lager staliniano, dal quale viene liberato dopo lo scoppio delle ostilit\u00e0 tra la Germania e l'Unione Sovietica.\nNel maggio del 1942, giunto in Palestina, diserta dall'armata polacca e aderisce all'Irgun (gruppo pramilitare dedito ad attivit\u00e0 terroristica antiaraba e antinglese) del quale in breve tempo diviene il leader. In questa veste Begin organizza vari attentati contro militari britannici, culminati con la bomba nel King David Hotel, con novanta morti, e l'assalto alla prigione di Acri.\nNel 1948, nonostante la proclamazione dello Stato di Israele, Begin rifiuta di sciogliere l'Irgun (che si render\u00e0 responsabile del Massacro di Deir Yassin) nel neonato esercito israeliano e, durante un breve periodo di tregua concordato dal governo provvisorio israeliano con gli eserciti arabi, tenta di far sbarcare dalla nave \"Altalena\" un carico di armi ma l'esercito regolare israeliano, su ordine di David Ben-Gurion, reagisce affondando la nave. Da quel momento l'Irgun cessa di esistere come organizzazione paramilitare e si trasforma nel partito Herut. Dal 1949 al 1967 e dal 1970 al 1977 Menachem Begin assume il ruolo di capo dell'opposizione parlamentare israeliana.\nDal giugno del 1967 al 1970 entra come ministro senza portafoglio nel governo di unit\u00e0 nazionale guidato prima da Levi Eshkol e poi da Golda Meir.\nInsieme al Partito Sionista Generale (liberale) fonda prima il Gahal - (ebraico \u05d2\u05d7\"\u05dc, acronimo di \"Gush Herut-Libralim\", in ebraico \u05d2\u05d5\u05e9 \u05d7\u05e8\u05d5\u05ea-\u05dc\u05d9\u05d1\u05e8\u05dc\u05d9\u05dd, lett. \"Blocco Herut-Liberali\") - e poi il Likud, alla guida del quale nel 1977 vince le elezioni e crea un governo con il Movimento Democratico per il Cambiamento di Yigael Yadin e il partito religioso ortodosso Agudat Yisrael, mandando per la prima volta all'opposizione la sinistra sionista, e divenendo Primo ministro.\nIl suo governo sembra iniziare con i migliori auspici: infatti il 10 ottobre dello stesso anno il Presidente egiziano Sadat compie una clamorosa visita in Israele. Nel 1978, a Camp David, Begin, a dispetto della sua fama di \"falco\" accetta di riconsegnare il Sinai agli egiziani e firma gli accordi di cooperazione con Sadat; grazie a questo gesto a Menachem Begin fu conferito il Premio Nobel per la Pace.\nDiverse centinaia di consiglieri militari israeliani sono inviati in Guatemala per aiutare ad addestrare i soldati del dittatore Efra\u00edn R\u00edos Montt, che sta affrontando un'insurrezione.\nNel 1981, durante la campagna elettorale, Begin ordin\u00f2 l'attacco alla centrale nucleare irachena di Osirak nell'operazione Babilonia: anche grazie al successo dell'operazione riusc\u00ec a farsi rieleggere Primo Ministro. Nel 1982, a seguito di ripetuti attacchi terroristici e missilistici subiti da Israele, Begin ordina l'invasione del Libano (operazione pace in Galilea) che ha il suo culmine con l'espulsione da Beirut delle milizie palestinesi guidati da Arafat. Dopo la strage di Sabra e Shatila, compiuta senza alcun intoppo da formazioni maronite libanesi, in quel momento alleate di Israele Begin \u00e8 costretto a destituire, sulla spinta dell'opinione pubblica israeliana e internazionale, il suo Ministro della Difesa Ariel Sharon, affidandogli per\u00f2, gi\u00e0 nel 1983, un nuovo dicastero senza portafoglio, per affidargli nel 1984 il ministero del Commercio e Industria.\nA causa delle conseguenze della guerra in Libano, che si trasciner\u00e0 sino al 2000, e della grave crisi economica caratterizzata da un iper-inflazione il Primo ministro Begin nel 1983 rassegna le sue dimissioni passando le redini al suo collega di partito Yitzhak Shamir. Begin \u00e8 stato un famoso oratore e la sua politica ha avuto come linea guida la sicurezza di Israele. In campo economico invece la politica del Primo ministro israeliano ha avuto un forte marchio populista.\nNel dicembre del 1948 Albert Einstein, Hannah Arendt ed altri scrissero una lettera al \"New York Times\" in cui, con toni molto duri, accusavano Begin e il partito Tnuat Haherut (Freedom Party) di \"fascismo\", \"terrorismo\" e di \"propagandare idee di superiorit\u00e0 razziale\". Nella lettera, per \"esemplificare il carattere e l'azione\" del Freedom Party, gli scriventi riportavano i fatti relativi all'assalto del \"pacifico\" villaggio arabo di Deir Yassin\" e \"sporadici\" episodi di violenza anti-britannica."}
{"id": "1729608", "revid": "339392", "url": "https://it.wikipedia.org/wiki?curid=1729608", "title": "Yaroslav Popovych", "text": ""}
{"id": "1729610", "revid": "112072361", "url": "https://it.wikipedia.org/wiki?curid=1729610", "title": "Zuddas", "text": "Zuddas \u00e8 un cognome italiano di origine sarda; pu\u00f2 riferirsi a:"}
{"id": "1729614", "revid": "339392", "url": "https://it.wikipedia.org/wiki?curid=1729614", "title": "Serhiy Honchar", "text": ""}
{"id": "1729624", "revid": "306856", "url": "https://it.wikipedia.org/wiki?curid=1729624", "title": "Societ\u00e0 pistoiese di storia patria", "text": "La Societ\u00e0 pistoiese di storia patria \u00e8 un'associazione storica cittadina di Pistoia fondata nel 1899.\nStoria.\nLa Societ\u00e0 pistoiese di storia patria fu fondata nel settembre del 1898 da Silvio Barbii, Alberto, Alessandro e Luigi Chiappelli, Alfredo Chiti, Quinto Santoli, Ludovico Zdekauer (i padri fondatori), ed altri studiosi di storia pistoiesi, con lo scopo principale di raccogliere i risultati delle ricerche sulla storia di Pistoia, in una pubblicazione periodica locale che decisero di chiamare \"Bullettino Storico Pistoiese\".\nLa rivista fu edita a partire dal 1899 e la sua pubblicazione \u00e8 proseguita annualmente senza interruzioni fino ad oggi.\nAttivit\u00e0.\nL'attivit\u00e0 della Societ\u00e0 si esplica anche nella pubblicazione di numerosi libri, nell'organizzazione di convegni nazionali e internazionali, e nella pubblicazione dei relativi atti, nell'attivit\u00e0 di consulenza a studenti e laureandi, nell'apertura di una biblioteca specializzata e nei corsi gratuiti come quelli di paleografia latina.\nLa Societ\u00e0 conta su oltre 450 soci e fa parte dell'Associazione fra le Societ\u00e0 Storiche Toscane."}
{"id": "1729626", "revid": "1718925", "url": "https://it.wikipedia.org/wiki?curid=1729626", "title": "Alpeggio di Triora", "text": "L'Alpeggio di Triora \u00e8 un formaggio prodotto in Liguria in provincia di Imperia nella zona di Triora ed \u00e8 ottenuto da latte vaccino. \u00c8 di pasta semidura di colore giallo intenso. \nProduzione.\nIl latte crudo (o pastorizzato) si porta alla temperatura di 37\u00b0 e si aggiunge caglio di vitello. Successivamente avviene la rottura della cagliata, e la massa viene lasciata depositare per circa un'ora, dopo l'estrazione viene salata e depositata all'interno degli stampi. La fase successiva prevede una pressatura della durata di tre giorni, seguita dal passaggio in un ambiente umido in cui avviene la stagionatura, che dura da tre mesi a un anno. Si ottiene un formaggio dalla crosta ruvida, di colore paglierino tendente al marrone, a seconda del tempo di stagionatura. La pasta \u00e8 di colore giallo dorato. Ciascuna forma ha un diametro di 25-40 cm, per uno spessore di 5 cm. La produzione avviene durante tutto l'anno.\nAbbinamenti.\nQuesto formaggio pu\u00f2 essere degustato da solo, con pane e verdure, abbinato a vino bianco secco. Fondendosi facilmente, \u00e8 adatto a condire tutti i tipi di pasta corta, sia secca che fresca."}
{"id": "1729627", "revid": "180559", "url": "https://it.wikipedia.org/wiki?curid=1729627", "title": "Mucopolisaccaridosi", "text": "Le mucopolisaccaridosi sono un gruppo di malattie metaboliche causate da deficit di enzimi specifici. Questo gruppo di malattie \u00e8 classificato tra l'eterogeneo gruppo delle malattie da accumulo lisosomiale.\nSintomatologia.\nI sintomi e i segni clinici presentano disostosi multiple, ritardo di sviluppo, epatosplenomegalia, deformit\u00e0 a livello scheletrico, bassa statura, dismorfismi facciali, opacit\u00e0 corneale, problemi cardiaci.\nEpidemiologia.\nColpisce prevalentemente i maschi in et\u00e0 infantile, negli Stati Uniti l'incidenza \u00e8 di 1 su 25.000 bambini.\nClinica.\nClassificazione.\nEsistono nove diversi tipi di mucopolisaccaridosi, ciascuno dei quali prende il nome dal medico che per primo l'ha diagnosticato.\nDiagnostica.\nPer una corretta diagnosi occorre effettuare l'esame delle urine, insieme ad una radiografia per valutare le anomalie dello scheletro ed una corretta anamnesi condotta dal medico. Le mucopolisaccaridosi possono essere diagnosticate anche prima della nascita prelevando cellule fetali dalla madre.\nTerapia.\nAl momento non c'\u00e8 una cura definitiva. Il trattamento di scelta \u00e8 la somministrazione di enzimi di cui risultano deficitari, per riuscire a vivere dignitosamente.\nSi \u00e8 visto qualche risultato su alcune forme, con il trapianto di midollo osseo, che tuttavia non pu\u00f2 essere definito un rimedio definitivo.\nSi iniziano a vedere i risultati della ricerca con la terapia di sostituzione enzimatica (per l'MPS I, l'MPS VI e per l'MPS II).\nAlcuni studi hanno esaminato in modelli in vitro e sull'animale il ruolo della genisteina nel trattamento delle MPS.\nSi intravede qualche spiraglio nella ricerca con la terapia enzimatica intratecale, per i pazienti con disturbi neurologici, e nella terapia genica (MPS II e III).\nPrognosi.\nLa prognosi muta a seconda del tipo."}
{"id": "1729636", "revid": "1543377", "url": "https://it.wikipedia.org/wiki?curid=1729636", "title": "Amdarch", "text": "Forse figlio di re Dyfnwal III, \u00e8 noto dalle fonti solo come uccisore di re Culen di Scozia nel 971, forse nel Lothian. Non si sa se sia mai stato re."}
{"id": "1729642", "revid": "49022", "url": "https://it.wikipedia.org/wiki?curid=1729642", "title": "Amdarch di Strathclyde", "text": ""}
{"id": "1729643", "revid": "339392", "url": "https://it.wikipedia.org/wiki?curid=1729643", "title": "Concilio della Plebe", "text": ""}
{"id": "1729644", "revid": "23117", "url": "https://it.wikipedia.org/wiki?curid=1729644", "title": "Videogioco di football", "text": ""}
{"id": "1729647", "revid": "1782831", "url": "https://it.wikipedia.org/wiki?curid=1729647", "title": "Zunino", "text": ""}
{"id": "1729650", "revid": "1543377", "url": "https://it.wikipedia.org/wiki?curid=1729650", "title": "Basilica di Sant'Apollinare (Roma)", "text": "La basilica di Sant'Apollinare, detta anche Basilica di Sant'Apollinare alle Terme Neroniane-Alessandrine, \u00e8 una basilica minore di Roma, situata nel rione Ponte, tra Piazza Navona e Palazzo Altemps.\nStoria.\nLa chiesa fu fondata da papa Adriano I intorno al 780, su resti di preesistenze di epoca romana. La prima menzione dell'edificio si trova nella biografia di questo papa del Liber pontificalis; la chiesa \u00e8 ricordata ancora in una cronaca del X secolo del monaco Benedetto del Soratte, il quale menziona una cappellina \"...infra civitatem Romam non longe ab aecclesia sancti Apolinaris in templum Alexandrini\". Il riferimento \u00e8 alle terme Neroniane-Alessandrine. Papa Adriano fond\u00f2 accanto alla chiesa un monastero per monaci basiliani in fuga da Costantinopoli.\nLa chiesa fu dotata anche di un collegio di canonici, testimoniato per la prima volta nel 1284, e che dur\u00f2 fino al 1576. Nel 1517 papa Leone X la elev\u00f2 a titolo cardinalizio; esso fu in seguito soppresso e poi, dal 1935, ripristinato da Pio XI col nome di Sant'Apollinare alle Terme Neroniane-Alessandrine. La chiesa fu anche sede parrocchiale dal 1562 fino alla riforma delle parrocchie operata da papa Leone XII nel 1824.\nL'edificio originario era preceduto da un piccolo portico e, al suo interno, era suddiviso in tre navate con abside. Esso fu poi ricostruito nelle forme attuali da Ferdinando Fuga per volont\u00e0 di papa Benedetto XIV tra il 1742 e il 1748: lo stesso pontefice consacr\u00f2 la nuova chiesa il 21 aprile 1748.\nCon la riedificazione, Sant'Apollinare divenne parte di un vasto complesso edilizio che fu sede del Collegio Germanico-Ungarico dei Gesuiti dal 1574 al 1773; esso fu poi sede del Pontificio istituto di Sant'Apollinare. Il 6 novembre 1884 il cardinale Lucido Maria Parocchi vi consacr\u00f2 vescovo il futuro papa Pio X. \nNel 1992 l'intera struttura, compresa la chiesa - che sono di propriet\u00e0 dell'APSA - \u00e8 stata data in affitto alla Prelatura dell'Opus Dei, che vi ha installato la sua Pontificia Universit\u00e0 della Santa Croce.\nNel 2008 \u00e8 stato completato il lungo restauro dell'intero immobile e della piazza antistante.\nNel corso della sua lunga storia la chiesa fu visitata da diversi pontefici: da papa Pio IX nel 1847 in occasione del II centenario della riapparizione dell'immagine della Madonna; e da papa Giovanni XXIII nel 1959 e nel 1962.\nDescrizione.\nFacciata e atrio.\nLa facciata della chiesa, che si affaccia su piazza di Sant'Apollinare, \u00e8 suddivisa in due registri (uno inferiore e uno superiore) da un cornicione marmoreo. Nella fascia inferiore si trovano il portale e due finestre laterali, in quella superiore un grande finestrone; sulla sommit\u00e0 un timpano. Dal portale si accede all'atrio, anticamente un portico, trasformato in cappella. Qui \u00e8 conservata un'immagine del XV secolo raffigurante una \"Madonna tra gli apostoli Pietro e Paolo\". A questa immagine \u00e8 legato un particolare episodio della storia di Roma: durante il passaggio dei soldati di Carlo VIII di Francia nel 1494, la venerata immagine fu ricoperta da uno strato d'intonaco per nasconderla e proteggerla dai soldati che avevano posto il loro accampamento davanti alla chiesa. L'immagine fu cos\u00ec dimenticata e riapparve grazie ad un terremoto che ne stacc\u00f2 l'intonaco il 13 febbraio 1647.\nInterno.\nLa chiesa \u00e8 costituita da una navata unica con cappelle laterali. La volta della navata, a botte, \u00e8 decorata con un affresco di Stefano Pozzi che raffigura la \"Gloria di Sant'Apollinare\". Sono sei le cappelle laterali, tre per lato: su quello destro vi sono le cappelle dedicate ai santi Luigi Gonzaga, Giuseppe e Francesco Saverio; sul lato sinistro le cappelle dedicate ai santi Giovanni Nepomuceno, Josemar\u00eda Escriv\u00e1 de Balaguer ed Ignazio di Loyola.\nLa pala d'altare della cappella di San Giuseppe \u00e8 la \"Sacra Famiglia\", celebre dipinto di Giacomo Zoboli.\nL'altare maggiore, nell'abside rettangolare, \u00e8 opera di Bernardino Ludovisi del 1746; la tela raffigurante il santo titolare \u00e8 di Ercole Graziani. Tra i molti abbellimenti dell'altare maggiore vi figurano due candelabri di Luigi Valadier, famoso argentiere romano padre dell'architetto Giuseppe.\nPalazzo Sant'Apollinare.\nAdiacente alla basilica sorge il Palazzo Sant'Apollinare che ha nei secoli ospitato numerose istituzioni cattoliche tra cui Collegio Germanico, Accademia di San Luca, Pontificio Seminario Romano, Pontificio Istituto di Sant\u2019Apollinare, Circolo San Pietro e Accademia di Musica \u201cTommaso da Vittoria\u201d, e che attualmente \u00e8 sede della Pontificia Universit\u00e0 della Santa Croce."}
{"id": "1729652", "revid": "113917730", "url": "https://it.wikipedia.org/wiki?curid=1729652", "title": "Schlieben", "text": "Schlieben (in basso sorabo \"Sliwin\") \u00e8 una citt\u00e0 di abitanti del Brandeburgo, in Germania.\nAppartiene al circondario dell'Elba-Elster ed \u00e8 amministrata dall'Amt Schlieben.\nGeografia antropica.\nLa citt\u00e0 di Schlieben \u00e8 suddivisa nelle frazioni (\"Ortsteil\") di Frankenhain, Jagsal, Oelsig, Schlieben, Wehrhain e Werchau."}
{"id": "1729653", "revid": "12468", "url": "https://it.wikipedia.org/wiki?curid=1729653", "title": "Chiesa di Sant'Apollinare (Roma)", "text": ""}
{"id": "1729665", "revid": "767487", "url": "https://it.wikipedia.org/wiki?curid=1729665", "title": "Eogan II di Strathclyde", "text": "Probabilmente figlio di Dyfnwal III, morto in pellegrinaggio a Roma nel 975, successe a suo fratello M\u00e1el Coluim I nel 997. Secondo Simeone di Durham partecip\u00f2 alla battaglia di Brunhanbur al fianco di Costantino II di Scozia contro Atelstano d'Inghilterra nel 937. Avrebbe partecipato alla battaglia di Carham nel 1018, ma non si sa se vi mor\u00ec, anche se gli annali gallesi ricordano che \"Eugein figlio di Dumnagual\" mor\u00ec a 82 anni prima del 1097. La supposta morte di Owen a Carham nel 1018 viene spesso indicata come data per la fine del regno di Strathclyde. Tuttavia recenti studi spostano la data della fine di questo regno al tempo di re Davide I re di Scozia, che sal\u00ec sul trono nel 1124. Il successivo regnante di Strathclyde (che \u00e8 \"re dei Cumbri\"), \u00e8 M\u00e1el Coluim II."}
{"id": "1729667", "revid": "149727", "url": "https://it.wikipedia.org/wiki?curid=1729667", "title": "Schoenewalde", "text": ""}
{"id": "1729668", "revid": "599013", "url": "https://it.wikipedia.org/wiki?curid=1729668", "title": "Gro\u017ai\u0161\u0107o", "text": ""}
{"id": "1729669", "revid": "149727", "url": "https://it.wikipedia.org/wiki?curid=1729669", "title": "Uebigau", "text": ""}
{"id": "1729671", "revid": "149727", "url": "https://it.wikipedia.org/wiki?curid=1729671", "title": "Wahrenbr\u00fcck", "text": ""}
{"id": "1729672", "revid": "834", "url": "https://it.wikipedia.org/wiki?curid=1729672", "title": "Circolo Massimo", "text": ""}
{"id": "1729673", "revid": "149727", "url": "https://it.wikipedia.org/wiki?curid=1729673", "title": "Roederland", "text": ""}
{"id": "1729678", "revid": "149727", "url": "https://it.wikipedia.org/wiki?curid=1729678", "title": "Krynica", "text": ""}
{"id": "1729680", "revid": "149727", "url": "https://it.wikipedia.org/wiki?curid=1729680", "title": "Ma\u0161ow", "text": ""}
{"id": "1729689", "revid": "3831", "url": "https://it.wikipedia.org/wiki?curid=1729689", "title": "Castello federiciano di Brindisi", "text": ""}
{"id": "1729692", "revid": "15756", "url": "https://it.wikipedia.org/wiki?curid=1729692", "title": "Dumnagual III di Alt Clut", "text": "Seocondo le \"Harleian genealogies\", era figlio di Teudebur, suo predecessore sul trono. Secondo Simeone di Durham, il suo regno fu invaso da \u00d3engus mac Fergusa re dei Pitti ed Eadberht re di Northumbria. E sempre secondo Simeone, giunse il 1\u00ba agosto del 756 ad \"Alcluth\", dove ottenne l'atto di omaggio dei Britanni. Tuttavia nove giorni dopo l'esercito northumbriano fu distrutto. Dumnagual fu riconosciuto come re di Alt Clut, anche se \u00e8 probabile che l'esercito northumbriano fu distrutto da \u00d3engus. Secondo gli \"Annales Cambriae\", mor\u00ec nel 760."}
{"id": "1729695", "revid": "49022", "url": "https://it.wikipedia.org/wiki?curid=1729695", "title": "Regno di Alt Clut", "text": ""}
{"id": "1729703", "revid": "79454", "url": "https://it.wikipedia.org/wiki?curid=1729703", "title": "Bradicardico", "text": ""}
{"id": "1729707", "revid": "767487", "url": "https://it.wikipedia.org/wiki?curid=1729707", "title": "Neithon di Alt Clut", "text": "Secondo le \"Harleian genealogies\", era figlio di Guipno map Dumnagual Hen. Secondo Alfred Smyth, andrebbe identificato con re Nechtan il Grande dei Pitti, forse Nechtan figlio di Canu che secondo gli \"Annali dell'Ulster\" mor\u00ec nel 621. Il \"Senchus fer n-Alban\" sostiene che Gartnait, figlio di re \u00c1ed\u00e1n mac Gabr\u00e1in di D\u00e1l Riata era padre di Cano."}
{"id": "1729712", "revid": "2039709", "url": "https://it.wikipedia.org/wiki?curid=1729712", "title": "Everything You Ever Wanted to Know About Silence", "text": "Everything You Ever Wanted to Know About Silence \u00e8 il primo album studio della band screamo Glassjaw. Prodotto da Ross Robinson, produttore di Korn, Limp Bizkit e Slipknot.\nTracce.\nTutti i testi sono di Daryl Palumbo. Le musiche sono tutte dei Glassjaw, eccetto per \"Lovebites and Razorlines\", \"Hurting and Shoving (She Should Have Let Me Sleep)\" e \"Everything You Ever Wanted to Know About Silence\", scritte dai Glassjaw e da Ross Robinson."}
{"id": "1729718", "revid": "767487", "url": "https://it.wikipedia.org/wiki?curid=1729718", "title": "Raoul-Auger Feuillet", "text": "Le date di nascita e morte sono fortemente incerte e oscillano tra il 1650 e il 1675 per la nascita e il 1709 e il 1730 per la morte.\nAllievo di Beauchamp e membro dell'Acad\u00e9mie Royale de Danse, nel 1700 cur\u00f2 la pubblicazione di un trattato sul primo sistema di notazione della danza teatrale ideato dal Beauchamp, che si limitava per\u00f2 alla descrizione dei passi (movimento dei piedi), alla loro direzione nello spazio e alla successione delle figure, mentre i movimenti delle braccia, della testa e del corpo non vi erano ancora contemplati. Il titolo dell'opera era \"Chor\u00e9graphie ou Art de d\u00e9crire la danse par caract\u00e8res, figures et signes d\u00e9monstratifs\" (Coreografia o Arte di descrivere la danza attraverso caratteri, figure e segni dimostrativi). Il termine coreografia infatti all'epoca indicava la notazione della danza - come da significato etimologico - non l'arte di comporre le danze. La pubblicazione conteneva i diagrammi di molti passi e la documentazione su alcune danze di corte e teatrali coreografate da Louis P\u00e9cour e dallo stesso Feuillet. L'opera ebbe molte ristampe perch\u00e9 veniva aggiornata annualmente con le nuove danze.&lt;br&gt;\nFeuillet fu autore di coreografie per balletti dell'Op\u00e9ra, alcuni dei quali sono pubblicati nel suo \"Recueil de Danses\" (Raccolta di danze) pubblicato nel 1704."}
{"id": "1729726", "revid": "307923", "url": "https://it.wikipedia.org/wiki?curid=1729726", "title": "Bara\u00fana", "text": ""}
{"id": "1729728", "revid": "110157", "url": "https://it.wikipedia.org/wiki?curid=1729728", "title": "Throb Throb", "text": "Throb Throb \u00e8 il primo album della band post-hardcore Naked Raygun. \u00c8 considerato come un album molto innovativo, che segna il passaggio dall'hardcore punk dell'inizio degli anni ottanta al post-hardcore e che con le sue influenze melodiche pone anche le basi per la prima ondata dell'emo."}
{"id": "1729730", "revid": "110157", "url": "https://it.wikipedia.org/wiki?curid=1729730", "title": "Bara\u00fana (Para\u00edba)", "text": "Bara\u00fana \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729732", "revid": "110157", "url": "https://it.wikipedia.org/wiki?curid=1729732", "title": "S\u00e3o Vicente do Serid\u00f3", "text": "S\u00e3o Vicente do Serid\u00f3 \u00e8 un comune del Brasile nello Stato del Para\u00edba, parte della mesoregione di Borborema e della microregione del Serid\u00f3 Oriental Paraibano."}
{"id": "1729735", "revid": "363629", "url": "https://it.wikipedia.org/wiki?curid=1729735", "title": "Stenosi valvolare", "text": "Una stenosi valvolare \u00e8 una valvulopatia che consiste nel restringimento del lume di una delle valvole cardiache. Se essa \u00e8 emodinamicamente significativa, essa comporta, all'auscultazione del cuore, un soffio.\nA seconda della valvola interessata, si possono distinguere"}
{"id": "1729736", "revid": "287204", "url": "https://it.wikipedia.org/wiki?curid=1729736", "title": "Cruz do Esp\u00edrito Santo", "text": "Cruz do Esp\u00edrito Santo \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1729738", "revid": "287204", "url": "https://it.wikipedia.org/wiki?curid=1729738", "title": "Juripiranga", "text": "Juripiranga \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9.\nStoria.\nQuesto comune inizi\u00f2 verso il 1777, quando Braz Gomes Tavares e i membri della sua famiglia erano situati nella zona conosciuta Serrinha de Baixo, distante un km dalla zona attuale. Poco dopo, i primi edifici di Francisco F\u00e9lix e la famiglia Chagas cominciarono a sorgere. Fu costruita una chiesa, dove venivano svolte le attivit\u00e0 religiose. Passarono alcuni anni prima che la famiglia G. Pereira, proveniente dai boschi, dopo il suo arrivo dall'estero, si trovava nel luogo dove oggi sorge la citt\u00e0. Nacque l'economia e il commercio in citt\u00e0. \nHa vinto la sua emancipazione politica il 22 dicembre 1961, staccandosi da Pilar."}
{"id": "1729739", "revid": "1452073", "url": "https://it.wikipedia.org/wiki?curid=1729739", "title": "Sanosuke Sagara", "text": " \u00e8 un personaggio immaginario del manga di Nobuhiro Watsuki \"Kenshin samurai vagabondo\". Il personaggio trae ispirazione dal capitano della decima squadra di Shinsengumi, Harada Sanosuke.\nStoria.\nSanosuke Sagara appare per la prima volta nel Tank\u014dbon numero 1 di Kenshin. \u00c8 un ragazzo di 19 anni che fa l'attaccabrighe a pagamento, cio\u00e8 provoca delle risse in cambio di denaro. Egli accetta il compito solo nel caso in cui ci sia un avversario valido da sconfiggere, in quanto non ama malmenare i deboli. Conosce Kenshin Himura durante una rissa e si accorge che non si tratta di uno spadaccino qualsiasi. Qualche giorno dopo un duo di fuorilegge lo ingaggia per farlo combattere proprio contro Kenshin spiegandogli che in realt\u00e0 si tratta dell'assassino Batt\u014dsai. Sanosuke accetta volentieri la sfida e con la sua Spada taglia-cavalli si appresta a lottare contro il samurai. Lo scontro non va per le lunghe, Sanosuke viene sconfitto grazie alla tecnica Mitsurugi Hiten di Kenshin e la Spada taglia-cavalli si spezza.\nDurante la battaglia Sanosuke racconta di essere scappato di casa all'et\u00e0 di nove anni per seguire lo Squadrone Rosso (Sekih\u014d-tai) di Sagara S\u014dz\u014d. Per Sanosuke quell'uomo dalle idee rivoluzionarie era come un modello da raggiungere, tant'\u00e8 che con l'instaurazione dell'epoca Meiji, Sanosuke prende il cognome del suo capitano, Sagara. Purtroppo Sanosuke dovette assistere all'esecuzione per decapitazione voluta dai Samurai ambiziosi, i cosiddetti Ishin-Shishi. \u00c8 anche per questo che Sanosuke all'inizio serbava odio nei confronti di Kenshin Himura; poi una volta compreso il reale spirito dell'ex assassino diventa il suo pi\u00f9 caro amico.\nInsieme a Kenshin e ai suoi amici combatte sia contro Makoto Shishio che contro Enishi Yukishiro. Ed \u00e8 proprio durante la convalescenza di Kenshin a seguito dello scontro con Enishi, che Sanosuke torna nel suo villaggio. Una volta giunto l\u00ec, prima fa fuori alcuni membri della yakuza poi fa visita a suo padre. Dopo una scazzottata viene a sapere che la madre \u00e8 morta dopo aver dato alla luce il suo fratello pi\u00f9 piccolo, Ota, che \u00e8 totalmente affascinato dal coraggio e dall'audacia di Sanosuke. Con la nuova epoca, anche il padre di Sanosuke ha un cognome (Higashidani) e per evitare di macchiarlo e di rovinare la serenit\u00e0 della famiglia, Sanosuke si accolla il fardello di sconfiggere tutti i membri yakuza e di scacciarli definitivamente dal suo villaggio. Sanosuke affronta e vince circa 200 persone, colmando in parte la sua voglia di fare a pugni.\nNell'ultimo volume del manga Sanosuke \u00e8 costretto a lasciare il Giappone perch\u00e9 ricercato dalla polizia e diventa un giramondo. Passano cinque anni senza che nessuno abbia sue notizie, finch\u00e9 non invia una lettera a Kenshin nella quale scrive che si trova in Mongolia e che passer\u00e0 ancora un po' di tempo prima che possa ritornare in Giappone per far loro visita.\nAbilit\u00e0.\nSanosuke \u00e8 un combattente di prim'ordine grazie alle sue abilit\u00e0 straordinarie: possiede una forza prodigiosa, dovuta al continuo uso della sua zanbato, arma incredibilmente pesante che per\u00f2 \u00e8 in grado di maneggiare con molta scioltezza; anche dopo la distruzione di quest'ultima, Sanosuke mantiene invariata la sua forza, essendo in grado di scaraventare via una persona normale con un singolo pugno, o di sfondare tranquillamente un muro a mani nude.\nLa capacit\u00e0 pi\u00f9 strabiliante di Sanosuke \u00e8 tuttavia la sua grandissima resistenza fisica: egli \u00e8 in grado di incassare colpi violentissimi, senza risentirne particolarmente e di continuare a combattere anche con ferite che ucciderebbero una persona comune.\nDurante la saga di Shishio, volendo diventare pi\u00f9 forte, Sanosuke si fa insegnare il Segreto del Doppio Colpo da Anji del juppongatana: tale tecnica consiste nel colpire un oggetto con due colpi in rapidissima successione, in grado di raggiungere facilmente il cuore della materia e frantumare facilmente qualsiasi struttura; tuttavia, in seguito alle lesioni alla mano riportate in vari scontri, Sanosuke inventa una variante del colpo in cui sorregge il polso destro con la mano sinistra, potendo cos\u00ec sfruttare la piena potenza del colpo senza effetti negativi."}
{"id": "1729741", "revid": "110157", "url": "https://it.wikipedia.org/wiki?curid=1729741", "title": "Riach\u00e3o do Po\u00e7o", "text": "Riach\u00e3o do Po\u00e7o \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1729744", "revid": "54193", "url": "https://it.wikipedia.org/wiki?curid=1729744", "title": "Filmografia e Bibliografia di Francesco Guccini", "text": ""}
{"id": "1729745", "revid": "110157", "url": "https://it.wikipedia.org/wiki?curid=1729745", "title": "S\u00e3o Jos\u00e9 dos Ramos", "text": "S\u00e3o Jos\u00e9 dos Ramos \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1729747", "revid": "287204", "url": "https://it.wikipedia.org/wiki?curid=1729747", "title": "S\u00e3o Miguel de Taipu", "text": "S\u00e3o Miguel de Taipu \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1729750", "revid": "287204", "url": "https://it.wikipedia.org/wiki?curid=1729750", "title": "Sap\u00e9", "text": "Sap\u00e9 \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1729751", "revid": "671029", "url": "https://it.wikipedia.org/wiki?curid=1729751", "title": "Bophuthatswana", "text": "Il Bophuthatswana fu un bantustan istituito dal governo sudafricano durante l'epoca dell'apartheid come riserva per l'etnia tswana. Situato nel nordovest del paese, con una superficie complessiva di circa 40.000\u00a0km\u00b2, consisteva di sette enclave nel territorio della Provincia del Capo, del Transvaal e dello Stato Libero dell'Orange. La capitale Mmabatho era situata in un'area prossima al Botswana. Nel 1983 ospitava pi\u00f9 di 1.430.000 persone.\nStoria.\nIl Bophuthatswana fu reso autonomo nel 1971, e divenne formalmente indipendente il 6 dicembre del 1977, con Kgosi Lucas Mangope come primo capo del governo. In realt\u00e0, come gli altri bantustan, il Bophuthatswana rimase sempre dipendente dall'autorit\u00e0 del governo sudafricano. La sua indipendenza venne riconosciuta a livello internazionale solo da Israele.\nIn accordo con la politica generale dell'apartheid, le persone trasferite (spesso forzatamente) nel Bophuthatswana persero la propria cittadinanza sudafricana. Nel 1988 un tentativo di golpe fu soppresso dal Sudafrica, che restaur\u00f2 Mangope quale capo del governo. Si disse in seguito che il golpe fosse stato organizzato dal partito di opposizione, il People's Progressive Party (PPP), guidato da Rocky Malebana Metsing. Un secondo tentativo di golpe fall\u00ec nel 1990.\nEconomia.\nIl Bophuthatswana era il bantustan pi\u00f9 ricco, grazie alle sue miniere di platino e alla presenza del celebre casin\u00f2 di Sun City, che raccoglieva un grosso afflusso di clienti anche dalle vicine citt\u00e0 di Johannesburg e Pretoria, dove il gioco d'azzardo era illegale (cos\u00ec come nell'intero Sudafrica bianco).\nIl golpe nel Bophuthatswana.\nAgli inizi del 1994, mentre in Sudafrica venivano indette le prime elezioni democratiche dopo la fine dell'apartheid, il presidente Lucas Mangope si oppose alla reintegrazione del Bophuthatswana nel Sudafrica. Questa posizione cre\u00f2 una situazione di forte tensione interna che culmin\u00f2 in una sparatoria in cui 40 funzionari civili furono feriti dalle truppe del Bophuthatswana Defence Force. Mangope assunse progressivamente posizioni sempre pi\u00f9 autoritarie: respinse l'appello del giudice Johann Kriegler (presidente della Commissione Elettorale Indipendente sudafricana) in favore di una libera attivit\u00e0 politica nel territorio, e azzer\u00f2 lo staff del Bophuthatswana Broadcasting Corporation, chiudendo due canali televisivi e tre stazioni radiofoniche.\nIl gruppo pi\u00f9 numeroso della minoranza bianca nel bantustan, l'Afrikaner Weerstandsbeweging (AWB), colse l'opportunit\u00e0 per provare a restaurare una situazione simile all'apartheid, ma il tentativo fu abortito nei primi giorni di marzo, quando in presenza di giornalisti e di una troupe televisiva, membri in uniforme dell'AWB in un'incursione armata nell'area di Mmabatho/Mahikeng spararono sulla folla. Loro stessi furono colpiti da membri del Bophuthatswana Defence Force (BDF) e della polizia, e furono costretti a ritirarsi. Tre feriti, membri dell'AWB, furono uccisi con colpi a bruciapelo da Ontlametse Bernstein Menyatsoe, ufficiale del BDF.\nQueste uccisioni implicarono la fine dell'opposizione militare bianca alle riforme democratiche. Mangope fugg\u00ec con un elicottero dalla capitale Mmabatho alla notizia che colonne armate sudafricane stavano marciando verso il Bantustan per ripristinare l'ordine (si parl\u00f2 di un telegramma di De Klerk diretto a Mangope nel quale era scritta una sola frase: \"Se il Bophuthatswana vuole la guerra, avr\u00e0 la guerra\") e fu rimpiazzato da un governo ad interim, e il 27 aprile dello stesso anno tutte le dieci homeland, incluso il Bophuthatswana, furono reintegrate nel Sudafrica del post-apartheid.\nIl Sud Africa nel post-apartheid.\nCon la fine dell'apartheid, 5 delle 7 enclavi furono aggregate alla Provincia del Nordovest. L'enclave di Thaba Nchu divenne parte della provincia di Free State e quella di Moretele (la pi\u00f9 orientale) venne inclusa nella provincia Mpumalanga. La ex-capitale del Bophuthatswana, Mafikeng, \u00e8 ora capitale della Provincia del Nordovest."}
{"id": "1729753", "revid": "200568", "url": "https://it.wikipedia.org/wiki?curid=1729753", "title": "Pilar (Para\u00edba)", "text": "Pilar \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1729754", "revid": "508156", "url": "https://it.wikipedia.org/wiki?curid=1729754", "title": "Sergej Aleksandrovi\u010d Krylov", "text": "Biografia.\nNato a Mosca da una famiglia di musicisti, comincia lo studio del violino all'et\u00e0 di cinque anni con il maestro Volodar Bronin. A soli sei anni tiene il suo primo concerto pubblico. Prosegue i suoi studi con Sergej Kravschenko e Abram Stern alla Scuola Centrale di Musica di Mosca e, nel 1980, a soli dieci anni, debutta con l'orchestra con il Concerto in la minore di Johann Sebastian Bach. Affronta molto giovane i primi impegni concertistici di rilievo, ripetutamente in Russia, tra gli altri con Pavel Kogan \u0435 debutta con l'orchestra esibendosi in Russia, Cina, Polonia, Finlandia e Germania. Comincia ad incidere appena sedicenne (Concerto di Mozart K. 219) e registra trasmissioni per la radio e la televisione sovietica.\nSuccessivamente si perfeziona con il maestro Salvatore Accardo all'Accademia Stauffer di Cremona, fino a raggiungere fama internazionale. Nel 1994 il padre Alexander realizza per lui il violino che suona tuttora. Dal Settembre 2012 \u00e8 titolare di una cattedra di Violino presso il \"Conservatorio della Svizzera Italiana\" a Lugano.\nLa carriera.\nLunga e di grande prestigio la sua carriera di concertista: ha suonato presso l'Orchestra Filarmonica di Mosca, Auditorium de Radio France di Parigi, con i Berliner Philharmoniker, presso il Musikverein e il Konzerthaus di Vienna, il Megaron Centre di Atene, il Suntory Hall di Tokio, i Festival di Santander e Granada, il Prague Spring Festival, il Teatro Col\u00f3n con l'Orchestra Filarmonica di Buenos Aires, il Teatro alla Scala di Milano, la Camerata Academica Salzburg, Orchestre de Chambre de Lausanne (Svizzera), con i Solisti Veneti, al Barbican Centre di Londra con l'English Chamber Orchestra, presso il Teatro Regio di Parma, con la Filarmonica Arturo Toscanini, e molte altre.\nAltre informazioni.\nHa suonato con molti ed apprezzati direttori d'orchestra, tra cui: Vladimir Ashkenazy, Umberto Benedetti Michelangeli Jr., Yefim Bronfman, A. Francis, Ralf Gothoni, James Judd, D. Kakidze, Dmitrj Kitaenko, Zoltan Kocsis, Mischa Maisky, Agostino Orizio, Mstislav Rostropovich, Jutaka Sado, Claudio Scimone, Saulus Sondeckis, Muhai Tang, Maxim Vengerov, Franz Welser-M\u00f6st.\nPer la cameristica ha collaborato con artisti come Yuri Bashmet, Yefim Bronfman, Bruno Canino, David Geringas, Nabuko Imai, Mischa Maisky, Stefania Mormone, Mikha\u00efl Rudy, Maxim Vengerov, Lilya Zilberstein, Andrea Bonatta, Gloria Campaner e molti altri.\nDiscografia principale.\nHa inciso anche per le etichette EMI, Melodija ed Agor\u00e0."}
{"id": "1729762", "revid": "79454", "url": "https://it.wikipedia.org/wiki?curid=1729762", "title": "Vowchyn", "text": ""}
{"id": "1729765", "revid": "18323", "url": "https://it.wikipedia.org/wiki?curid=1729765", "title": "Alfonso Pecoraro Scanio", "text": "Attualmente \u00e8 Presidente del Consiglio Generale della Fondazione UniVerde, docente di Turismo e Sostenibilit\u00e0 presso l'Universit\u00e0 degli Studi di Milano-Bicocca e l'Universit\u00e0 Tor Vergata di Roma, nonch\u00e9 Presidente del Comitato scientifico della Fondazione Campagna Amica.\nBiografia.\nAlfonso Pecoraro Scanio nasce a Salerno il 13 marzo 1959, figlio primogenito di Giuseppe, noto avvocato salernitano, e di Ileana Petretta, insegnante elementare.\nHa due fratelli minori; uno dei due \u00e8 Marco, laureato in giurisprudenza, gi\u00e0 calciatore professionista e dirigente sportivo, anch'egli impegnato in politica: assessore comunale allo sport e turismo ad Ancona dal 1997 al 2004, poi assessore provinciale allo sport di Salerno dal 2004 al 2006 e infine eletto senatore nel 2006. La sorella Francesca \u00e8 giornalista professionista, laureata in scienze politiche e in psicologia.\nAlfonso dopo le scuole dell'obbligo frequenta il liceo classico \"Torquato Tasso\" di Salerno, dove consegue il diploma nel 1977. Si laurea nel 1982 in giurisprudenza con una tesi sul diritto di petizione popolare, in diritto pubblico comparato. Da neolaureato, dopo la morte improvvisa del padre, rileva lo studio legale di famiglia ed esercita la professione di avvocato per circa dieci anni.\nDal 1997 \u00e8 anche giornalista pubblicista, iscritto all'Ordine dei Giornalisti della Campania.\nFormazione politica.\nInizia la sua attivit\u00e0 politica durante gli studi liceali con i movimenti nonviolenti e radicali. Fonda, con altri, l'Associazione Salernitana del Partito Radicale.\nNel 1979 \u00e8 eletto presidente del Consiglio Federale del Partito Radicale della Campania e fonda inoltre Radio Radicale a Salerno. Successivamente dar\u00e0 vita a Radio Verde 92\u00a0MHz, prima radio \"all news\" con notiziari a tematica ambientalista.\nNel 1982 fonda un centro giuridico di denuncia a tutela dei consumatori e l'associazione \"Vigilanza Verde\", impegnata nella prevenzione antincendio nel Cilento.\nNel 1985 viene eletto al consiglio comunale di Salerno nelle liste dei Verdi e si impegna all'opposizione, mentre nel 1987 \u00e8 assessore della prima giunta di alleanza tra sinistra e Verdi di Salerno. In seguito approda al consiglio regionale della Campania, dove si impegna per i parchi regionali e la difesa dei suoli agricoli.\nElezione alla Camera.\nAlle elezioni politiche del 1992 viene candidato, ed eletto, alla Camera dei deputati tra le liste della Federazione dei Verdi nella circoscrizione Napoli-Caserta. Nello stesso anno viene anche eletto consigliere comunale a Napoli.\nNegli anni novanta gode di una notevole esposizione mediatica, partecipando frequentemente a programmi televisivi non solo in qualit\u00e0 di politico ed opinionista, ma anche come ospite di spettacoli d'intrattenimento: canta a un'edizione del Festival di Sanremo e balla alla trasmissione di Rai 2 \"Furore\".\nRealizza in Parlamento la prima indagine conoscitiva sugli OGM, sul patrimonio forestale, sulla pesca e sull'acquacoltura. Portano la sua firma alcune leggi per la tutela degli animali, sull'imprenditoria giovanile, sulla riforma dei consorzi agrari, sulla tutela dell'origine dell'olio di oliva prodotto in Italia.\nMinistro delle politiche agricole e forestali.\nCon la nascita del secondo governo guidato da Giuliano Amato, il 26 aprile 2000 giura nelle mani del Presidente della Repubblica Carlo Azeglio Ciampi come Ministro delle politiche agricole e forestali, il primo esponente dei Verdi, a livello internazionale, a ricoprire l'incarico al dicastero agricolo.\nProvvedimenti.\nDa ministro vara la riforma dell'agricoltura italiana (Legge di Orientamento sull'Agricoltura). Adotta il principio di precauzione nel tema della sicurezza alimentare e impedisce la diffusione in Italia degli OGM. Aumenta i fondi per la ricerca in laboratorio e in aree confinate e per la sicurezza dei cittadini nell'emergenza mucca pazza.\nIl 2 giugno 2000 dichiara a \"Panorama\" la sua bisessualit\u00e0. Con lui sar\u00e0 la prima volta che un ministro italiano compie un \"coming out\".\nPresidente della Federazione dei Verdi.\nIl 2 dicembre 2001 viene eletto presidente della Federazione dei Verdi all'Assemblea Nazionale di Chianciano, con il 74% dei voti, che prendono parte della coalizione de L'Ulivo alle elezioni politiche del 2001. Nello stesso periodo, condivide molte istanze del movimento altermondialista, sostenendone soprattutto le posizioni ambientaliste e pacifiste. Questo percorso porta i Verdi a condividere molte battaglie con Rifondazione Comunista, estranea all'Ulivo.\nCandidato alle primarie de L'Unione.\nNel 2005 \u00e8 uno dei sette candidati alle elezioni primarie de \"L'Unione\" del 16 ottobre, giungendo quinto con 95.388 voti (il 2,2% dei consensi), alle spalle dell'ex Presidente del Consiglio Romano Prodi, che divenne candidato premier della coalizione, del segretario di Rifondazione Comunista Fausto Bertinotti, Clemente Mastella dell'UDEUR e Antonio Di Pietro dell'Italia dei Valori.\nMinistro dell'ambiente e della tutela del territorio e del mare.\nCollabora alla stesura del programma dell'Unione per le elezioni politiche del 2006, facendosi portavoce, in maniera particolare, della necessit\u00e0 di un riconoscimento dei diritti per le coppie di fatto (Pacs), del ritiro immediato delle truppe italiane dall'Iraq e della lotta al precariato (mediante l'abrogazione o almeno il superamento della Legge 30/2003).\nNumerose polemiche suscita una fotografia pubblicata dai giornali, in cui Pecoraro Scanio viene immortalato mentre ride ai funerali delle vittime dell'Attentato di Nassiriya, il 27 aprile 2006.\nIl 17 maggio 2006 diventa Ministro dell'ambiente e della tutela del territorio e del mare nel Governo Prodi II. Durante il suo dicastero, viene attaccato dal collega Antonio Di Pietro che lo accusa indirettamente di praticare, con i Verdi, ostruzionismo sul programma delle grandi opere.\nCrisi dei rifiuti.\nNel 2008 viene presentata in Parlamento una mozione di sfiducia nei suoi confronti dalle forze politiche d'opposizione che lo ritengono tra i principali responsabili della emergenza dei rifiuti in Campania. La mozione, che sarebbe stata appoggiata anche da alcuni esponenti della maggioranza, non arriva al voto alla Camera, per la caduta anticipata del governo Prodi.\nPer metterlo al riparo dalle polemiche sul suo coinvolgimento nella crisi dei rifiuti, La Sinistra l'Arcobaleno decide di non ricandidarlo in Campania per le elezioni politiche 2008 e di presentarlo come candidato in Puglia. La lista non supera il quorum richiesto e non elegge alcun deputato.\nNella vicenda dei rifiuti campani \u00e8 stato sostenuto dal comico Beppe Grillo che, nel suo blog, gli ha dedicato un post intitolato \"Il Pecoraro Espiatorio\", in cui Pecoraro veniva sollevato dalle responsabilit\u00e0 a lui attribuite per indicare altri responsabili.\nElezioni comunali a Roma del 2021.\nIl 19 agosto 2021 annuncia una lista elettorale \"ecologista-digitale\" da lui promossa ed animata, per le elezioni amministrative di Roma del 2021 in sostegno della sindaca uscente Virginia Raggi. Il capolista indicato \u00e8 l'ex ministro del governo Prodi Alessandro Bianchi. La lista \"Cultura e Innovazione Roma Ecologista\" raccoglier\u00e0 10.328 voti pari all'1,02% senza eleggere alcun consigliere.\nCritiche e controversie.\nAccuse di gestione personalistica.\nPecoraro Scanio \u00e8 stato criticato all'interno del partito dei Verdi per la sua gestione definita \"personalistica\", in particolare in occasione della candidatura al Senato del fratello Marco Pecoraro Scanio come capolista della lista \"Insieme con l'Unione\" nel collegio della regione Campania nelle elezioni politiche 2006. Il fratello Marco, dopo essere diventato senatore, nelle successive elezioni politiche del 2008 ha per\u00f2 rinunciato a ricandidarsi, al fine di non dare corso ad ulteriori polemiche. Pecoraro Scanio ha sempre risposto duramente ricordando come sia stato, al contrario, il fratello a sostenere i Verdi fin da giovane calciatore professionista.\nPrecisa inoltre che a fine carriera furono i verdi marchigiani a chiedere la candidatura a Marco per capitalizzare la sua popolarit\u00e0 dopo 3 campionati eccellenti giocati con l'Ancona calcio.\nFu, infatti, eletto con i propri voti nelle Marche sia al consiglio comunale di Ancona nel 1997 e sia per due volte (1998 e 2002) al consiglio provinciale di Ancona. Nel 2004, vista l'esperienza maturata, fu chiamato a guidare l'assessorato provinciale allo sport e qualit\u00e0 della vita di Salerno. Cos\u00ec si spiega, e non in altro modo, come mai venga, nel 2006, indicato sia dai verdi campani che dai verdi marchigiani per la lista del Senato. E anche grazie alla sua popolarit\u00e0 la lista Verdi-Pdci riesce per poco a raggiungere il quorum nelle Marche e in Campania, territori dov'era noto e apprezzato come calciatore prima e amministratore poi.\nVicende giudiziarie.\nUn'inchiesta della procura della Repubblica di Potenza lo ha coinvolto quale ministro dell'Ambiente, indagandolo per associazione a delinquere e corruzione per alcuni rapporti ipotizzati dai magistrati con imprenditori legati allo smaltimento dei rifiuti e al titolare di un'agenzia di viaggi specializzata in vacanze di lusso, affitto di yacht e velivoli oltre che nel provvedere anche a organizzazione di servizi di scorta. Gli atti di chiusura dell'indagine sono stati trasmessi per competenza al Tribunale dei ministri. Pecoraro Scanio avrebbe usufruito di vari favori a titolo di ricompensa per la concessione di appalti ed incarichi di consulenza: voli privati in elicottero, vacanze verso mete esotiche e soggiorni in un hotel di sette stelle a Milano a spese dell'imprenditore che noleggiava i trasporti in elicottero. Inoltre, secondo i magistrati, lo stesso imprenditore avrebbe acquistato un terreno per conto del ministro in localit\u00e0 Borghetto sul lago di Bolsena e la locazione di un immobile a Roma che sarebbe dovuta diventare la sede di una fondazione riconducibile al ministro. Pecoraro Scanio ha smentito ogni addebito e la sua difesa si \u00e8 detta pronta a dimostrare che i viaggi in elicottero privato sono stati effettuati in quanto pi\u00f9 economici dei costi degli stessi viaggi compiuti con i mezzi della Forestale.\nAssoluzione.\n\u00c8 stato assolto dall'accusa di tentata concussione, assieme all'ex assessore all'Ambiente della Regione Calabria, Diego Tommasi, nell'ambito dell'indagine sulle tangenti che sarebbero state pagate per autorizzare la nascita di alcune centrali elettriche, condotta dal sostituto procuratore Pierpaolo Bruni. L'inchiesta si basava sulle rivelazioni di Antonio Argentino, procuratore della \"Crotone Power Development\" una societ\u00e0 con capitale americano, gi\u00e0 proprietaria di centrali elettriche in Cina e Stati Uniti, che avrebbe voluto realizzare una centrale a Crotone, sul sito dell'ex Pertusola Sud. Secondo Argentino, esisteva un sistema di collusioni tra politici, funzionari e imprenditori, di livello locale e nazionale, per accaparrarsi finanziamenti pubblici o per trasformare le autorizzazioni a costruire centrali elettriche in un vero e proprio mercato.\nLe indagini e la successiva archiviazione disposta dal Tribunale di Crotone hanno confermato la sua completa estraneit\u00e0 ai fatti.\nSaggistica.\nTra i partecipanti al Forum Sociale Mondiale, \u00e8 autore dei libri \"Il Principio di Precauzione\", scritto con Grazia Francescato e \"Le Vie dell'Acqua\", in collaborazione con Maurizio Montalto e con la prefazione di padre Alex Zanotelli."}
{"id": "1729790", "revid": "44097328", "url": "https://it.wikipedia.org/wiki?curid=1729790", "title": "Bombardamento di Dakar", "text": ""}
{"id": "1729804", "revid": "33921", "url": "https://it.wikipedia.org/wiki?curid=1729804", "title": "Rugby a 15 nel 1999", "text": "Attivit\u00e0 internazionale.\nIl 1999 \u00e8 l'anno della quarta edizione della Coppa del Mondo di rugby, ospitata dal Galles, con incontri negli altri paesi britannici e in Francia: il successo \u00e8 per l' che bissa il successo del 1991 davanti alla Francia, capace di superare in semifinale i favoriti All Blacks.\nL'ultimo \"Cinque Nazioni\" va alla , grazie anche alla sua vittoria in casa della Francia e alla sconfitta dell' in casa del nell'ultima giornata.\nLa si aggiudica il Tri Nations, davanti ad un che ha perso lo smalto dell'anno precedente a causa dei dissidi tra Nick Mallett e alcuni giocatori e ad un' alle prese con infortuni vari.\nL', dopo i progressi degli anni precedenti, vive un anno disastroso con sconfitte in serie contro le grandi squadre e un mondiale pessimo.\nQualificazioni Mondiali.\nPer completare il quadro delle 20 squadre partecipanti ai mondiali, si disputano i ripescaggi intercontinentali che vedono la qualificazione di e .\nTour invernali.\nSi segnalano nel mese di gennaio:\nI Test di met\u00e0 anno.\nA met\u00e0 anno \u00e8 tradizione che le selezioni europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud, che precedono, dal 1996, la disputa del Tri Nations. Nel 1999, la tradizione non viene meno, anzi i test rivestono particolare importanza come preparazione ai mondiali imminenti. Oltre ai pesanti rovesci dell' vanno segnalate tra le altre:\nInaugurazione del Millennium Stadium.\nViaggio al contrario rispetto alla tradizione per il Sudafrica, che si reca in Galles per inaugurare il nuovo stadio che ospiter\u00e0 al finale di Cardiff.\nI test di preparazione ai Mondiali.\nDa segnalare:\nTest di fine anno.\nNel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa.\nNel 1999 per\u00f2 tale tradizione non \u00e8 stata rispettata in quanto nello stesso periodo si \u00e8 disputata la Coppa del Mondo e dunque si son disputati solo match secondari.\nI Barbarians.\nPochissimo spazio per la selezione ad inviti dei Barbarians nel 1999:\nLa Nazionale italiana.\nTest match in stile Sei nazioni.\nIn anticipo sull'entrata ufficiale, gli azzurri affrontano tra la fine del 1998 e il marzo del 1999 tutte le future avversarie. Dopo il match di novembre a Huddersfield con l', si affrontano le altre. A dire il vero la Francia che arriva a Genova \u00e8 una selezione non ufficiale, poich\u00e9 non sono disponibili i giocatori delle squadre impegnate nelle coppe europee.\nA Genova, gli azzurri giocano pochi giorni dopo l'improvvisa scomparsa di Ivan Francescato. Dopo un primo tempo alla pari, gli azzurri crollano sotto i colpi dei Francesi. Il disastro procede con Scozia e Galles.\nSolo a Dublino le cose vanno meglio, ma dopo un primo tempo in vantaggio, giocato a favore di vento, gli azzurri crollano.\nLa squadra \u00e8 in piena crisi, Georges Coste ha annunciato che lascer\u00e0 la squadra dopo i mondiali, rinunciando ad un rinnovo a cui avrebbe avuto diritto. Dilaniata da faide interne, da problemi economici relativi ai premi, ma soprattutto dall'invecchiamento di molti giocatori non sostituiti degnamente, almeno per il momento, la squadra perde colpi e subisce rovesci clamorosi.\nIl Tour in Sudafrica.\nCon la squadra cos\u00ec ridotta, gli azzurri con molte assenza si recano in per un tour di proporzioni disastrose, dove subiscono 175 punti a 3 nei due test match con il Sudafrica (3-74 e 0-101)\nIl torneo dell'Aquila.\nDopo il tour la federazione decide di affidare la squadra a Massimo Mascioletti nominando Georges Coste coordinatore delle nazionali, ruolo simbolico che il francese lascer\u00e0 presto. Non si risolvono le questioni economiche e i problemi di spogliatoio. Al torneo dell'Aquila, gli azzurri conquistano le uniche due vittorie dell'anno contro le modestissime squadre di Spagna e Uruguay, ma crollano nel secondo tempo contro le Figi guidate dal futuro C.T. azzurro Brad Johnstone.\nLa Coppa del Mondo.\nL'esordio con l' \u00e8 drammatico (7-67); l'Italia perde anche contro (25-28), quando nel recupero un drop la condanna ad una sconfitta imprevista. Contro gli All Blacks non c'\u00e8 partita per gli azzurri (3-101) che chiudono un anno da incubo. La federazione esonera Mascioletti ed ingaggia Brad Johnstone come nuovo C.T."}
{"id": "1729809", "revid": "767487", "url": "https://it.wikipedia.org/wiki?curid=1729809", "title": "Alpha Ethniki 1986-1987", "text": "L'Alpha Ethniki 1986-1987 fu la 51\u00aa edizione della massima serie del campionato di calcio greco, conclusa con la vittoria del Olympiacos, al suo venticinquesimo titolo.\nCapocannoniere del torneo fu Nikos Anastopoulos (Olympiacos), con 16 reti.\nStagione.\nFormula.\nCome nella stagione precedente le squadre partecipanti furono 16 e disputarono un girone di andata e ritorno per un totale di 30 partite.\nLe ultime due classificate furono retrocesse in Beta Ethniki.\nIl punteggio prevedeva due punti per la vittoria, uno per il pareggio e nessuno per la sconfitta.\nLe squadre ammesse alle coppe europee furono quattro: i campioni alla Coppa dei Campioni 1987-1988, la vincitrice della coppa nazionale alla Coppa delle Coppe 1987-1988 e seconda e terza classificata alla Coppa UEFA 1987-1988.\nAvvenimenti.\nLa parte finale del campionato fu caratterizzata dallo sciopero di dodici delle sedici squadre che non scesero in campo e vennero penalizzate di sei punti. Ne approfittarono le quattro che si presentarono regolarmente allo stadio che terminarono il campionato alle prime quattro posizioni. L'AEK Atene ricevette una penalizzazione di nove punti poich\u00e9 ai sei sopracitati si aggiunsero tre punti perch\u00e9 riconosciuto colpevole di illecito sportivo in una partita della stagione precedente.\nClassifica finale.\nLegenda:\nNote:"}
{"id": "1729815", "revid": "287204", "url": "https://it.wikipedia.org/wiki?curid=1729815", "title": "Ismael Rodriguez", "text": ""}
{"id": "1729817", "revid": "287204", "url": "https://it.wikipedia.org/wiki?curid=1729817", "title": "Luis Ernesto Perez", "text": ""}
{"id": "1729819", "revid": "287204", "url": "https://it.wikipedia.org/wiki?curid=1729819", "title": "Jesus Arellano", "text": ""}
{"id": "1729821", "revid": "834", "url": "https://it.wikipedia.org/wiki?curid=1729821", "title": "Francisco Rodriguez", "text": ""}
{"id": "1729823", "revid": "287204", "url": "https://it.wikipedia.org/wiki?curid=1729823", "title": "Mario Mendez", "text": ""}
{"id": "1729824", "revid": "287204", "url": "https://it.wikipedia.org/wiki?curid=1729824", "title": "Zlatko Kranjcar", "text": ""}
{"id": "1729825", "revid": "287204", "url": "https://it.wikipedia.org/wiki?curid=1729825", "title": "Ivan Bosnjak", "text": ""}
{"id": "1729826", "revid": "287204", "url": "https://it.wikipedia.org/wiki?curid=1729826", "title": "Mario Tokic", "text": ""}
{"id": "1729827", "revid": "287204", "url": "https://it.wikipedia.org/wiki?curid=1729827", "title": "Gerard Gnanhouan", "text": ""}
{"id": "1729828", "revid": "287204", "url": "https://it.wikipedia.org/wiki?curid=1729828", "title": "Jurica Vranjes", "text": ""}
{"id": "1729830", "revid": "196390", "url": "https://it.wikipedia.org/wiki?curid=1729830", "title": "Jose Luis Perlaza", "text": ""}
{"id": "1729831", "revid": "287204", "url": "https://it.wikipedia.org/wiki?curid=1729831", "title": "Boukary Drame", "text": ""}
{"id": "1729834", "revid": "21880", "url": "https://it.wikipedia.org/wiki?curid=1729834", "title": "Kivukoni", "text": "Kivukoni (o Kivokoni) \u00e8 una delle circoscrizioni (\"ward\") della citt\u00e0 di Dar es Salaam, in Tanzania. Appartiene al distretto di Ilala, ed \u00e8 nota soprattutto per il trafficato mercato del pesce, situato in Ocean Street, vicino all'imbarcadero dei traghetti diretti alla penisola di Kigamboni. A Kivukoni sono situate anche molte ambasciate, i giardini botanici e il National Museum."}
{"id": "1729835", "revid": "610351", "url": "https://it.wikipedia.org/wiki?curid=1729835", "title": "Nuoto ai Giochi della XXV Olimpiade - 400 metri stile libero maschili", "text": "Hanno partecipato alle batterie di qualificazione 47 atleti: i primi 8 si sono qualificati per la finale A, i successivi 8 invece si sono qualificati per la finale B.\nFinale A.\n29 luglio 1992"}
{"id": "1729837", "revid": "640277", "url": "https://it.wikipedia.org/wiki?curid=1729837", "title": "Canoa/kayak ai Giochi della XXVIII Olimpiade - K1 1000 metri maschile", "text": "Batterie.\nHanno partecipato alle batterie di qualificazione 25 atlete, suddivisi in 3 batterie di qualificazione: i primi di ogni batteria si sono qualificati direttamente per la finale e i successivi sei per le semifinali; di conseguenza solamente 4 atleti sono stati eliminati al primo turno.\n23 agosto 2004\nSemifinali.\nI primi tre atleti di ogni semifinale si sono qualificati per la finale.\n25 agosto 2004\nFinale.\n27 agosto 2004"}
{"id": "1729838", "revid": "196390", "url": "https://it.wikipedia.org/wiki?curid=1729838", "title": "Toetto di Scarena", "text": ""}
{"id": "1729839", "revid": "339392", "url": "https://it.wikipedia.org/wiki?curid=1729839", "title": "Due Terre", "text": ""}
{"id": "1729840", "revid": "155634", "url": "https://it.wikipedia.org/wiki?curid=1729840", "title": "Judo ai Giochi della XXVIII Olimpiade - +100 kg maschile", "text": "La Categoria + 100 kg (conosciuta anche come Pesi massimi) \u00e8 stata la settima ed ultima categoria di peso alle Olimpiadi di Atene 2004. Hanno partecipato 33 atleti.\nLe gare si sono svolte il 20 agosto.\nPrimo turno.\nIl primo turno \u00e8 servito per ridurre a 32 il numero di judoka:\nRipescaggi.\nGli atleti eliminati dai 4 semifinalisti nei primi round del tabellone principale sono passati ai ripescaggi: questi incontri hanno stabilito i vincitori delle medaglie di bronzo."}
{"id": "1729842", "revid": "155634", "url": "https://it.wikipedia.org/wiki?curid=1729842", "title": "Pugilato ai Giochi della XXVIII Olimpiade - Pesi medi", "text": "La categoria dei Pesi medi \u00e8 stata l'ottava categoria di peso ad Atene 2004, limitata agli atleti di peso inferiore ai 75\u00a0kg.\nHanno partecipato 28 atleti."}
{"id": "1729844", "revid": "287204", "url": "https://it.wikipedia.org/wiki?curid=1729844", "title": "Montagne Costiere", "text": "Le Montagne Costiere sono una catena montuosa facente parte della Cordigliera Pacifica che corre lungo la sponda nord-occidentale del continente nordamericano, e si estende dal sud dell'Alaska coprendo la maggior parte della costiera della Columbia Britannica. Fanno parte di un raggruppamento molto pi\u00f9 ampio, la Catena Costiera Pacifica, che da nord a sud comprende i Monti Kenai, i Monti Chugach, i Monti Sant'Elia, le Montagne Costiere, la Catena delle Cascate, la Sierra Nevada e la Sierra Madre Occidentale in Messico.\nSi estendono su una lunghezza di circa 1.600\u00a0km e raggiungono una larghezza media di 200\u00a0km. I suoi confini meridionali e sud-orientali sono segnati dal fiume Fraser e dall'Interior Plateau, il bordo nord-occidentale \u00e8 delimitato dal fiume Kelsall. Il Monte Waddington con i suoi 4.019 metri \u00e8 la cima pi\u00f9 alta della catena, oltre che la cima pi\u00f9 alta totalmente contenuta nella provincia canadese della Columbia Britannica."}
{"id": "1729846", "revid": "729019", "url": "https://it.wikipedia.org/wiki?curid=1729846", "title": "Abemama", "text": "Abemama (conosciuta anche con i seguenti nomi: \"Abamama, Apamama, Dundas, Hopper Island, Isola di Roger Simpson o Simpson Island\") \u00e8 un atollo nella parte centrale delle isole Gilbert che fanno parte della Repubblica di Kiribati. L'atollo si trova 152 chilometri a sud-est di Tarawa, appena a nord dell'Equatore.\nGeografia.\nHa una superficie di 16\u00a0km\u00b2 e una popolazione di 3.608 abitanti. Gli isolotti circondano una profonda laguna.\nIl villaggio di Kariatebike comprende gli edifici amministrativi, la stazione di polizia e l'ospedale. \u00c8 presente una pista d'atterraggio vicino al villaggio di Tabiang.\nLe isole orientali dell'isola sono collegate tra loro da una strada che consente gli spostamenti tramite vetture.\nStoria.\nNel 1889 fu la casa di Robert Louis Stevenson. Dal 1913, diventa la sede della chiesa cattolica di Ernest Sabatier che pubblicher\u00e0 nel 1952, il \"Dictionnaire gilbertin-fran\u00e7ais\".\nDurante la Seconda guerra mondiale fu occupata dai giapponesi il 10 dicembre 1941.\nDifesa da una guarnigione di solo 24 giapponesi, l'isola fu riconquistata da un battaglione di 78 marines sbarcati dal sommergibile statunitense USS Nautilus il 21 novembre 1943 -.\nLa presa dell'isola fu completata il 25 novembre 1943 quando gli statunitensi appresero che l'intera guarnigione giapponese si era suicidata.\nL'isola di Abemama era precedentemente nota con il nome di isola di Roger Simpson."}
{"id": "1729848", "revid": "1543377", "url": "https://it.wikipedia.org/wiki?curid=1729848", "title": "Ejsk", "text": "Ejsk (anche come \"Jejsk\"; \"Eysk\" o \"Yeysk\" per gli anglofoni) \u00e8 una citt\u00e0 della Russia europea meridionale (kraj di Krasnodar), situata a brevissima distanza dalle coste del mare di Azov (\"golfo di Taganrog\"), presso la foce del fiume Eja, 247 km a nordovest di Krasnodar; \u00e8 il capoluogo amministrativo del distretto omonimo.\nFondata nel 1848 come porto marittimo e battezzata dal nome del fiume su cui sorge, ottenne in quell'anno anche lo \"status\" di citt\u00e0; al giorno d'oggi, Ejsk \u00e8 un importante centro peschereccio, oltre che centro di un piccolo comprensorio turistico balneare.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1729849", "revid": "80339", "url": "https://it.wikipedia.org/wiki?curid=1729849", "title": "Eysk", "text": ""}
{"id": "1729852", "revid": "80339", "url": "https://it.wikipedia.org/wiki?curid=1729852", "title": "Yeysk", "text": ""}
{"id": "1729854", "revid": "80339", "url": "https://it.wikipedia.org/wiki?curid=1729854", "title": "Jejsk", "text": ""}
{"id": "1729856", "revid": "729019", "url": "https://it.wikipedia.org/wiki?curid=1729856", "title": "Tabiteuea", "text": "Tabiteuea \u00e8 il pi\u00f9 grande atollo delle isole Gilbert che fanno parte della Repubblica di Kiribati. \u00c8 localizzato a sud di Tarawa nella parte meridionale dell\u2019arcipelago. L'atollo \u00e8 costituito da due isole principali, ben separate tra loro, Aanikai o Eanikai a nord e Nuguti a sud, oltre a piccoli isolotti tra le due, lungo il bordo orientale dell\u2019atollo.\nL'atollo ha una superficie totale di 40\u00a0km\u00b2, mentre la sua laguna misura 365\u00a0km\u00b2. Nel 2005 possedeva una popolazione di 4.899.\nDal punto di vista amministrativo, Tabiteuea \u00e8 divisa in due consigli comunali:\nStoria.\n\u201cTabiteuea\u201d in gilbertino significa \u201ci capi sono proibiti\u201d (dalla parola \u201cte tabu\u201d, sacro, proibito e la parola \u201cte uea\u201d, il capo, il signore). L\u2019isola \u00e8 rinommata per il suo senso dell\u2019Uguaglianza e le sue maestose maneaba.\nIl primo luglio 1799, Charles Bishop e George Bass entrano nella laguna di Tabiteuea mentre molte piroghe si avvicinano al \"Nautilus\". Bishop la battezza Bishop\u2019s Island, e chiama Aanikai, Drummond\u2019s Island.\nDurante la United States Exploring Expedition, aprile 1841, giunge a Tabiteuea, allora nota come Drummond's Island. Perch\u00e9 manca senza motivo un membro dell\u2019equipaggio sceso a terra, sono decise rappresaglie: almeno una ventina degli abitanti sono uccisi dagli americani. Utiroa \u00e8 incendiata e la maneaba distrutta.\nNel tardo XIX secolo si verific\u00f2 una piccola guerra di religione sull'arcipelago quando le popolazioni del Nord di Tabiteuea, in parte convertite al Cristianesimo, guidate da un pastore protestante delle Hawaii chiamato Kapu, invasero con una crociata il Sud dove era stato creata un culto a Tioba (Jehovah) nel 1860.\nIl vescovo Octave Terrienne vi stabil\u00ec nel 1936 la sua principale chiesa cattolica a Tanaeang, a Tabiteuea Nord. Il vicariato apostolico ebbe la sua sede a Tabiteuea fino al suo trasferimento a Teaoraereke (Tarawa Sud) nel 1960.\nGeografia.\nNelle Isole Gilbert ed Ellice, Tabiteuea \u00e8 stato l\u2019atollo pi\u00f9 grande e pi\u00f9 popolato finquando Tarawa ridivent\u00f2 nel 1946 il capoluogo della colonia britannica.\nTabiteuea North \u2013 spesso riferita come \u201cTabNorth\u201d \u00e8 l\u2019isola la pi\u00f9 settentrionale delle isole meridionali (Southern Gilberts).\nCome tutte le isole del Sud, \u00e8 un\u2019isola dove c\u2019\u00e8 siccit\u00e0, pi\u00f9 o meno marcata. Il taro gigante, \u2018bwabwai\u2019 (\"Cyrtosperma merkusii\") \u00e8 sistemato il pi\u00f9 vicino alla lente d'acqua dolce.\nTabiteuea Nord si estende dal villaggio di Tekabuibui all\u2019isola meridionale di Aiwa. Altre isole comprendono Kabuna, Tenaatoorua e Bangai. Ci sono numerosi isolotti tra le isole abitate. Aiwa rappresenta il confine tra Tabiteuea Nord e Tabiteuea Sud. TabNorth ha una superficie di 25.78 km2, larga di 2.18 km nel punto pi\u00f9 ampio (Tekaman), e solo 0.13 km in quello pi\u00f9 stretto.\nIl sud, che si chiama in inglese Tabiteuea South e in gilbertino Tabiteuea Maiaki comprende 6 villagi con Tewai nel nord, Taungaeaka, Buariki, Nikutoru, Katabanga e l\u2019isoletta di Takuu. La parte principale di Tabiteuea South ha un \"causeway\" (diga-ponte) che connette Taungaeaka a\nBuariki, e Tewai a Taungaeaka. Takuu non \u00e8 ancora connessa.\nTabiteuea South ha 11.85 km2, 1.89 km nel punto pi\u00f9 largo, 0.02 km nel punto pi\u00f9 stretto, e circa 29.87 km di lunghezza.\nLe isole abitate di Tabiteuea South comprendono Tewai nel punto pi\u00f9 a Nord, con poi Taungaeaka, Buariki, Nikutoru, Katabanga, e la pi\u00f9 al sud, Takuu. Le altre isole non sono abitate ma vengono visitate per la raccolta della copra e la pesca da famiglie a cui appartengono.\nCi sono 7 \"causeways\" che permettono di circolare che formano Tabiteuea South. Katabanga-Takuu causeway si \u00e8 rotto senza essere riparato. Ci sono due \"causeways\" che collegano Taungaeaka all\u2019isola prima del villagio di Buariki.\nLa popolazione di Tabiteuea South nel censimento del 2010 era di 1,290. \nNel censimento del 2005 era di 1,217, molto stabile. Dal 1963 in poi, \u00e8 sempre stata compresa tra il migliaio e poco pi\u00f9 di 1,400."}
{"id": "1729858", "revid": "6923", "url": "https://it.wikipedia.org/wiki?curid=1729858", "title": "Aranuka", "text": "Aranuka (precedentemente conosciuta come Henderville, Nonouki o Starbuck) \u00e8 un atollo di Kiribati, che si trova appena a nord dell'equatore nelle Isole Gilbert.\nHa una superficie di 15,5\u00a0km\u00b2 e una popolazione di 852 abitanti.\nStoria.\nTra il 1860 e la fine del 1880 Aranuka fu conquistata da Tenkoruti, re di Abemama. Venne guidata poi da Tembinok', nipote di Tenkoruti.\nGeografia.\nL'atollo ha una forma triangolare, formato prevalentemente da due grandi isole. La pi\u00f9 grande \u00e8 Buariki che crea la base del triangolo, e la pi\u00f9 piccola \u00e8 Takaeang che costituisce la parte superiore. Queste isole sono collegate da lunghe secche sul lato nord e da una cresta sottomarina di scogliere sul lato meridionale. \u00c8 presente una vasta laguna centrale.\nTrasporti.\nL'atollo \u00e8 collegato per via aerea alle altre isole dello stato insulare grazie alla presenza dell'Aeroporto di Aranuka, piccolo scalo aeroportuale servito dalla compagnia aerea Air Kiribati con voli di linea bisettimanali dal vicino aeroporto di Kuria, nell'omonimo atollo."}
{"id": "1729860", "revid": "599013", "url": "https://it.wikipedia.org/wiki?curid=1729860", "title": "Cavani", "text": ""}
{"id": "1729861", "revid": "1154737", "url": "https://it.wikipedia.org/wiki?curid=1729861", "title": "Estimo commerciale e industriale", "text": "L'estimo commerciale.\nConsiste nella stima di valutazione degli investimenti. Valutare un investimento \u00e8 definito come processo di trasferimento di risorse nell'intento di accrescere l'ammontare del capitale posseduto (sia esso finanziario, azionario o industriale) per conferire un maggior livello di utilit\u00e0 all'intero sistema di valore economico posseduto da societ\u00e0 commerciale. S'intende per societ\u00e0 commerciale un'azienda che opera nel mercato della domanda e dell'offerta, comprando beni o investendo in costruzione di beni, come la casa, (societ\u00e0 commerciale immobiliare) per poi rivenderli ricavandone un profitto. L'estimo commerciale \u00e8 sia la stima del valore dell'investimento che la societ\u00e0 commerciale vuole fare; sia attribuire e calcolare il valore della stessa societ\u00e0 commerciale. La stima del valore di un investimento consiste nel valutare se nel tempo il Capitale iniziale investito aumenta di un tasso r superiore al saggio d'interesse di mercato s. Si ha l'equazione: \nCn=Co*q^n \nCn= Capitale finale\nCo= Capitale iniziale investito q= (1+r) n= il tempo di durata dell'investimento. \nInvestendo il capitale Co dopo n tempo si avr\u00e0 Cn. Il vantaggio economico calcolando dalla formula * r e comparandolo col saggio d'interesso minimale (saggio d'interesse bancario) e col saggio d'investimento massimale del settore nel quale si \u00e8 investito, ricavandolo dall'aumento (o diminuzione) dei titoli azionari.\nL'estimo industriale.\nEsso consiste nel dare un valore di stima ad un'industria in produzione. Tale valore si calcola con diverse metodiche che all'ultimo vengono comparate tra di loro per avere un equo giudizio di stima. \nRa=Produzione lorda vendibile - (sommatoria dei costi di produzione)*. La produzione lorda vendibile \u00e8 il valore delle merci vendute:\n.La sommatoria dei costi di produzione sono: manodopera+valore di ammortamento delle macchine+assicurazioni+interessi negativi bancari+somme destinate alle ristrutturazioni aziendali in funzione dell'innovazione tecnologica delle macchine produttive+stipendi di funzionari ed amministratori+somme destinate alla pubblicit\u00e0+materiali complementari comprati in industrie complementari+tutte quelle spese necessaria annuali ad un buon andamento dell'industria;\nFacendo la media di Ra di cinque anni precedenti si ha il Reddito annuo medio. Per avere il valore dell'industria si capitalizza Ra:\nRa/r dove r \u00e8 il saggio d'investimento del settore e lo si ricava dalla media dei saggi di industrie simili.\nSi analizzeranno un discreto numero di imprese simili e se ne fa la media.\nIl calcolo col metodo reddituale(a) va comparato valore sintetico.\nSi fa la media dei due valori.\nInfine si valuta la prospettiva di produzione dell'industria analizzando l'espansione dei prodotti dell'in. col mercato internazionale."}
{"id": "1729863", "revid": "174925", "url": "https://it.wikipedia.org/wiki?curid=1729863", "title": "Leggi", "text": ""}
{"id": "1729864", "revid": "6923", "url": "https://it.wikipedia.org/wiki?curid=1729864", "title": "\u00c9fat\u00e9", "text": "\u00c9fat\u00e9 \u00e8 un'isola appartenente alla Repubblica di Vanuatu, localizzata nell'Oceano Pacifico, a 16,69\u00b0 S e 168,36\u00b0 E. \u00c8 anche conosciuta con il nome di isola Vate.\nCon circa 50.000 abitanti \u00e8 l'isola pi\u00f9 popolosa delle Vanuatu. Ha una superficie di 899,5\u00a0km\u00b2. Centro principale \u00e8 Port Vila che \u00e8 anche la capitale nazionale.\nDurante la Seconda guerra mondiale fu sede di una base militare americana. La richiesta d'insediamento a \u00c9fat\u00e9 venne presentata dall'ammiraglio King nel marzo del 1942, allo scopo di farne una posizione strategica protettiva dei convogli diretti in Australia insieme con l'isola di Tongatapu, in posizione simmetrica rispetto alle Fiji.\nA Nord di \u00c9fat\u00e9 \u00e8 presente un piccolo gruppo di isole, tra cui Eratoka, Lelepa, Nguna, Pele e Emao."}
{"id": "1729866", "revid": "49022", "url": "https://it.wikipedia.org/wiki?curid=1729866", "title": "Neithon", "text": ""}
{"id": "1729867", "revid": "289247", "url": "https://it.wikipedia.org/wiki?curid=1729867", "title": "Governatori della Citt\u00e0 del Vaticano", "text": ""}
{"id": "1729869", "revid": "486946", "url": "https://it.wikipedia.org/wiki?curid=1729869", "title": "Adomnan", "text": ""}
{"id": "1729875", "revid": "486946", "url": "https://it.wikipedia.org/wiki?curid=1729875", "title": "Adomn\u00e1n di Iona", "text": ""}
{"id": "1729876", "revid": "767487", "url": "https://it.wikipedia.org/wiki?curid=1729876", "title": "Kathrin Hitzer", "text": "In seguito al matrimonio con Toni Lang, a sua volta sciatore nordico di alto livello, dal 2012 ha assunto il cognome del coniuge e gareggia come Kathrin Lang.\nDal 2006 vive e si allena a Ruhpolding.\nBiografia.\nNella sua carriera a livello juniores ha partecipato a due edizioni dei Mondiali di categoria, vincendo un argento in entrambe le edizioni. Fino alla stagione 2006-2007 la sua presenza con la squadra nazionale tedesca \u00e8 stata discontinua , che le hanno permesso di diplomarsi nel 2006 all'Otto-Hahn-Gymnasium di Furtwangen im Schwarzwald.\nLa sua prima vittoria in Coppa del Mondo risale alla stagione 2007-2008, nella staffetta durante la tappa di Oberhof, mentre a livello individuale il primo successo \u00e8 arrivato nella penultima tappa della stessa stagione, vincendo l'inseguimento a Chanty-Mansijsk, bissato il giorno successivo nella partenza in linea.\nNelle stagioni successive ha preso parte con discontinuit\u00e0 alle gare di Coppa del Mondo, , alternando le sue presenze nel circuito maggiore con la partecipazione nell'IBU Cup, trofeo a tappe sviluppato alla stregua della Coppa del Mondo e secondo per importanza solo a quest'ultima, tenuto sotto l'egida della federazione internazionale.\nNel corso della stagione 2009-2010 ha conquista il trofeo dell'individuale di Ibu Cup, oltre a due medaglie d'oro e una d'argento agli Europei di quell'anno, a Otep\u00e4\u00e4.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPU = inseguimento\nMS = partenza in linea\nRL = staffetta\nMX = staffetta mista"}
{"id": "1729878", "revid": "6923", "url": "https://it.wikipedia.org/wiki?curid=1729878", "title": "M\u00e4rklin", "text": "La Gebr. M\u00e4rklin &amp; Cie. Gmbh (M\u00e4rklin o Maerklin) \u00e8 un'azienda produttrice di giocattoli tedesca, fondata nel 1859. La M\u00e4rklin, che ha sede a G\u00f6ppingen (Germania) \u00e8 stata per molti anni il leader mondiale tra i costruttori di modellini ferroviari. Ha prodotto anche altri tipi di giocattoli, ma la produzione caratterizzante \u00e8 sempre stata quella ferromodellistica. Si \u00e8 sempre distinta per l'originalit\u00e0 dei suoi modellini a prevalente o esclusiva esecuzione in metallo e per il particolare funzionamento a corrente alternata (CA) anzich\u00e9 il pi\u00f9 diffuso a continua (CC).\nStoria dell'azienda.\nTra le prime ditte a produrre in scala H0 (1:87), ha avuto ed ha in catalogo anche modelli in grandi scale: scala 0 (1:43) in passato, scala 1 (1:32). Tra i prodotti una delle pi\u00f9 piccole ferrovie modello, in scala Z (1:220), con scartamento 6mm. \nTra le produzioni storiche, le costruzioni meccaniche (Il \u201cmeccano\u201d in collaborazione con la Hornby Railways) e l'autopista M\u00e4rklin Sprint, negli anni settanta, che, probabilmente non ha avuto la fortuna commerciale che meritava. Fino agli anni sessanta sono stati prodotti automodelli in scala 1:43.\nNel 1964 la M\u00e4rklin ha assorbito il marchio HAMO.\nIl gruppo produce anche modelli alimentati a corrente continua in scala H0 con marchio TRIX ed in scala N (Mintrix). Nell'estate del 2007, inoltre, la M\u00e4rklin ha acquistato la ditta LGB, produttrice di modelli ferroviari per uso da giardino.\nCirca 25 anni fa la M\u00e4rklin ha introdotto il funzionamento digitale degli impianti e delle loco. Si \u00e8 trattato di una rivoluzione che ha mutato radicalmente il mondo del modellismo ferroviario e che ha fatto s\u00ec che il vecchio mondo analogico risultasse in poco tempo obsoleto. L'analogico ha ancora oggi degli estimatori, ma l'orientamento di questi modellisti \u00e8 sempre pi\u00f9 collezionistico, mentre l'operativit\u00e0 dei plastici \u00e8 oramai orientata in modo quasi totale al digitale. \nCome altre ditte, la M\u00e4rklin ha adottato strategie di contenimento dei costi, che stanno consentendo di continuare la produzione con spostamento di parte di questa in Cina, con grande scandalo dei puristi del marchio. Al momento la produzione di prestigio e l'assemblaggio finale rimangono negli stabilimenti europei, anche se non si sa fino a quando.\nL'impressione \u00e8 che la strategia commerciale dell'azienda passi attraverso il contenimento dei costi e la ripresa della produzione in metallo, che, parzialmente abbandonata negli ultimi decenni del secolo scorso, era stata motivo di disaffezione dei vecchi modellisti.\nLa quota di penetrazione della M\u00e4rklin nel mercato italiano non \u00e8 alta per varie cause: l'unicit\u00e0 del sistema, che pur offrendo innegabili vantaggi, non \u00e8 compatibile con la maggioranza della produzione di altre marche; i costi, mediamente pi\u00f9 elevati di almeno il 30% per quanto attiene i rotabili da trazione, rispetto alle altre ditte; la scarsit\u00e0 di materiale \u201citaliano\u201d in catalogo, diretta conseguenza del basso interesse dimostrato dai modellisti nostrani per la produzione dell'azienda. In realt\u00e0, negli anni sessanta e settanta del secolo scorso M\u00e4rklin era piuttosto diffusa tra i ragazzi, ma poi i costi e quanto sopra detto, oltre al dilagare dei giochi elettronici, hanno contribuito al restringimento del numero degli appassionati del marchio, che tuttavia, ad oggi, rappresentano uno \u201czoccolo duro\u201d praticamente inattaccabile. Infatti, tali sono le caratteristiche peculiari del prodotto, che, una volta apprezzato per le sue doti indiscutibili, conquista la fedelt\u00e0 del cliente. La diffidenza del modellista \u201cmedio\u201d viene cos\u00ec compensata da una clientela esigente ma costante nel tempo e nel numero, anche se nei forum si comincia ad incontrare entusiasti neofiti anche molto giovani, attratti in modo particolare dalle possibilit\u00e0 quasi infinite del sistema, perfettamente interfacciabile con PC e relativi programmi.\nLa crisi.\nLa situazione di mercato \u00e8 diventata pesante e il 4 febbraio 2009 la M\u00e4rklin ha chiesto l'amministrazione controllata al tribunale di G\u00f6ppingen.\nIl consuntivo del bilancio 2009 ha visto un utile operativo di 12,5 milioni di euro.\nUn comunicato stampa del Commissario Michael Pluta del 22 luglio 2010 conferma l'andamento positivo della amministrazione controllata.\nUn comunicato stampa del Commissario Michael Pluta del 21 dicembre 2010 annuncia la fine dell'amministrazione controllata. La propriet\u00e0 passa ai creditori.\nUn comunicato stampa del 21 marzo 2013 conferma l'acquisto della M\u00e4rklin da parte del Simba-Dickie-Group.\nI modelli.\nI modelli prodotti in scala H0 da M\u00e4rklin si caratterizzano dall'utilizzo di un sistema di alimentazione in corrente alternata anzich\u00e9 in corrente continua: nei tradizionali sistemi in corrente continua l'alimentazione viene prelevata da una delle rotaie, mentre la seconda rotaia fa da massa; invece, nel sistema Marklin entrambe le rotaie sono la massa (pi\u00f9 correttamente il \"neutro\", trattandosi di corrente alternata), mentre la \"fase\" \u00e8 data da una serie di punti di contatto in rilievo, posti tra le due rotaie (cosiddetta \"terza rotaia\"); i rotabili prendono la corrente dai punti di contatto tramite un pattino posto sotto la locomotiva.\nI sistemi a 3 rotaie, rispetto ai sistemi a 2 rotaie, presentano principalmente 3 vantaggi:\nI binari.\nSono reperibili i seguenti binari:\nIl materiale rotabile.\nLa produzione attuale comprende locomotive e locomotori tedeschi (naturalmente) francesi, olandesi, svizzeri, austriaci, spagnoli, americani, svedesi, norvegesi, danesi e financo ungheresi, lussemburghesi e italiani.\nL'evoluzione ha comportato un crescente impiego di elettronica, che ha visto anche la collaborazione di Motorola. I motori, un tempo prodotti da M\u00e4rklin in proprio, sono ora anche acquistati da ditte esterne, come la svizzera Maxon, leader mondiale nel mercato della apparecchiature di precisione elettromedicali. Sofisticati decoder e moduli sonori fanno s\u00ec che le loco M\u00e4rklin ora riproducano tutti i suoni con notevole realismo, e che siano dotate di funzioni come lo sganciamento a distanza ed il controllo totale delle luci anteriori e posteriori. Il tutto in involucro di metallo, come ai tempi dei \u201cgiocattoli\u201d degli anni '50 del secolo scorso, ma con infiniti particolari, spesso anch'essi in metallo, rigorosamente applicati.\nAnche la produzione dei vagoni M\u00e4rklin ha avuto, sino a pochi anni fa, come caratteristica principale, l'utilizzo del metallo. Opportunit\u00e0 commerciali hanno poi suggerito negli ultimi anni, per favorire la ricchezza di particolari, un sempre maggiore utilizzo della plastica.\nTuttavia, sono solo da poco tempo uscite di produzione le vetture passeggeri di metallo, anacronisticamente lunghe 24 cm (ovvero sono in scala 1:87 in altezza e in larghezza ma in scala 1:100 per quanto concerne la lunghezza della carrozza stessa), che esercitano ancora oggi un notevole fascino sugli appassionati. Anche vetture passeggeri \u201ccorte\u201d a due e tre assi sono state prodotte per decenni interamente in metallo. La richiesta di maggiori particolari, e probabilmente il maggior costo di realizzazione, ha indotto come detto ad abbandonarne la produzione, con notevole dispiacere di tanti amici di M\u00e4rklin, che ne continuano le collezione, cercandole e pagandole a caro prezzo nel mercato dell'usato. \nLa produzione complessiva delle carrozze passeggeri e dei carri merci \u00e8 notevole. Alcuni esemplari raggiungono quotazioni superiori a quelle del materiale trainante, come ad esempio le carrozze del treno francese \u201cLe capitole\u201d o le carrozze italiane in genere.\nAnche alcuni carri merci degli anni 50 e 60 hanno quotazioni ragguardevoli, superiori ai cento euro. Questo per non parlare dei modelli anteguerra, che superano anche 200 o 300 euro di quotazione.\nQuotazioni.\nCome detto, alcuni rotabili M\u00e4rklin hanno alto valore. Ma, naturalmente non sono moltissimi, anche se il valore generale non \u00e8 poi cos\u00ec basso. Per farsi un'idea della produzione M\u00e4rklin si pu\u00f2 acquistare il catalogo storico (Koll's preiskatalog ) edito ogni anno, che elenca ed illustra la produzione Marklin dalle origini ad oggi. Il catalogo attribuisce anche delle quotazioni ai singoli modelli, ma tali dati sono da considerare meramente indicativi, in quanto il mercato italiano spunta dei prezzi significativamente pi\u00f9 alti, in particolare per il raro materiale FFSS.\nAccessori.\nLa M\u00e4rklin ha sempre prodotto in proprio tutti gli accessori, e solo recentemente si \u00e8 affidata a ditte esterne per i suoi prodotti a marchio. La nuova catenaria, prodotta da Viessmann ne \u00e8 il principale esempio. \nI segnali sono stati recentemente arricchiti da una nuova gamma realistica a funzionamento digitale o tradizionale, che \u00e8 in catalogo a fianco della vecchia gamma, in produzione da pi\u00f9 di 40 anni. I vecchi segnali sono robustissimi, e, per quanto attiene a quelli ad ala, fedeli al prototipo.\nFunzionamento impeccabile, come per gli scambi, influenza sui treni, possibilit\u00e0 di comando manuale/automatico o entrambi.\nNella gamma Marklin di accessori un posto particolare spetta a due oggetti che non possono mancare in un plastico che si rispetti: piattaforma girevole e gru. Due articoli leggendari, prodotti per decenni, che hanno caratterizzato e qualificato la produzione. La gru 7051 e la piattaforma 7189, corredata dal deposito locomotive, tutti e tre realizzati in metallo, sono ancora oggi contesissimi sul mercato, e sono ampiamente preferiti agli attuali modelli, realizzati anche in plastica.\nSistemi di comando dei treni M\u00e4rklin.\nSistema analogico.\nConsiste in un trasformatore dotato di una manopola; ruotando la manopola viene variata la tensione inviata sulle rotaie (tra 4 e 16 volt circa), con conseguente variazione della velocit\u00e0 di marcia dei treni.\nIl trasformatore analogico pu\u00f2 essere usato per comandare sia locomotive analogiche, sia locomotive digitali (mentre non \u00e8 possibile il contrario: una locomotiva analogica NON pu\u00f2 marciare su un plastico a comando digitale).\nSul trasformatore \u00e8 poi presente un interruttore che consente l'inversione di marcia dei treni; a differenza dei sistemi analogici in corrente continua, dove l'inversione di marcia \u00e8 ottenuta tramite inversione della polarit\u00e0 della corrente, nel sistema M\u00e4rklin l'inversione di marcia \u00e8 ottenuta all'interno di ciascuna locomotiva: premendo un apposito pulsante (o ruotando la manopola a sinistra oltre il fine-corsa), viene inviata sulle rotaie una sovratensione, che nelle locomotive analogiche fa scattare un relais interno alla locomotiva stessa, con conseguente inversione del senso di marcia; nelle locomotive digitali (che, si ripete, possono essere comandate anche da un sistema analogico), il decoder presente nella locomotiva rileva la sovratensione e inverte la marcia.\nIl sistema analogico \u00e8 il pi\u00f9 semplice per comandare i treni, ma non \u00e8 esente da complicazioni in caso di tracciati di una certa complessit\u00e0; il principale svantaggio del sistema analogico \u00e8 che un'azione sul trasformatore influenza tutti i treni presenti sul tracciato: in parole povere, girando il regolatore di velocit\u00e0 verso destra, tutti i treni accelerano; girandola verso sinistra, tutti i treni rallentano, e cos\u00ec via.\nPer ovviare a questo problema, \u00e8 possibile ricorrere ai cosiddetti sezionamenti del tracciato: i sezionamenti consistono nell'isolare elettricamente il tracciato in pi\u00f9 sezioni, demandando il controllo di ciascuna sezione ad un diverso trasformatore; in questo modo, \u00e8 possibile comandare indipendentemente pi\u00f9 treni, sempre che si trovino in sezioni diverse. Oppure si pu\u00f2 far uso (con i locomotori a pantografo) della linea aerea; con questo sistema si possono controllare in modo indipendente due macchine usando, con due trasformatori di alimentazione, rispettivamente: 1) le due rotaie e la linea centrale a punti di contatto: 2) le due rotaie e la linea aerea.\nI semafori, i deviatoi e tutti gli altri articoli elettromagnetici, sono provvisti di una o pi\u00f9 bobine alimentate mediante i cavi gialli collegati direttamente al trasformatore. Le bobine permettono l'azionamento dei meccanismi all'interno degli articoli elettromagnetici citati sopra. I cavi gialli alimentano inoltre qualsiasi tipo di lampadina presente nel tracciato. Il ritorno a massa della corrente viene effettuato dai cavi blu collegati a loro volta alle diverse pulsantiere di comando. Tali cavi permettono il passaggio dell'impulso elettrico necessario per l'azionamento delle bobine.\nM\u00e4rklin Delta.\nSi tratta di un sistema digitale entry-level di controllo dei treni, nato come semplificazione del sistema M\u00e4rklin Digital di cui oltre; con esso \u00e8 possibile comandare, sullo stesso tracciato e senza ricorrere a sezionamenti, fino a 4 locomotive indipendentemente l'una dall'altra (il che significa, in pratica, che mentre una locomotiva avanza a una certa velocit\u00e0, un'altra pu\u00f2 indietreggiare, un'altra ancora avanzare a velocit\u00e0 diversa, una quarta stare ferma, ecc.), ci\u00f2 \u00e8 reso possibile dalla presenza, nelle locomotive, di decoder digitali che ricevono ed interpretano i comandi inviati sul binario dalla stazione di controllo Delta.\nUna locomotiva Delta pu\u00f2 essere comandata da un trasformatore analogico, da una centrale Delta, o anche dalle pi\u00f9 moderne centrali della serie Marklin Digital (6021 ecc.) o Marklin Systems (Mobile Station o Central Station).\nM\u00e4rklin Digital.\nSistema di controllo digitale dei treni, che consente la gestione di un pi\u00f9 elevato numero di locomotive rispetto al Delta; consente, inoltre, di comandare in digitale anche deviatoi (cosiddetti \"scambi\"), semafori ed apparati elettromagnetici in genere, semplificando in tal modo il cablaggio del plastico. Per il controllo del materiale si avvale delle centrali 6021, 6036, 6040 e 6043.\nQuesto sistema non \u00e8 pi\u00f9 in produzione.\n\"Mobil Station II\" e \"Central Station III\" sono l'ultima evoluzione dei sistemi di controllo digitale dei treni M\u00e4rklin.\n\u00c8 il sistema in produzione, ed \u00e8 perfettamente compatibile con i precedenti sistemi digitali.\nM\u00e4rklin Systems.\nPer il controllo del materiale si avvale di due tipologie di centraline:\nNon \u00e8 pi\u00f9 in produzione."}
{"id": "1729881", "revid": "711963", "url": "https://it.wikipedia.org/wiki?curid=1729881", "title": "Ciclo di Aspasia", "text": "Il Ciclo di Aspasia \u00e8 una serie di componimenti poetici di Giacomo Leopardi, con temi principali sull'amore e la morte, nonch\u00e9 sulla caduta e la vanit\u00e0 di ogni illusione.\nL'ispirazione per le liriche proviene dalla traumatica vicenda d'amore vissuta dal poeta con Fanny Targioni Tozzetti, a cui il poeta fa riferimento usando lo pseudonimo di Aspasia. Nell'Antica Grecia, Aspasia di Mileto divenne nota come la concubina di Pericle, la cui vicenda sentimentale troverebbe, nelle intenzioni del poeta recanatese, un corrispettivo nel suo amore per la nobildonna.\nLe poesie che compongono il ciclo sono: \"Il pensiero dominante\", \"Amore e Morte\", \"Consalvo\", \"A se stesso\", \"Aspasia\"."}
{"id": "1729884", "revid": "4175", "url": "https://it.wikipedia.org/wiki?curid=1729884", "title": "Pacific Rim 1999 (rugby a 15)", "text": "La Epson Cup Pacific Rim 1999 fu la 4\u00aa edizione del Pacific Rim Championship, istituito nel 1996 dall'allora International Rugby Board (oggi World Rugby, organo di governo del rugby a 15 a livello mondiale).\nL'edizione del 1999 venne vinta dal , che interruppe l'egemonia canadese. Il torneo fu esteso da 4 a 6 squadre, con l'introduzione per la prima volta delle tre nazionali del Pacific Tri-Nations di , e . Non partecip\u00f2 invece , viste le problematiche relative alla presenza di giocatori naturalizzati senza i requisiti previsti dal International Rugby Board, che da quel momento venne esclusa dalla competizione.\nLe partite del torneo vennero disputate nei Paesi delle nazionali partecipanti dell'Anello del Pacifico, mentre la formula adottata fu quella a girone unico."}
{"id": "1729885", "revid": "834", "url": "https://it.wikipedia.org/wiki?curid=1729885", "title": "Messaggeria instantanea", "text": ""}
{"id": "1729886", "revid": "287204", "url": "https://it.wikipedia.org/wiki?curid=1729886", "title": "Campionato mondiale di hockey su ghiaccio 2008", "text": "Il Campionato mondiale di hockey su ghiaccio 2008 \u00e8 stata la 72\u00aa edizione del massimo campionato di hockey su ghiaccio per nazionali organizzato dalla IIHF.\nI tornei.\nCampionato mondiale di hockey su ghiaccio maschile.\nIl 72\u00b0 Campionato mondiale di hockey su ghiaccio maschile di gruppo A si \u00e8 tenuto dal 2 al 18 maggio ad Halifax e a Qu\u00e9bec, in Canada.\nI tornei delle divisioni inferiori si sono tenuti nelle date e nei luoghi seguenti:\nCampionato mondiale di hockey su ghiaccio femminile.\nL'11\u00b0 Campionato mondiale di hockey su ghiaccio femminile di gruppo A si \u00e8 disputato dal 4 al 13 aprile ad Harbin, in Cina.\nLe divisioni inferiori si sono svolte nelle date e nei luoghi seguenti:\nCampionato mondiale di hockey su ghiaccio U-20 maschile.\nIl 32\u00b0 Campionato mondiale di hockey su ghiaccio U20 maschile di gruppo A si \u00e8 svolto dal 26 dicembre al 5 gennaio a Pardubice e a Liberec, in Repubblica Ceca.\nLe divisioni inferiori si sono disputate nelle date e nei luoghi seguenti:\nCampionato mondiale di hockey su ghiaccio U-18 maschile.\nIl 10\u00b0 Campionato mondiale di hockey su ghiaccio U18 maschile di gruppo A si \u00e8 svolto dal 13 al 23 aprile a Kazan', in Russia.\nLe divisioni inferiori si sono disputate nelle date e nei luoghi seguenti:\nCampionato mondiale di hockey su ghiaccio U-18 femminile.\nIl 1\u00b0 campionato mondiale di hockey su ghiaccio U18 femminile di gruppo A si \u00e8 tenuto dal 7 al 12 gennaio a Calgary, in Canada."}
{"id": "1729895", "revid": "1373059", "url": "https://it.wikipedia.org/wiki?curid=1729895", "title": "40 anni di me con voi", "text": "40 anni di me con voi - Cuori di pace in Medio Oriente \u00e8 un album raccolta del cantautore italiano Amedeo Minghi, pubblicato nel 2008, a 40 anni dal suo primo disco.\nContiene anche il brano \"Cammina cammina\", presentato al Festival di Sanremo 2008. Numerose sono le collaborazioni con altri cantanti e non solo."}
{"id": "1729900", "revid": "124803105", "url": "https://it.wikipedia.org/wiki?curid=1729900", "title": "Armando Manzanero", "text": "\u00c8 considerato il pi\u00f9 grande compositore messicano del periodo post-bellico.\nIl cantautore ha scritto e cantato famose canzoni d'amore come \"\"Somos Novios\" - in inglese \"It's Impossible\", \"Adoro\", \"Contigo Aprend\u00ed\", \"No s\u00e9 t\u00fa\", \"Te Extra\u00f1o\", \"Me Vuelves Loco\", \u201c\"No\"\u201d, \"Esta Tarde Vi Llover\" (versione inglese \"Yesterday I Heard the Rain\"\"), \"Yo Te Recuerdo\", ...\nLe sue canzoni sono state interpretate da artisti internazionali come Roberto Carlos, Andrea Bocelli, Laura Pausini, Eros Ramazzotti, Elvis Presley, Frank Sinatra, Tony Bennett, Jos\u00e8 Feliciano, Perry Como, Bill Evans, Christina Aguilera, Miguel Bos\u00e9, Elis Regina, Luis Miguel, Shirley Bassey, Pl\u00e1cido Domingo, Julio Iglesias, Tania Libertad e Mayte Martin.\nMina ha inciso le sue canzoni \"Somos novios\", in spagnolo e anche nella versione inglese \"It's Impossible\", \"Adoro\" e \"No\".\nBiografia.\nAll'et\u00e0 di otto anni entr\u00f2 nel mondo della musica frequentando \"Escuela de Bellas Artes\" (scuola di belle arti) della sua citt\u00e0 natale per poi proseguire la formazione presso Citt\u00e0 del Messico. A quindici, nel 1950, realizz\u00f2 la sua prima composizione, intitolata \"Nunca en el Mundo\" (mai al mondo) di cui sono state registrate versioni in ventuno lingue; l'anno successivo cominci\u00f2 la sua carriera da pianista.\nNel 1957 venne assunto come direttore musicale per la divisione messicana della CBS e come promotore musicale presso la EMI, diventando l'anno successivo il pianista di noti artisti latino-americani fra i quali Pedro Vargas, Lucho Gatica e Raphael.\n\u00c8 scomparso nel dicembre 2020 all'et\u00e0 di 86 anni, in un ospedale della capitale, dove era stato ricoverato per complicazioni legate al Covid-19."}
{"id": "1729904", "revid": "184755", "url": "https://it.wikipedia.org/wiki?curid=1729904", "title": "Bosoni vettori assiali", "text": ""}
{"id": "1729920", "revid": "1745361", "url": "https://it.wikipedia.org/wiki?curid=1729920", "title": "Fegeo", "text": "Fegeo (), \u00e8 un personaggio della mitologia greca, re di Psofide (o Psofi) in Arcadia e figlio del potamoe Alfeo.\nSecondo Pausania i nomi dei tre figli di Fegeo erano Alfesibea, Temeno ed Assione, mentre secondo Apollodoro i nomi dei figli (sempre tre) furono Arsinoe, Pronoo ed Agenore. \nSeppur vissute con nomi diversi, le vicende dei tre figli sono comunque simli.\nMitologia.\nSecondo Pausania quando Fegeo era al potere la citt\u00e0 si chiamava Fegia in virt\u00f9 del suo nome. ed in quel luogo sopraggiunse Alcmeone, figlio di Anfiarao e capo degli Epigoni che aveva ucciso la madre Erifile e vagava per la Grecia tormentato dalle Erinni ed in preda alla follia. \nLa citt\u00e0 di Fegia era la vecchia Erimanto, destinata in seguito a divenire Psofi (o Psofide) e l\u00ec, una volta giuntovi, Alcmeone fu ospitato e pruficato da Fegeo il quale in seguito gli diede una figlia in moglie (Arsinoe secondo Apollodoro od Alfesibea secondo Pausania). \nLa donna inoltre, come dono di nozze ricevette il peplo e la Collana di Armonia.\nLa morte.\nA causa di Alcmeone, per\u00f2, la terra divenne sterile, cosicch\u00e9 il figlio di Anfiarao dovette partire e giunto sul fiume Acheloo per volere dell'oracolo delfico, fu nuovamente purificato e ne spos\u00f2 la figlia Calliroe, che pretese di avere la collana e il peplo di Armonia. \nAlcmeone torn\u00f2 cos\u00ec a Psofi, dove convinse Fegeo a dargli i due oggetti asserendo di doverli donare a Delfi poich\u00e9 questa era la volont\u00e0 dell'oracolo. \nFegeo gli credette e acconsent\u00ec, ma quando un servo gli rivel\u00f2 l'inganno ordin\u00f2 ai due figli di tendergli un'imboscata e di ucciderlo. \nSecondo Pausania Alcmeone lasci\u00f2 Psofi a causa del morbo che \u00ab non gli migliorava \u00bb, spinto dall'oracolo a cercare pace in riva all'Acheloo mentre Ovidio afferma che fu \u00ab la spada di Fegeo \u00bb a immergersi \u00ab nel fianco \u00bb dell'Epigono. \nCalliroe per\u00f2, venuta a sapere della morte del marito preg\u00f2 Zeus di far diventare subito adulti i loro due figli (Anfotero e Acarnano) ed una volta esaudita, li mand\u00f2 a Psofi per vendicare la morte del marito. Cos\u00ec essi uccisero prima i figli di Fegeo incontrati sulla via di Delfi, poi lo stesso sovrano e la moglie, una volta giunti a Psofi."}
{"id": "1729922", "revid": "1745361", "url": "https://it.wikipedia.org/wiki?curid=1729922", "title": "Foroneo", "text": "Foroneo (in greco antico \u03a6\u03bf\u03c1\u03c9\u03bd\u03b5\u03cd\u03c2 \"Phor\u014dn\u00e8us\") \u00e8 un personaggio della mitologia greca, \u00e8 secondo vari miti il primo uomo nato sulla terra, figlio di Inaco (una divinit\u00e0 potamoe) e della ninfa chiamata Melia. \nIgino per\u00f2, indica che Foroneo sia figlio di Argiria, sorella di Inaco.\nMitologia.\nForoneo era fratello di Egaileo e secondo altri racconti anche di Io. \nFu scelto come arbitro fra due divinit\u00e0 quali il re dei mari Posidone e la moglie del padre degli dei Era poich\u00e9 i due desideravano possedere il Peloponneso e la sua scelta ricadde sulla dea, di cui in seguito Heraion svilupp\u00f2 il culto proprio nel Peloponneso. \nForoneo sulla terra insegn\u00f2 agli esseri umani come riunirsi nelle citt\u00e0 e ad usare il fuoco, che rub\u00f2 agli dei.\nSua moglie \u00e8 nota con molti nomi fra cui Peito, Cerdo e Teledice. \nFra i suoi innumerevoli figli, di cui con esattezza i tutti nomi non si conoscono ci sono Car, Iaso, Api, Pelasgo e Niobe.\nInterpretazione e realt\u00e0 storica.\nAltre tradizioni pi\u00f9 diffuse indicano invece Prometeo come colui che rub\u00f2 il fuoco agli dei.\nA seconda delle traduzioni fornite al testo di Igino, invece dell'altare e culto poteva trattarsi di armi di cui Foroneo era inventore."}
{"id": "1729925", "revid": "287204", "url": "https://it.wikipedia.org/wiki?curid=1729925", "title": "Marklin", "text": ""}
{"id": "1729928", "revid": "1745361", "url": "https://it.wikipedia.org/wiki?curid=1729928", "title": "Temeno (figlio di Aristomaco)", "text": "Temeno (), \u00e8 un personaggio della mitologia greca. Fu il primo re di Argo della dinastia degli Eraclidi.\nGenealogia.\nFiglio di Aristomaco, fu padre della femmina Irneto e dei maschi Archelao, Euripilo, Ciso, Agrao, Falche e Cerine.\nMitologia.\nPronipote di Eracle, partecip\u00f2 e vinse (assieme ai fratelli Aristodemo e Cresfonte) nel quinto ed ultimo attacco degli Eraclidi contro Micene per la conquista del Peloponneso.\nLa guerra al fianco dei suoi fratelli.\nIn precedenza, e con i suoi fratelli, si era lamentato con l'oracolo per l'insattezza delle istruzioni date ad Illo (l'oracolo gli aveva suggerito di attaccare attraverso lo \"\"stretto passaggio\" quando il \"terzo frutto\" era maturo ma questo suggerimento si rivel\u00f2 fatale) e dall'oracolo ricevettero la risposta che il \"terzo frutto\" corrispondeva alla \"terza generazione\" e che lo \"stretto passaggio\"\" non era l'istmo di Corinto bens\u00ec lo stretto di Patrasso. \nDopo aver costruito una flotta a Lepanto ed appena prima di salpare, suo fratello Aristodemo fu colpito da un fulmine (od ucciso da Apollo) e l'intera flotta distrutta, perch\u00e9 uno di loro (Ippote, figlio di Filante) aveva ucciso l'indovino Carno e l'oracolo, nuovamente consultato da Temeno, gli ordin\u00f2 di offrire un sacrificio espiatorio e di bandire l'assassino per dieci anni. \nIn seguito Temeno cerc\u00f2 un uomo con tre occhi che facesse da guida e facendo ritorno a Lepanto s'imbatt\u00e9 in Ossilo, un etoliano, che cavalcava un cavallo che aveva perso un occhio (o un mulo) e lo prese con s\u00e9, poi riarmarono la flotta e presero il mare verso il Peloponneso.\nVittoria e suddivisione.\nUna delle battaglie decisive fu combattuta contro Tisameno (il sovrano principale della penisola) e dopo la vittoria gli Eraclidi divennero i padroni del Peloponneso suddividendosi le terre a sorte. \nA Temeno spett\u00f2 la citt\u00e0 di Argo, Sparta (che in quei tempi si chiamava Lacedomone) spett\u00f2 ad Euristene e Procle (figli gemelli del fratello Aristodemo), Messene spett\u00f2 a Cresfonte (l'altro dei suoi fratelli) ed infine ad Ossilo fu data Elis.\nMorte e successione.\nDivenuto re di Argo, concesse i suoi affetti alla figlia Irneto ed al genero Deifonte e fu assassinato dai suoi figli. \nDopo la sua morte l'esercito dichiar\u00f2 Deifonte (il comandante dell'esercito) come suo legittimo successore.\nTra leggenda e realt\u00e0.\nLa conquista del Peloponneso da parte dei dorici, comunemente noto come \"Ritorno degli Eraclidi\", \u00e8 una rappresentazione del potere ritrovato dai discendenti di Eracle, il loro antenato ed eroe greco. Questa mitica invasione sarebbe una versione leggendaria dell'invasione congiunta di Dori ed Etoli, in fuga dai Tessali, i loro ex oppressori nel nord.\nPer riassumere, di queste vicende Omero ed Esiodo ne parlano molto poco mentre Erodoto indica che alcuni poeti hanno s\u00ec celebrato queste imprese, ma anche che le storie a loro riguardanti erano limitate se confrontate a quelle della morte di Eracle.\nMolto probabilmente quindi questa leggenda \u00e8 stata glorificata dai tragediografi greci, a loro volta ispirati alle leggende locali.\nCollegamenti con il Regno di Macedonia.\nTemeno \u00e8 considerato un antenato dei re del Regno di Macedonia, attraverso i suoi discendenti Gauane, Etropo e Perdicca I di Macedonia, che sarebbero emigrati da Argo verso quella regione. Perdicca, il pi\u00f9 giovane, sarebbe diventato re di Macedonia ed un antenato di Alessandro Magno."}
{"id": "1729932", "revid": "104458", "url": "https://it.wikipedia.org/wiki?curid=1729932", "title": "Christian Mayer (sciatore)", "text": "Riusc\u00ec in carriera ad aggiudicarsi la Coppa del Mondo di slalom gigante nel 1994 e sette successi in Coppa del Mondo; vinse anche due medaglie di bronzo ai Giochi olimpici invernali e una, sempre di bronzo, ai Campionati mondiali.\nBiografia.\nStagioni 1990-1998.\nMayer, sciatore polivalente originario di Finkenstein am Faaker See che eccelleva in particolare nello slalom gigante, debutt\u00f2 in campo internazionale in occasione dei Mondiali juniores di Zinal 1990; l'anno dopo, nella rassegna iridata giovanile di Geilo/Hemsedal, vinse la medaglia d'argento nel supergigante e quella di bronzo nella combinata. Ottenne il primo piazzamento di rilievo in Coppa del Mondo nello slalom gigante dell'Alta Badia del 15 dicembre 1991 (9\u00ba) e nel prosieguo della stagione esord\u00ec ai Giochi olimpici invernali: ad fu 12\u00ba nello slalom gigante, l'unica gara cui prese parte.\nIl 13 dicembre 1993 a Val-d'Is\u00e8re conquist\u00f2 in slalom gigante la prima vittoria in Coppa del Mondo, nonch\u00e9 primo podio; in seguito vinse la medaglia di bronzo nello slalom gigante ai XVII Giochi olimpici invernali di , dove invece non complet\u00f2 la prova di combinata, e a fine stagione si aggiudic\u00f2 la Coppa del Mondo di slalom gigante, superando di 2 punti il norvegese Kjetil Andr\u00e9 Aamodt.\nAi Mondiali della Sierra Nevada 1996 fu 6\u00ba nello slalom gigante e 9\u00ba nello slalom speciale mentre l'anno dopo, nella rassegna iridata di Sestriere, si classific\u00f2 10\u00ba nel supergigante e 4\u00ba nella combinata. Nella stagione 1997-1998, dopo aver vinto due classici slalom giganti di Coppa del Mondo (sulla Gran Risa dell'Alta Badia il 21 dicembre e sulla Podkoren di Kranjska Gora il 3 gennaio), disput\u00f2 le sue ultime Olimpiadi: a si aggiudic\u00f2 la medaglia di bronzo nella combinata e si piazz\u00f2 9\u00ba nello slalom gigante e 5\u00ba nello slalom speciale.\nStagioni 1999-2006.\nAi Mondiali di Vail/Beaver Creek 1999 vinse la sua unica medaglia iridata in carriera, il bronzo nello slalom speciale, e si piazz\u00f2 8\u00ba nello slalom gigante e 4\u00ba nella combinata. Nella successiva stagione 1999-2000 in Coppa del Mondo, dopo essersi imposto in tre gare (tra le quali gli slalom giganti di Kranjska Gora, per la seconda volta in carriera, l'8 marzo e di Hinterstoder l'11 marzo, suo ultimo successo nel circuito), risult\u00f2 2\u00ba nella classifica di slalom gigante a 3 punti dal vincitore, il suo connazionale Hermann Maier.\nIl 4 gennaio 2003 sal\u00ec per l'ultima volta sul podio in Coppa del Mondo, ancora nello slalom gigante della Podkoren di Kranjska Gora (2\u00ba), e il 12 febbraio successivo si conged\u00f2 dai Campionati mondiali con il 14\u00ba posto ottenuto nello slalom gigante della rassegna iridata di Sankt Moritz. La sua ultima gara in carriera fu lo slalom gigante di Coppa del Mondo disputato a Kranjska Gora il 21 dicembre 2005, che chiuse al 23\u00ba posto.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nGS = slalom gigante"}
{"id": "1729937", "revid": "1745361", "url": "https://it.wikipedia.org/wiki?curid=1729937", "title": "Pronoe", "text": "Pronoe () \u00e8 un personaggio della mitologia greca.\nGenealogia.\nFiglia di Forbo e di Ifianassa, spos\u00f2 Etolo e divenne madre di Pleurone e di Calidone.\nMitologia.\nDai nomi dei suoi figli furono chiamate le citt\u00e0 in Etolia. \nDa Pleurone viene l'eponimo della citt\u00e0 di Pleurone e da Calidone l'omonima Calidone."}
{"id": "1729938", "revid": "1305772", "url": "https://it.wikipedia.org/wiki?curid=1729938", "title": "Tra cielo e terra", "text": ""}
{"id": "1729939", "revid": "169529", "url": "https://it.wikipedia.org/wiki?curid=1729939", "title": "Belone (mitologia)", "text": "Nella mitologia greca, Belone era il nome di un inventore secondo quanto racconta Igino nelle sue \"Fabulae\".\nIl mito.\nBelone scopr\u00ec l'uso dell'ago e lo diffuse nel mondo, tanto che - come afferma Igino sempre nel passo - lo stesso termine \u201cago\u201d deriva in greco dal suo nome.\nInterpretazione e realt\u00e0 storica.\nIgino nel citato passo descriveva tutti i personaggi degni di nota che avevano costruito qualcosa che cambi\u00f2 la vita delle persone dell'epoca. Il personaggio non viene citato in altri passi."}
{"id": "1729941", "revid": "712828", "url": "https://it.wikipedia.org/wiki?curid=1729941", "title": "Oyuki", "text": ""}
{"id": "1729950", "revid": "110157", "url": "https://it.wikipedia.org/wiki?curid=1729950", "title": "Eja (fiume)", "text": "La Eja \u00e8 un fiume della Russia ciscaucasica (Kraj di Krasnodar), tributario del mare di Azov.\nNasce e scorre nella parte occidentale dell'ampia zona pianeggiante compresa fra il Don e il Kuban', nei pressi della cittadina di Novopokrovskaja; scorre successivamente con direzione occidentale fino a sfociare nel piccolo golfo omonimo, insenatura del golfo di Taganrog nel mare di Azov. I maggiori affluenti sono Kugoeja dalla destra idrografica e Sosyka dalla sinistra.\nIl fiume \u00e8 molto povero d'acqua, visto il clima secco delle zone attraversate e la calura estiva; durante la stagione estiva pu\u00f2 anche arrivare a seccare completamente.\nLa principale citt\u00e0 nel bacino del fiume \u00e8 Ejsk, presso la foce."}
{"id": "1729952", "revid": "80339", "url": "https://it.wikipedia.org/wiki?curid=1729952", "title": "Jeja", "text": ""}
{"id": "1729953", "revid": "80339", "url": "https://it.wikipedia.org/wiki?curid=1729953", "title": "Yeya", "text": ""}
{"id": "1729954", "revid": "247222", "url": "https://it.wikipedia.org/wiki?curid=1729954", "title": "Radio Records", "text": "La Radio Records \u00e8 stata un'etichetta discografica italiana attiva dagli anni '60 agli anni '80.\nStoria della Radio Records.\nCome molte altre case discografiche, anche la Radio Records nasce dall'iniziativa di una casa editrice musicale, le Edizioni musicali Sidet s.r.l. (come la contemporanea Las Vegas); la sede era la stessa, a Milano dapprima in Galleria del Corso 4 e poi in piazzetta Pattari 2, ed anche lo staff che la dirigeva era lo stesso.\nIl titolare era il cavaliere Emilio Daniele, mentre il direttore artistico era il maestro Emanuele Daniele; tra i collaboratori dell'etichetta vi era il direttore d'orchestra Mario Mellier e la paroliera Luciana Medini.\nPer la distribuzione si \u00e8 affidata dapprima all'Ariston Records, poi alla Saint Martin Record, alla Phonogram ed infine all'RCA Italiana.\nHanno collaborato i musicisti Giampiero Boneschi, Italo Salizzato, Gian Piero Reverberi e molti altri.\nTra i suoi artisti pi\u00f9 rappresentativi vi \u00e8 il gruppo di rock progressivo The Underground Set (dietro cui si nascondevano i Nuova Idea), il gruppo Number One Ensemble e la cantante pop melodica Angelica, che partecip\u00f2 al Festival di Sanremo 1972 e a Un disco per l'estate del 1971.\nI dischi pubblicati.\nLa numerazione di catalogo \u00e8 variata, nel corso degli anni, a seconda dell'etichetta che curava la distribuzione."}
{"id": "1729956", "revid": "81103", "url": "https://it.wikipedia.org/wiki?curid=1729956", "title": "Dino Segre", "text": ""}
{"id": "1729967", "revid": "759132", "url": "https://it.wikipedia.org/wiki?curid=1729967", "title": "Bosone il Vecchio", "text": "Origine.\nDei suoi ascendenti non si hanno notizie, anche se alcuni lo indicano come figlio d'un tal Teodebaldo di Borgogna o d'Antibes, detto il Vecchio.\nBiografia.\nDella sua vita si hanno scarse notizie: secondo lo storico Ren\u00e9 Poupardin, esperto in Alto Medioevo, Bosone, nell'826, ricevette da Ludovico il Pio dei territori nei dintorni di Biella nella contea di Vercelli. L'anno seguente, Bosone intervenne comme \"missus\" a Torino per una questione concernente i monaci dell'Abbazia di Novalesa.\nBosone mor\u00ec prima dell'855 poich\u00e9 in questa data sua figlia, Teutberga, era passata sotto la tutela del fratello, Uberto del Vallese.\nDiscendenza.\nDella moglie di Bosone non si conoscono n\u00e9 gli ascendenti n\u00e9 il nome (ma secondo alcuni storici si chiamava Engeltrude). Bosone il Vecchio da Engeltrude ebbe quattro figli: \nSecondo un'altra teoria tra i suoi figli c'era: "}
{"id": "1729973", "revid": "101175", "url": "https://it.wikipedia.org/wiki?curid=1729973", "title": "Motomondiale 1992", "text": "La stagione 1992 \u00e8 stata la quarantaquattresima del motomondiale; le prove in calendario si ridussero a 13 dalle 15 dell'anno precedente: non fecero parte del campionato le prove di San Marino, Austria, Cecoslovacchia e USA; tornarono invece quelle del Brasile, del Sudafrica e d'Ungheria. La stagione, cos\u00ec rivoluzionata inizi\u00f2 con un tour in Asia e Australia con le prove del Giappone, d'Australia e della Malesia per poi passare a 8 gran premi europei e terminare nell'Emisfero Sud in Brasile e Sudafrica.\nIl contesto.\nProbabilmente la maggior novit\u00e0 della stagione fu la definizione di nuovi soggetti giuridici diversi destinati a gestire in maniera coordinata le corse motociclistiche: da una parte la IRTA, l'associazione delle case motociclistiche, con la TWP (societ\u00e0 di Bernie Ecclestone gi\u00e0 molto conosciuto per la gestione della Formula 1) che aveva il compito di gestire il calendario, la Dorna Sports che aveva il compito di gestire i diritti televisivi e la Federazione Internazionale Motociclismo che continuava ad avere il compito di redigere i regolamenti tecnici.\nNuovo cambiamento nelle regole per l'assegnazione dei punteggi: tutte le gare ritornarono valide, ma solo i primi dieci classificati prendevano punti. Il punteggio prevedeva l'assegnazione di 20 punti al vincitore, 15 al secondo classificato e 12 al terzo; i piazzamenti successivi venivano premiati rispettivamente con 10, 8, 6, 4, 3, 2 e 1 punto.\nDa quest'anno inizi\u00f2 anche ad essere un'abitudine quella di avere delle wild card assegnate dalle varie federazioni nazionali in occasione dei gran premi svolti sul loro territorio.\nWayne Rainey e la Yamaha vinsero il loro terzo titolo consecutivo in classe 500; in 250, si riconfermarono Luca Cadalora e la Honda davanti alle Aprilia di Loris Reggiani e Pierfrancesco Chili. La casa veneta si rif\u00e0 in 125, vincendo il titolo (il primo della sua storia) con Alessandro Gramigni. Nei sidecar, ritorn\u00f2 all'iride Rolf Biland: lo svizzero aveva vinto l'ultimo titolo nel 1983.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11&gt;\n!width=5%|Punti\nLe classi.\nClasse 500.\nSe il titolo piloti and\u00f2 a Wayne Rainey su Yamaha che vinse 3 gran premi e precedette Michael Doohan su Honda NSR 500 (vincitore di 5 prove), il titolo dei costruttori fu invece appannaggio della Honda.\nNella 500 si registrarono un notevole numero di incidenti: Doohan, vincitore delle prime quattro gare, si ruppe una gamba durante le prove ad Assen, Rainey sub\u00ec un pesante incidente ad Hockenheim, mentre Wayne Gardner ebbe ben due incidenti (a Suzuka e al Mugello).\nPer aumentare il numero di moto disponibili anche a team e piloti privati, Yamaha decise di fornire dei propulsori a dei costruttori di telaio esterni; nacquero cos\u00ec le ROC-Yamaha e le Harris-Yamaha. Questi modelli andarono pressoch\u00e9 a sostituire le versioni \"clienti\" fino ad allora prodotte da Honda e Suzuki.\nDa segnalare la prima vittoria della Cagiva il cui team era quest'anno diretto da Giacomo Agostini, avvenuta al GP d'Ungheria e sempre la prima vittoria di \u00c0lex Crivill\u00e9 che rappresenta anche la prima di un pilota spagnolo in questa classe.\nLa conclusione della stagione rappresent\u00f2 anche il termine della carriera di due piloti gi\u00e0 campioni del mondo, Eddie Lawson e Wayne Gardner.\nClasse 250.\nIl vincitore del titolo, Luca Cadalora su Honda (al secondo titolo consecutivo della categoria e al terzo complessivo della carriera), vinse 7 gran premi ma dovette contrastare le Aprilia di Loris Reggiani, Pierfrancesco Chili e Max Biaggi che ottennero un totale di 6 vittorie (2 Reggiani, 3 Chili e 1 Biaggi) facendo risultare pi\u00f9 avvincente la lotta per il titolo riservato ai costruttori, pi\u00f9 combattuta rispetto a quella riservata ai piloti (Cadalora ebbe la certezza matematica del titolo con due gare d'anticipo sulla fine del campionato) e conclusasi con il successo della casa motociclistica giapponese su quella italiana.\nNella 250 si assistette anche al ritorno alle competizioni della Gilera, assente in forma ufficiale dal Mondiale dal 1957; la moto (pilotata da Jean-Philippe Ruggia e dall'ex campione del mondo Carlos Lavado) non si dimostrer\u00e0 competitiva come sperato.\nEpisodio curioso nel Gran Premio motociclistico di Spagna: Chili tagli\u00f2 il traguardo del penultimo giro in seconda posizione, convinto che fosse l'ultimo giro della corsa rallent\u00f2 vistosamente, finendo superato da altri piloti e perdendo varie posizioni fino al 6\u00ba posto.\nClasse 125.\nIl detentore del titolo 1991 Loris Capirossi era passato quest'anno alla categoria superiore, vi fu di conseguenza un nuovo campione del mondo: il titolo iridato fu appannaggio di Alessandro Gramigni su Aprilia che vinse 2 delle 13 prove in calendario e si aggiudic\u00f2 il campionato anche in base alla sua regolarit\u00e0.\nMaggiormente vittoriosi per\u00f2 furono i piloti equipaggiati da moto Honda, infatti la casa motociclistica giapponese ottenne da parte sua il titolo riservato ai costruttori, anche grazie alle 4 vittorie ottenute da Ezio Gianola (4\u00ba in classifica finale) e alle 3 di Ralf Waldmann (3\u00ba in classifica piloti).\nCuriosamente quest'anno furono diversi i piloti a salire sul primo gradino nel podio nei singoli gran premi: ottennero una vittoria anche Fausto Gresini, Dirk Raudies e Jorge Mart\u00ednez, tutti in sella a moto Honda, nonch\u00e9 Bruno Casanova su Aprilia.\nClasse sidecar.\nLe 7 prove che composero il campionato delle motocarrozzette non furono tutte abbinate ai gran premi che coinvolsero le classi singole ma, oltre a quelle nell'ordine in Spagna, Germania, Olanda, Ungheria, Francia e Gran Bretagna, vi fu una manche supplementare disputata dopo il termine del mondiale ad Assen. La decisione di aggiungere una seconda prova sul circuito olandese fu presa in seguito all'annullamento delle gare dei sidecar previste nei GP di Brasile e Sudafrica.\nQuesta fu del resto quasi un'anticipazione di quanto avvenne nel 1993 e nel 1994, quando alcune prove della categoria vennero abbinate in calendario alle gare del campionato mondiale Superbike.\nLa seconda gara di Assen fu decisiva per l'assegnazione del titolo a Rolf Biland-Kurt Waltisperg, in virt\u00f9 del ritiro per un guasto meccanico di Steve Webster-Gavin Simmons, fino a quel momento in testa alla classifica. "}
{"id": "1729975", "revid": "111379651", "url": "https://it.wikipedia.org/wiki?curid=1729975", "title": "Peugeot XC", "text": "Il Peugeot XC era un motore a scoppio prodotto dal 1960 al 1979 dalla Casa automobilistica francese Peugeot.\nCaratteristiche e versioni.\nAlla fine degli anni cinquanta la Casa di Sochaux cominci\u00f2 a lavorare ad un nuovo motore da montare sulla futura berlina che avrebbe sostituito la 403, ossia la 404. Come base di partenza si scelse la gi\u00e0 collaudata unit\u00e0 motrice TN3, ossia il 1.5 litri montato sulla \"403\" stessa.\nDi tale unit\u00e0 fu aumentato l'alesaggio da 80 ad 84 mm, mentre la corsa fu lasciata a 72.9 mm. Come risultato si ottenne una cilindrata complessiva di 1618 cm\u00b3.\nPer il resto, il nuovo motore condivideva numerose caratteristiche gi\u00e0 presenti nella precedente unit\u00e0, vale a dire:\nTale motore ha esordito nel 1960 sulla nuova \"404\" appena lanciata. Da l\u00ec fino al 1975, questo motore ha conosciuto alcune evoluzioni.\nLa prima versione XC.\nLa prima versione di tale propulsore, denominata semplicemente \"XC\", era caratterizzata dall'avere l'albero a gomiti su tre supporti di banco, esattamente come nel caso del motore \"TN3\" da cui derivava. L'alimentazione era a carburatore Solex \"32PBICA\", mentre il rapporto di compressione era compreso tra i 7.2 ed i 7.4:1. La potenza massima era di 72 CV a 5400 giri/min.\nQuesta versione \u00e8 stata proposta dal 1960 al 1963.\nXC5.\nAlla fine del 1963, il motore \"XC\" fu sottoposto ad alcuni aggiornamenti, tra cui un nuovo albero motore a 5 supporti di banco anzich\u00e9 3. La potenza massima rimase immutata fino alla fine del 1964: all'inizio del 1965, infatti, furono adottate valvole maggiorate ed il rapporto di compressione fu portato a 7.6:1, con conseguente aumento della potenza massima a 76 CV.\nXC5 S.\nQuesto motore, prodotto in Argentina nello stabilimento di El Palomar, era destinato unicamwente alla \"404 S\", un modello sportivo derivato direttamente dalla \"404\" berlina di normale produzione e previsto unicamente nel mercato locale. Esso era caratterizzato tra l'altro da testata e condotti d'aspirazione lavorati, da due carburatori doppio corpo Weber, da un nuovo asse a camme pi\u00f9 performante, dalla presenza di nuovi pistoni pi\u00f9 performanti e da un rapporto di compressione pari a 9.4:1: la potenza massima sal\u00ec cos\u00ec a ben 115\u00a0CV a 6400 giri/min.\nXC6.\nNel 1966 vi fu un nuovo aggiornamento al 1.6 a carburatore. Un nuovo aggiornamento al rapporto di compressione, salito ad 8.3:1, port\u00f2 la potenza massima a 80 CV.\nXC6B.\nRiservato alla produzione argentina, il motore XC6B montava inizialmente il vecchio albero motore a 3 supporti di banco ed era caratterizzato da un rapporto di compressione di 7.2:1, per una potenza massima di 64\u00a0CV a 5400 giri/min. Con l'arrivo della versione a 5 supporti di banco e l'aumento del rapporto di compressione a 7.6:1, la potenza lievit\u00f2 fino a 73\u00a0CV a 5400 giri/min.\nXC7.\nNel 1970 si ha l'ultima evoluzione del motore \"XC\" a carburatore: la potenza viene ridotta a 73 CV, ma grazie ad alcuni accorgimenti il rendimento globale non subisce alterazioni.\nXCKF.\nQuesta \u00e8 la prima variante in ordine cronologico a montare l'alimentazione ad iniezione meccanica \"Kugelfischer\". La prima apparizione di tale motore si ebbe gi\u00e0 nel 1961 al Salone di Ginevra, ma le prime applicazioni su vetture regolarmente commercializzate si ebbero solo a partire dal 1962. Il nuovo sistema di alimentazione, pi\u00f9 raffinato, permise di raggiungere 85\u00a0CV di potenza massima. Tale motore, inizialmente montato solo sulle \"404 Cabriolet\", fu proposto a partire dal 1963 anche sulle berline e le coup\u00e9.\nXCKF1.\nLa prima evoluzione del 1.6 ad iniezione si ebbe all'inizio del 1964: l'unica significativa differenza con l'unit\u00e0 precedente stava nell'adozione dei cinque supporti di banco.\nXCKF2.\nL'ultima evoluzione della variante ad iniezione del motore \"XC\" ha visto la sua potenza massima raggiungere la quota di 96 CV. \u00c8 stata prodotta dal 1965 al 1968.\nApplicazioni.\nPur essendo stati montati unicamente sulla gamma \"404\", le fonti sono piuttosto imprecise nel fornire una panoramica pi\u00f9 dettagliata sulle applicazioni di ogni versione motoristica.\nIn generale, si possono gi\u00e0 tracciare delle linee di massima abbastanza attendibili riguardanti la cronologia di tali applicazioni."}
{"id": "1729985", "revid": "123567", "url": "https://it.wikipedia.org/wiki?curid=1729985", "title": "Kernunnos", "text": ""}
{"id": "1729995", "revid": "14691", "url": "https://it.wikipedia.org/wiki?curid=1729995", "title": "Askari", "text": ""}
{"id": "1730004", "revid": "36426", "url": "https://it.wikipedia.org/wiki?curid=1730004", "title": "Palazzo di Montecitorio", "text": ""}
{"id": "1730007", "revid": "1983214", "url": "https://it.wikipedia.org/wiki?curid=1730007", "title": "Jack Chambers", "text": "Trascorse 8 anni (dal 1953 al 1961) di studio in Europa, dopo aver studiato alla \"H. B. Beal Secondary School\" e alla \"University of Western Ontario\". Mentre era in Europa incontr\u00f2 Pablo Picasso, che lo consigli\u00f2 di continuare i suoi studi a Madrid. \nChambers chiam\u00f2 il suo stesso lavoro \"realismo percettuale\", un tipo di surrealismo basato sui suoi stessi sogni e ricordi e sulla filosofia esistenzialista di Maurice Merleau-Ponty.\nTornato a London, lavor\u00f2 con il collega pittore concittadino Greg Curnoe. Durante questo periodo realizz\u00f2 anche alcuni cortometraggi cinematografici, che influenzarono la sua pittura (ad esempio, la pittura su negativi filmici). Nel 1969 gli fu diagnosticata la leucemia. Per il resto della sua vita pittur\u00f2 pi\u00f9 realisticamente, spesso dipingendo luoghi di London e le aree circostanti. Un esempio di ci\u00f2 \u00e8 il dipinto \"Toward London No. 1\" (1969), un panorama della strada \"Highway 401\" che porta fuori della citt\u00e0.\nNel 1967 fond\u00f2 il \"CARFAC\", ora un'organizzazione nazionale di artisti, dopo una discussione con la \"Galleria Nazionale Canadese\" sulla riproduzione e sui diritti d'autore.\nIl suo lavoro pu\u00f2 essere visto alla Galleria Nazionale, alla Art Gallery of Ontario e al Museo di London. Una scuola elementare (e la strada che la circonda) sono nominate a lui nella sua citt\u00e0, ed un albero fu piantato alla sua memoria. Nel 1982 venne girato il documentario \"Chambers: Tracks &amp; Gestures\" di John Walker."}
{"id": "1730008", "revid": "36426", "url": "https://it.wikipedia.org/wiki?curid=1730008", "title": "Palazzo Columbia Parlamento", "text": ""}
{"id": "1730009", "revid": "1573940", "url": "https://it.wikipedia.org/wiki?curid=1730009", "title": "Incontri internazionali di rugby a 15 di met\u00e0 anno 1999", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud, che precedono dal 1996, la disputa del Tri Nations.\nNel 1999, la tradizione non viene meno, anzi i test rivestono particolare importanza come preparazione ai mondiali imminenti.\nL' va in Sudafrica dove subisce pesanti rovesci.\nLa , con molte assenze a fine campionato, si reca nel pacifico, batte , ma perde a sorpresa contro prima di crollare contro la Nuova Zelanda.\nPrima di partire, i Bleus avevano surclassato la in un test tradizionale.\nIl va due volte in Argentina, vincendo due volte contro i \"Pumas\". \nL' cerca riscatto (dopo il 0-76 del 1998) in Australia, ma non va oltre una sconfitta di misura contro i \"Wallabies\",\nAnalogamente si comporta l' con due sconfitte, sempre contro l'Australia.\nLa , secondo una tradizione tutta sua, non si impegna in costose e faticose tourn\u00e9e ma invia una selezione sperimentale in Sudafrica, senza prevedere test match ufficiali.\nI Barbarians Francesi si recano in tour in Argentina.\nLa , dopo un match contro la seconda squadra, ospita e batte .\nInaugurazione del Millennium Stadium.\nViaggio al contrario rispetto alla tradizione per il Sudafrica, che si reca in Galles per inaugurare il nuovo stadio che ospiter\u00e0 la finale di Cardiff.\nRiepilogo Test match.\nSi sono disputati anche alcuni incontri ad opera di nazionali minori:"}
{"id": "1730012", "revid": "130040", "url": "https://it.wikipedia.org/wiki?curid=1730012", "title": "Contea di Aragona", "text": ""}
{"id": "1730016", "revid": "1283959", "url": "https://it.wikipedia.org/wiki?curid=1730016", "title": "Baldassarre Turini", "text": "Biografia.\nNacque nel 1486 a Pescia, uno dei principali centri della Valdinievole, da una famiglia mecenate illustre. Studi\u00f2 legge ed ebbe contatti con la famiglia de' Medici, specialmente con il card. Giovanni de' Medici, che nel 1513 divenne papa con il nome di Leone X. Si spost\u00f2 dunque a Roma per ricevere l'importante incarico di datario del papa. Fu sempre papa Leone X che provvide al bene del datario, anche con la creazione, nell'anno 1519, della nuova prepositura \"nullius diocesis\" per la citt\u00e0 di Pescia, staccandola dalla diocesi di Lucca e rendendola direttamente dipendente dalla Curia pontificia. il vescovo Turini fu nominato preposto della nuova diocesi.Sarebbe dovuto diventare cardinale se nel 1521 la morte non avesse sorpreso papa Leone X.\nNel corso del pontificato di papa Adriano VI dovette lasciare tutte le sue attivit\u00e0, per poi prendere l'incarico di \"nuntius\" sotto papa Clemente VII, altro esponente della famiglia de' Medici. Era stato nominato anche \"magister viarium\", il cui compito prevedeva la soprintendenza all'attivit\u00e0 edilizia della citt\u00e0 di Roma.\nFu anche amministratore dei palazzi delle famiglie Medici e Strozzi. Papa Paolo III lo nomin\u00f2 chierico della camera apostolica e lo adoper\u00f2 nelle occasione particolari, tra le quali, la visita di Carlo V nel 1536. Proprio papa Farnese lo consacr\u00f2 vescovo e lo invi\u00f2 come nunzio apostolico presso l'imperatore. Ebbe legami con artisti come Leonardo e Raffaello, che lavoravano a Roma, ai quali egli commission\u00f2 numerose opere. Fu molto amico di Giulio Romano, architetto e pittore, che a sua volta realizz\u00f2 tra il 1518 e il 1531 una villa per il vescovo Turini sul Gianicolo.\nIn seguito, alla morte del vescovo, la villa pass\u00f2 alla famiglia Lante, da cui prese il nome che oggi porta.\nBaldassarre Turini mor\u00ec nell'ottobre del 1543. Sepolto nella Chiesa di Sant'Eustachio a Roma, fu traslato a Pescia nella cappella di famiglia presso la Cattedrale di Maria Santissima Assunta, dove Raffaello da Montelupo gli progett\u00f2 il sepolcro.\nBibliografia.\nG. Di Piramo, \"La Chiesa di Pescia, le origini, i vescovi, diocesani illustri\", Pescia 1981\nF. Cantatore et al.,\"'Baldassarre Turini, funzionario e mecenate\"', edizioni eds. Leone X. Finanza, mecenatismo, cultura. RR inedita. Saggi 69. Roma, 2016"}
{"id": "1730018", "revid": "339392", "url": "https://it.wikipedia.org/wiki?curid=1730018", "title": "ROYGBIV", "text": ""}
{"id": "1730019", "revid": "287204", "url": "https://it.wikipedia.org/wiki?curid=1730019", "title": "Resa produttiva", "text": "Il termine resa produttiva \u00e8 utilizzato nella produzione industriale e in particolar modo in elettronica e pi\u00f9 precisamente nei processi di produzione dei circuiti integrati, per indicare l\"'efficienza della produzione\" di uno specifico componente.\nIl concetto di \"Resa produttiva\".\nLa produzione di circuiti integrati e pi\u00f9 nello specifico di microprocessori avviene su \nwafer di silicio sui quali ogni singolo Die viene \"stampato\". Ogni wafer pu\u00f2 contenere da diverse centinaia a qualche migliaio di Die di processore che poi una volta tagliati e inseriti nei package diverranno i core dei futuri microprocessori (un processore \u00e8 formato da un Die montato sul proprio package).\nOrmai dal 2006 la maggior parte dei produttori utilizza wafer da 300 mm di diametro su cui possono essere stampati migliaia di Die (Intel con il nuovo processore Atom Silverthorne \u00e8 riuscita a produrne fino a 2500 su un unico wafer). Dato che la produzione di wafer \u00e8 molto costosa, \u00e8 chiaro che il tentativo dei produttori \u00e8 quello di avere il minor numero possibile di Die difettosi, e quindi il massimo quantitativo possibile di Die funzionanti per ogni wafer. La \"Resa produttiva\" migliora man mano che il costo produttivo di ogni singolo Die diminuisce e quindi man mano che si riesce a ridurre il numero di Die difettosi e aumenta il numero di essi che \u00e8 possibile stampare su ogni wafer. In questo modo il produttore pu\u00f2 offrire prodotti dal prezzo sempre pi\u00f9 competitivo e ammortizzare le spese (molto alte) dell'aggiornamento degli impianti produttivi e della ricerca e sviluppo dei nuovi prodotti oppure, equivalentemente, aumentare il proprio margine di profitto.\nMetodi per migliorare la \"Resa produttiva\".\nLa ricerca volta a migliorare la \"Resa produttiva\" \u00e8 attiva su molti fronti, che sono spesso strettamente collegati con l'innovazione tecnologica presente negli altri campi della produzione di semiconduttori.\nIn primo luogo, si cerca di migliorare sempre di pi\u00f9 la precisione della produzione e dello \"stampaggio\" dei vari Die, in modo da ottenere il numero minimo di circuiti difettosi; a volte questo processo viene integrato da un cambio di Stepping del progetto dello specifico microprocessore, il quale pu\u00f2 ottimizzare certi percorsi o ridurre parzialmente i consumi massimi, per consentire di poter far funzionare a frequenze pi\u00f9 alte anche Die non propriamente perfetti. Idealmente tutti i Die prodotti su un singolo wafer dovrebbero essere in grado di funzionare al limite delle specifiche del progetto, vale a dire al massimo clock previsto in fase di progettazione per quello specifico processore, e non avere alcun transistor difettoso, ma si tratta di un'utopia. \nLa capacit\u00e0 da parte di un impianto di produrre wafer di maggiore diametro consente di inserire un numero di Die sensibilmente maggiore su ognuno di essi, e quindi di abbassare il costo medio di ciascun processore finale. A questo proposito, dal 2006 \u00e8 iniziato il graduale passaggio dai wafer da 200 mm a quelli da 300 mm, e la ricerca sta proseguendo nel tentativo di arrivare a wafer da 450 mm.\nUn metodo molto utilizzato da parte dei produttori, in particolar modo IBM e Intel per aumentare la Resa produttiva \u00e8 realizzare il cosiddetto Die shrink di un microprocessore. Consiste nella ri-scalatura di un Die progettato per uno specifico processo produttivo, mediante un successivo processo produttivo pi\u00f9 avanzato. Tra gli esempi di Die shrink si ricorda il processore Cell di IBM che \u00e8 arrivato prima in versioni da 90 nm, poi a 65 nm, e presto passer\u00e0 al nuovo processo produttivo a 45 nm. Anche Intel ha eseguito alcuni di questi Die shrink e tra questi si pu\u00f2 citare il passaggio dal core Prescott (costruito a 90 nm) al core Cedar Mill (costruito a 65 nm) per i Pentium 4. Il vantaggio del Die shrink \u00e8 duplice, in primo luogo esso \u00e8 in genere accompagnato da una riduzione del consumo massimo del componente, il che consente per gli stessi motivi citati sopra a proposito del cambio di Stepping di poter utilizzare anche Die non propriamente perfetti a frequenze pi\u00f9 alte; in secondo luogo la produzione di CPU dalle stesse caratteristiche ma di area inferiore consente ovviamente di stamparne molte di pi\u00f9 su ogni singolo wafer, contribuendo al pari dell'aumento di diametro del wafer alla riduzione del costo medio del componente.\nMiglioramenti della Resa produttiva nei processori multi core.\nLe tecniche esposte sopra sono tecniche generali di miglioramento della Resa produttiva che si applicano a qualsiasi circuito elettronico.\nDal 2005 \u00e8 iniziata la transizione verso le architetture dual core e dalla fine del 2006 \u00e8 iniziata anche quella ad architetture multi core (dotate di pi\u00f9 di 2 core). Esistono diverse tecniche per produrre processori dual e multi core e buona parte di queste \u00e8 illustrata dettagliatamente nella voce Dual core (tecniche di realizzazione). Intel inizi\u00f2 la propria \"avventura\" nel campo delle CPU dual core con il primo Pentium D Smithfield, sfruttando il cosiddetto approccio a Die Singolo, molto semplice dal punto di vista produttivo, ma che aveva un limite intrinseco non trascurabile: per ottenere un processore dual core perfettamente funzionante era necessario avere 2 Die identici ed esenti da difetti, uno di fianco all'altro sullo stesso wafer; qualora anche uno solo dei due fosse stato difettoso, l'intera coppia andava scartata. Successivamente \u00e8 passata al Die Doppio, in cui il collegamento tra i 2 Die veniva eseguito non pi\u00f9 a livello di silicio ma in un secondo tempo, sul package; in questo modo era possibile \"scegliere\" sul wafer i Die tra loro pi\u00f9 simili e accoppiarli solo in un secondo tempo. Il numero di Die scartati in questo modo crolla drasticamente e la Resa produttiva aumenta."}
{"id": "1730020", "revid": "767487", "url": "https://it.wikipedia.org/wiki?curid=1730020", "title": "Test di preparazione ai mondiali di rugby 1999", "text": "Nel 1999 si disput\u00f2 tra ottobre e novembre la terza edizione della Coppa del Mondo di rugby. \nPer preparasi adeguatamente, quasi tutte le squadre effettuarono tour o test di preparazione nel periodo tra luglio e settembre\nLa prima di recarsi in Italia, si reca in Sudamerica e in Giappone dove subisce due sconfitte con e \nGli prima si recano in Australia poi in Inghilterra. 5 Match con altrettanti pesanti sconfitte, tra cui spicca il 106-8 contro l', nell'unico test-match\nTour in Galles e Francia, per la , con altrettante sconfitte con club gallesi. Infine una pesante sconfitta ad Edimburgo con la Scozia.\nUn' in grande crescita supera la e cede di misura all'. Questi risultati saranno sottovalutati sino alla sorprendente vittoria dei Pumas ai mondiali sulla stessa Irlanda.\nLe effettuano la preparazione in casa ospitando i New Zealand Maori e subendo una sconfitta per 20-57, poi affrontano i Barbarians Australiani (all'epoca la seconda squadra Australiana), prima di recarsi all'Aquila per il torneo con Italia, Spagna e Uruguay.\nUn ambizioso visita Galles e Inghilterra (due sconfitte)\nLa , per prepararsi partecipa alla Currie Cup sudafricana, quindi affronta lo Zimbabwe.\nUn test match tra Galles e Francia , il primo al di fuori dal Cinque Nazioni dal 1910.\nNel mese di settembre, sono proibiti dall'International Rugby Board i test match ufficiali per le squadre che ospiteranno la coppa del Mondo, cos\u00ec l' disputa due match amichevoli contro selezioni.\nAnaloga scelta per la \nAnche ', ', e chiudono in questo modo la preparazione."}
{"id": "1730025", "revid": "767487", "url": "https://it.wikipedia.org/wiki?curid=1730025", "title": "Ribera (El Espa\u00f1oleto)", "text": "Ribera (El Espa\u00f1oleto) \u00e8 un documentario cortometraggio del 1966 diretto da Jes\u00fas Fern\u00e1ndez Santos e basato sulla vita del pittore spagnolo Jusepe de Robera, detto lo Spagnoletto."}
{"id": "1730036", "revid": "1982", "url": "https://it.wikipedia.org/wiki?curid=1730036", "title": "Villaggio Olimpico", "text": ""}
{"id": "1730040", "revid": "72396", "url": "https://it.wikipedia.org/wiki?curid=1730040", "title": "Culen di Scozia", "text": ""}
{"id": "1730042", "revid": "47767", "url": "https://it.wikipedia.org/wiki?curid=1730042", "title": "Ildiko Komlosi", "text": ""}
{"id": "1730045", "revid": "767487", "url": "https://it.wikipedia.org/wiki?curid=1730045", "title": "Molinier (film)", "text": "Molinier \u00e8 un documentario cortometraggio del 1966 diretto da Raymond Borde e basato sulla vita del pittore francese Pierre Molinier."}
{"id": "1730051", "revid": "599013", "url": "https://it.wikipedia.org/wiki?curid=1730051", "title": "E\u00f3gan II di Strathclyde", "text": ""}
{"id": "1730052", "revid": "767487", "url": "https://it.wikipedia.org/wiki?curid=1730052", "title": "Pierre Molinier, 7 rue des Faussets", "text": "Pierre Molinier, 7 rue des Faussets \u00e8 un cortometraggio documentario del 1976 diretto da No\u00ebl Simsolo e basato sulla vita del pittore francese Pierre Molinier."}
{"id": "1730053", "revid": "834", "url": "https://it.wikipedia.org/wiki?curid=1730053", "title": "Moltiplicazione dei pani", "text": ""}
{"id": "1730062", "revid": "1573940", "url": "https://it.wikipedia.org/wiki?curid=1730062", "title": "Incontri internazionali di rugby a 15 di fine anno 1999", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa.\nNel 1999 per\u00f2 tale tradizione non \u00e8 stata rispettata in quanto nello stesso periodo si \u00e8 disputata la Coppa del Mondo e dunque si sono effettuati solo match secondari."}
{"id": "1730067", "revid": "1318658", "url": "https://it.wikipedia.org/wiki?curid=1730067", "title": "Ildik\u00f3 Koml\u00f3si", "text": "Biografia.\nMezzosoprano ungherese, vince nel 1986 il Concorso Pavarotti, debutta nel \"Requiem\" di Verdi a fianco dello stesso Pavarotti e sotto la direzione di Lorin Maazel.\nDa questo momento in poi \u00e8 ospite regolare dei pi\u00f9 importanti teatri e sale da concerto del mondo, tra cui ricordiamo: lo Staatsoper di Vienna, Teatro alla Scala di Milano, Oper Frankfurt, Teatro Municipal di Santiago del Cile, Carnegie Hall e Metropolitan di New York, Teatro San Carlo di Napoli, Teatro del Maggio Musicale Fiorentino, Arena di Verona, Covent Garden di Londra, La Monnaie/De Munt di Bruxelles, collaborando con direttori quali: Iv\u00e1n Fischer, Valery Gergiev, Riccardo Chailly, Zubin Mehta, Colin Davis e Antonio Pappano.\nIdilko Komlosi vanta un repertorio che spazia dai ruoli mozartiani alle opere di Donizetti, Ponchielli, Bizet (\"Carmen\"), Massenet (Charlotte in \"Werther\"), Richard Strauss (Octavian in \"Der Rosenkavalier\" e Der Komponist in \"Ariadne auf Naxos\"), Cajkovskij (Giovanna d'Arco ne \"La Pulzella d'Orl\u00e9ans\"), Bart\u00f3k (Judith in \"Bluebeard's Castle\"), Verdi (Fenena in \"Nabucco\", Amneris in \"Aida\", Eboli in \"Don Carlo\"), Mascagni (Santuzza in \"Cavalleria rusticana\") e Cilea (Principessa di Bouillon in \"Adriana Lecouvreur\").\nLe recenti stagioni l'hanno vista protagonista di importanti debutti quali: \"Don Giovanni (opera)\" (Donna Elvira) al Teatro Carlo Felice di Genova, \"Bluebeard's Castle\" alla , \"Carmen\" al Semperoper di Dresda, \"La forza del destino\" (Preziosilla) al Metropolitan di New York, \"Ariadne auf Naxos\" al Teatro alla Scala, \"Cavalleria rusticana\" e \"Carmen\" all'Arena di Verona, \"Aida\" alla Frankfurt Oper e alle Terme di Caracalla.\nHa cantato come Amneris nell'Aida diretta da Riccardo Chailly per l'inaugurazione della stagione scaligera 2006/2007. Nella stessa stagione \u00e8 stata protagonista di Cavalleria Rusticana (Santuzza) e \"Oedipus Rex\" (Jocasta) al Teatro Regio di Torino, \"Requiem\" di Verdi a Cagliari, \"Cavalleria Rusticana\" alla Deutsche Oper di Berlino e a Napoli, \"Bluebeard's Castle\" a Bilbao. Nelle stagioni pi\u00f9 recenti ha interpretato \"Bluebeard's Castle\" a Napoli; \"Don Carlos\" alla Semperoper di Dresda, \"Requiem\" di Verdi con la London Philharmonic Orchestra e Vladimir Jurowski a Londra; \"Carmen\" al Teatro dell'Opera di Roma; \"Salom\u00e8\" al Metropolitan Opera di New York; il \"Requiem\" di Dvorak al Gran Teatre del Liceu di Barcellona; \"Aida\" alla Deutsche Oper di Berlino; \"Cavalleria rusticana\" a Barcellona, Cagliari e a Palermo; \"Aida\" e \"Carmen\" all'Arena di Verona; \"Adriana Lecouvreur\" al Teatro Massimo di Palermo.\nHa debuttato in \"Parsifal\" (Kundry) alla Deutsche Oper di Berlino; \"Das Lied von der Erde\" a Oviedo, Gent e Anversa.\nNel 2016 \u00e8 stata premiata con il Premio Kossuth."}
{"id": "1730068", "revid": "287204", "url": "https://it.wikipedia.org/wiki?curid=1730068", "title": "Mari (Brasile)", "text": "Mari \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1730069", "revid": "287204", "url": "https://it.wikipedia.org/wiki?curid=1730069", "title": "Sobrado (Brasile)", "text": "Sobrado \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Sap\u00e9."}
{"id": "1730070", "revid": "110157", "url": "https://it.wikipedia.org/wiki?curid=1730070", "title": "Caapor\u00e3", "text": "Caapor\u00e3 \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione del Litoral Sul."}
{"id": "1730071", "revid": "110157", "url": "https://it.wikipedia.org/wiki?curid=1730071", "title": "Pedras de Fogo", "text": "Pedras de Fogo \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione del Litoral Sul."}
{"id": "1730074", "revid": "110157", "url": "https://it.wikipedia.org/wiki?curid=1730074", "title": "Pitimbu", "text": "Pitimbu \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione del Litoral Sul."}
{"id": "1730081", "revid": "110157", "url": "https://it.wikipedia.org/wiki?curid=1730081", "title": "Alhandra", "text": "Alhandra \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione del Litoral Sul."}
{"id": "1730082", "revid": "834", "url": "https://it.wikipedia.org/wiki?curid=1730082", "title": "Francisco Bores L\u00f3pez", "text": ""}
{"id": "1730083", "revid": "2103295", "url": "https://it.wikipedia.org/wiki?curid=1730083", "title": "Pierre Molinier", "text": "Biografia.\nVisse la sua vita a Bordeaux. Inizi\u00f2 la sua carriera dipingendo paesaggi, ma il suo lavoro ebbe una svolta nell'erotismo feticista.\nMolinier inizi\u00f2 a fare fotografie all'et\u00e0 di 18 anni. Quando la sorella mor\u00ec nel 1918, si narra che egli abbia fatto sesso col suo cadavere mentre era stato lasciato da solo con esso per fotografarlo. \"Anche da morta era bellissima. Ho spruzzato di sperma il suo stomaco e le gambe, e sull'abito da prima comunione che indossava. Si \u00e8 portata nella morte ci\u00f2 che di me \u00e8 pi\u00f9 prezioso\".\nMolinier inizi\u00f2 la sua produzione erotica intorno al 1950. Con l'aiuto di una vasta gamma di oggetti realizzati appositamente - bambole, varie protesi di arti, tacchi a spillo, dildo ed un'occasionale confidente - Pierre Molinier focalizz\u00f2 il suo stesso corpo come l'armatura per un modulo costruttivo, che in ultima analisi produsse una gran quantit\u00e0 di lavori fotografici. La maggior parte delle sue fotografie e fotomontaggi sono autoritratti nelle vesti di una donna.\nInizi\u00f2 una corrispondenza con Andr\u00e9 Breton e gli invi\u00f2 le fotografie dei suoi dipinti. Successivamente Breton lo integr\u00f2 tra i surrealisti e cos\u00ec organizz\u00f2 un'esibizione delle pitture di Molinier a Parigi, nel gennaio-febbraio del 1956.\nLe fotografie enigmatiche di Pierre Molinier hanno influenzato gli artisti della body art americani ed europei sin dagli anni settanta, tra cui J\u00fcrgen Klauke, Cindy Sherman e Ron Athey, ed il suo lavoro continua ad impegnare artisti, critici e collezionisti a .\nNegli anni '70, la salute di Molinier inizi\u00f2 a declinare. Come suo padre prima di lui, Pierre Molinier si suicid\u00f2 a 76 anni con ferite d'arma da fuoco auto-inflitte.\nCos\u00ec si \u00e8 espresso il critico d'arte Daniele Radini Tedeschi a proposito di Molinier: \"E se in paradiso il bianco colora la nivea bambagia delle nubi, qui regna la seppia, il lutto e la lavagna.\"\n\"Torbide come una pozza malata, fumose come una bolgia sacrilega, fetide come un lazzaretto d'appestati... ecco come odorano a primo olfatto le sue ripetitive produzioni\"."}
{"id": "1730084", "revid": "156341", "url": "https://it.wikipedia.org/wiki?curid=1730084", "title": "Hasdings", "text": ""}
{"id": "1730085", "revid": "307923", "url": "https://it.wikipedia.org/wiki?curid=1730085", "title": "Bayeux", "text": ""}
{"id": "1730087", "revid": "78273", "url": "https://it.wikipedia.org/wiki?curid=1730087", "title": "Eochaid di Alt Clut", "text": ""}
{"id": "1730089", "revid": "110157", "url": "https://it.wikipedia.org/wiki?curid=1730089", "title": "Cabedelo", "text": "Cabedelo \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Jo\u00e3o Pessoa."}
{"id": "1730090", "revid": "834", "url": "https://it.wikipedia.org/wiki?curid=1730090", "title": "EWEA", "text": ""}
{"id": "1730091", "revid": "49022", "url": "https://it.wikipedia.org/wiki?curid=1730091", "title": "Eochaid di Strathclyde", "text": ""}
{"id": "1730093", "revid": "110157", "url": "https://it.wikipedia.org/wiki?curid=1730093", "title": "Bayeux (Brasile)", "text": "Bayeux \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Jo\u00e3o Pessoa."}
{"id": "1730094", "revid": "767487", "url": "https://it.wikipedia.org/wiki?curid=1730094", "title": "Remedios Varo (film)", "text": "Remedios Varo \u00e8 un documentario cortometraggio del 1967 diretto da Jom\u00ed Garc\u00eda Ascot e basato sulla vita della pittrice spagnolo-messicano Remedios Varo."}
{"id": "1730096", "revid": "110157", "url": "https://it.wikipedia.org/wiki?curid=1730096", "title": "Conde (Para\u00edba)", "text": "Conde \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Jo\u00e3o Pessoa."}
{"id": "1730106", "revid": "125278873", "url": "https://it.wikipedia.org/wiki?curid=1730106", "title": "Jan Josef Brixi", "text": "Biografia.\nEgli apparteneva a un ramo di una famiglia boema di musicisti e compositori, della quale appartenevano i pi\u00f9 noti Franti\u0161ek Xaver Brixi e \u0160imon Brixi. Dopo esser stato organista della chiesa Pietro e Paolo e insegnante della scuola municipale a M\u011bln\u00edk, nel 1738 si rec\u00f2 a Manet\u00edn, citt\u00e0 nella quale nacque suo figlio V\u00e1clav Norbert Brixi. Nel 1748 torn\u00f2 a M\u011bln\u00edk, dove fu attivo come maestro del coro della cattedrale; grazie alla sua abilit\u00e0 compositiva port\u00f2 ai massimi livelli lo standard musicale di questa citt\u00e0. Ivi rimase sino alla morte.\nNonostante ci siano rimaste numerose sue composizioni, il suo unico lavoro noto \u00e8 una messa per coro, orchestra e organo."}
{"id": "1730108", "revid": "110157", "url": "https://it.wikipedia.org/wiki?curid=1730108", "title": "Lucena (Brasile)", "text": "Lucena \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Jo\u00e3o Pessoa."}
{"id": "1730109", "revid": "1573940", "url": "https://it.wikipedia.org/wiki?curid=1730109", "title": "Palazzo delle Farine", "text": "Palazzo delle Farine, gi\u00e0 degli Antellesi, si trova in via della Condotta, angolo via delle Farine, a Firenze. Si tratta di un interessante esempio di stile di transizione nell'edilizia civile dalla casa-torre due-trecentesca, a palazzi di maggior dimensione e pregio.\nStoria e descrizione.\nVenne fatto edificare da Giuliano di Taddeo dell'Antella e qui risiedette la sua famiglia, tanto che in questo tratto via della Condotta si chiamava anticamente \"via degli Antellesi\".\nIl palazzo fu poi venduto, quando ormai la famiglia viveva nel palazzo dell'Antella in piazza Santa Croce, al granduca Cosimo I de' Medici, il quale lo destin\u00f2, vista anche la sua vicinanza a Palazzo Vecchio, agli uffici delle macine e della farina, cio\u00e8 quei controllori fiscali dell'attivit\u00e0 dei mulini e della loro produzione.\nL'aspetto esterno del palazzo \u00e8 tipico della case di mercanti della fine del XIV-inizio del XV secolo, con grande aperture al pian terreno, dove si trovavano i fondaci e botteghe commerciali (usati ancora oggi come esercizi commerciali), con solidi archi che si aprono nella muratura a bugnato rustico in pietraforte. \nI piani superiori invece sono intonacati e si intravedono ancora i resti delle finestre ad arco, sebbene oggi sostituite da finestre di forma rettangolare. Sulla cantonata \u00e8 presente uno stemma dei Dell'Antella, mentre pi\u00f9 in basso si trova una scultura schiettamente quattrocentesca riproducente la \"Madonna col Bambino\". La Vergine, avvolta da un ampio panneggio che lascia per\u00f2 vedere l'impostazione delle gambe, \u00e8 seduta quasi di profilo, con un libro chiuso nella mano destra, mentre con la sinistra sorregge alla vita il Figlio gi\u00e0 grandicello, inginocchiato e vestito con abiti da fanciullo. La notevole ricchezza delle vesti ed i movimenti naturali delle figure, fanno ravvisare la buona mano dell'artista che esegu\u00ec l'opera, forse da attribuirsi alla bottega di Jacopo della Quercia. "}
{"id": "1730111", "revid": "110157", "url": "https://it.wikipedia.org/wiki?curid=1730111", "title": "Santa Rita (Para\u00edba)", "text": "Santa Rita \u00e8 un comune del Brasile nello Stato del Para\u00edba, parte della mesoregione della Zona da Mata Paraibana e della microregione di Jo\u00e3o Pessoa."}
{"id": "1730113", "revid": "174925", "url": "https://it.wikipedia.org/wiki?curid=1730113", "title": "Cassaforma rampante", "text": "Le cassaforme rampanti vengono utilizzate per getti in verticale senza l'ausilio di ponteggi. Questa tipologia permette di gettare ad altezze elevate con il sostegno di \"mensole rampanti\" dotati volendo, anche di sistemi idraulici.\nVarie sono le tipologie adottate e le varianti in essere ma la cosa che non muta fra tutte le variet\u00e0 di cassaforma rampante \u00e8 il materiale a perdere (per \"materiale a perdere\" si intende quel materiale non recuperabile per ogni fase di getto atta a sopportare, in questo caso, il solo peso della cassaforma rampante).\nSe la mensola rampante funziona solo come \"appoggio cassero\" a doppia faccia, si pu\u00f2 parlare di cassaforma semi-rampante.\nSe mensola rampante e cassero vengono traslati come un unico blocco in verticale, si parla di cassaforma rampante.\nSe mensola rampante e cassero vengono traslati come un unico blocco in verticale ma monofaccia si parler\u00e0 di mensola diga."}
{"id": "1730114", "revid": "767487", "url": "https://it.wikipedia.org/wiki?curid=1730114", "title": "Mato Grosso (Para\u00edba)", "text": "Mato Grosso \u00e8 un comune del Brasile nello Stato del Para\u00edba, parte della mesoregione del Sert\u00e3o Paraibano e della microregione di Catol\u00e9 do Rocha."}
{"id": "1730115", "revid": "1543377", "url": "https://it.wikipedia.org/wiki?curid=1730115", "title": "Lesione", "text": "Lesione \u00e8 un termine utilizzato in medicina per indicare una qualsiasi alterazione a carico di un tessuto o di un organo che comporti un cambiamento della forma, della funzione o della morfologia degli stessi, come conseguenza di un insulto fisico, chimico o biologico. Pu\u00f2 derivare da un trauma oppure caratterizzare una malattia. Si tratta di un termine generico che pu\u00f2 indicare numerose condizioni, dall'ulcera alla ferita, al tumore.\nLa parola deriva dal latino \"laesus\", participio passato del verbo \"laed\u0115re\" che significa danneggiare.\nLe lesioni possono essere definite focali o multifocali, qualora si tratti di singole o multiple alterazioni localizzate. Possono essere localmente estese o diffuse quando il danno \u00e8 pi\u00f9 ampio, tanto da invadere organi o tessuti situati in posizioni adiacenti o a distanza."}
{"id": "1730116", "revid": "1494169", "url": "https://it.wikipedia.org/wiki?curid=1730116", "title": "Allach", "text": ""}
{"id": "1730122", "revid": "93556", "url": "https://it.wikipedia.org/wiki?curid=1730122", "title": "William Kurelek", "text": "Biografia.\nNacque nei pressi di Whitford, Alberta nel 1927, il pi\u00f9 grande di sette figli in una famiglia di immigrati ucraini: Will, John, Winn, Nancy, Sandy, Paul ed Iris. La sua famiglia perse la fattoria durante la grande depressione e si spost\u00f2 a Stonewall (Manitoba). Svilupp\u00f2 un primo interesse per l'arte che non fu incoraggiato dai suoi genitori, gran lavoratori. Successivamente studi\u00f2 all'Ontario College of Art e nell'Instituto Allende, in Messico.\nNel 1952, sofferente di depressione e problemi emotivi, fu ospitato nel Maudley Psychiatric Hopital in Inghilterra. Qui fu diagnosticata la schizofrenia.\nIn ospedale pratic\u00f2 la sua arte, dipinti per la gran parte. La sua esperienza nell'ospedale fu documentata nel libro Time-Life \"The Mind\", pubblicato nel 1965.\nOriginariamente un ucraino ortodosso, Kurelek si convert\u00ec alla Chiesa Cattolica nel 1957 e successivamente dipinse una serie di 160 lavori sulla Passione di Cristo. Mantenne un cottage vicino a Wilno, Ontario (da cui ebbe l'ispirazione per un libro di dipinti intitolato \"I Canadesi Polacchi\"), ed era un amico stretto della vicina \"Madonna House Apostolate\".\nRitorn\u00f2 a Toronto e produsse una serie di libri classici per bambini che includevano i suoi lavori. Vinse cos\u00ec un \"Amelia Frances Howard-Gibbon Illustrator's Award\" per \"A Prairie Boy's Winter\" nel 1974 e per \"A Prairie Boy's Summer\" nel 1976. Mor\u00ec a Toronto nel 1977 per un cancro.\nNel 1967 \u00e8 stato girato il documentario \"Kurelek\" di William Pettigrew"}
{"id": "1730132", "revid": "767487", "url": "https://it.wikipedia.org/wiki?curid=1730132", "title": "Kurelek", "text": "Kurelek \u00e8 un documentario cortometraggio del 1967 diretto da William Pettigrew e basato sulla vita del pittore canadese William Kurelek."}
{"id": "1730133", "revid": "73843", "url": "https://it.wikipedia.org/wiki?curid=1730133", "title": "Via Notarbartolo", "text": "Via Notarbartolo, per esteso Via Emanuele Notarbartolo, \u00e8 una delle pi\u00f9 importanti vie di Palermo e la principale via di penetrazione verticale della citt\u00e0. Porta il nome del marchese Emanuele Notarbartolo, gi\u00e0 sindaco di Palermo e direttore generale del Banco di Sicilia, considerato la prima \"vittima illustre\" della mafia.\nLa strada si trova al centro di Palermo e la taglia verticalmente dal mare fino a Monte Cuccio anche se in realt\u00e0 cambia 5 diversi nomi, partendo dal mare troviamo: Via dei Cantieri, via Duca della Verdura, Via Notarbartolo, Via Leonardo da Vinci e per ultima Via Castellana. La via incrocia perpendicolarmente la Via Libert\u00e0.\nLa via \u00e8 molto frequentata soprattutto per lo shopping, al contempo lungo l'asse sono presenti parecchi uffici, tra i quali alcuni assessorati regionali. Su un fianco di essa troviamo anche il Giardino Inglese, la Stazione Notarbartolo del passante ferroviario, ed alcune ville in stile liberty.\nStoria.\nLa storia della via parte nel 1885 con la creazione del nuovo piano regolatore di Palermo, il Piano Giarrusso (dal nome del dell'ingegner Felice Giarrusso che lo progett\u00f2), che viene approvato l'8 settembre dell'anno seguente. Il piano si interessa in particolar modo delle periferie settentrionali e disegna una nuova strada, perpendicolare alla gi\u00e0 esistente via Libert\u00e0 (che sarebbe stata allungata ulteriormente), che partendo da Villa Cupane (e l'intersezione con via Malaspina) arriva fino alla borgata marinara dell'Acquasanta di lunghezza complessiva vicina ai 3 km. Questa strada era composta dalle attuali via Notarbartolo e via Duca della Verdura. La strada era concepita secondo i nuovi standard di vie larghe 15/20 m con incroci perpendicolari, contornata da grossi blocchi residenziali e sfociante nel giardino della settecentesca Villa Cupane, che le avrebbe dato uno sfondo prospettico.\nLa strada non venne per\u00f2 completata del tutto, infatti per i primi anni si interrompeva all'altezza dell'odierna via Sciuti, da l\u00ec in poi iniziava un tortuoso sentiero che attraversava la linea ferrata e raggiungeva la via Malaspina. Questo stato di cose rimane fino agli anni trenta come testimoniano le cartine dell'epoca.\nLa zona divenne velocemente ambita dalla borghesia medio alta che cercava di allontanarsi dalla citt\u00e0 vecchia verso questi nuovi nascenti quartieri settentrionali. Presto si svilupp\u00f2 un modello standard di edilizia lungo questo asse e gli assi limitrofi, si tratta del modello di citt\u00e0 giardino tipicamente nord-europeo. La tipologia delle costruzioni seguiva il gusto locale tardo ottocentesco dello stile liberty che in citt\u00e0 stava diventando un \"must\". Si trattava di corpi bassi a 2/3 elevazioni frazionati in appartamenti e contornate da giardini. In genere il proprietario prendeva possesso del piano terra con rispettivo giardino ed affittava i piani superiori.\nVerso la fine degli anni 30 la strada venne prolungata fino all'attuale piazza Ottavio Ziino (gi\u00e0 piazza Malaspina). Il tratto terminale della via era tagliato dalla linea ferroviaria per Trapani che entra in servizio nel 1891 e l'attraversa poco prima di incrociare via Malaspina, per questo motivo era presente un passaggio a livello.\nIl piano regolatore del 1886 avrebbe dovuto essere sostituito negli anni successivi per controllare lo sviluppo edilizio incontrollato ma in realt\u00e0 rimase in vigore fino al 1941 senza grosse modifiche. Nel 1939 il comune band\u00ec un concorso per un nuovo piano regolatore che prevedesse una popolazione cittadina di circa 700.000 abitanti, nel 1959 la previsione venne ampliata a 900.000 abitanti con una variante al piano e si limitarono le zone verdi, inoltre si diede preferenza agli edifici a pi\u00f9 piani piuttosto che a quelli di pochi piani, questo, teoricamente serviva a occupare meno terreno. In realt\u00e0 si tratt\u00f2 di un'enorme speculazione edilizia, nota in seguito con il nome di Sacco di Palermo.\nIn questo periodo venne prolungata la via grazie all'eliminazione della Villa Cupane (che ne limitava l'estensione) si allacci\u00f2 la via Notarbartolo alla via Regione Siciliana. Questo tratto compreso tra via Malaspina e via Regione Siciliana cambi\u00f2 successivamente nome in via Leonardo da Vinci. In questo nuovo tratto vennero edificati alcuni uffici della Regione Sicilia per rendere pi\u00f9 appetibile la lottizzazione della zona. Nel periodo che va dagli anni sessanta agli anni ottanta la strada venne completamente stravolta. Poco a poco le ville vennero abbattute per far posto ad alti edifici in cemento armato.\nNel frattempo, nel 1969 iniziarono i lavori per l'eliminazione della linea ferroviaria in superficie verso Trapani e per la costruzione della nuova stazione ferroviaria per la zona nord della citt\u00e0, la stazione Notarbartolo. I lavori si conclusero nel 1974 e cambiando radicalmente anche quel tratto finale di citt\u00e0 che perse l'aspetto rustico dovuto al passaggio al livello, al suo posto rimase una larga trincea ferroviaria che veniva attraversata dalla via Notarbartolo tramite un ponte.\nNel 2007, la via ha subito un restyling, i marciapiedi sono stati arricchiti con la creazione di percorsi per non vedenti, aree pedonali di sosta, panchine, fontane, mosaici e fioriere."}
{"id": "1730135", "revid": "1782831", "url": "https://it.wikipedia.org/wiki?curid=1730135", "title": "La valle dei cavalli", "text": "La valle dei cavalli \u00e8 un romanzo fantasy storico del 1982 scritto da Jean M. Auel, secondo capitolo della serie comunemente nota come \"I figli della Terra\".\nTrama.\nLasciato il Clan dell'Orso delle Caverne a causa della Maledizione di Morte, Ayla si trova completamente sola in un mondo ostile, dove la sopravvivenza \u00e8 strettamente legata alla vita di gruppo, con la sola protezione delle proprie abilit\u00e0.\nDecisa a sopravvivere malgrado tutto, e guidata dall'ultima raccomandazione della madre Iza in punto di morte - \"trova la tua gente, trova il tuo compagno\" - la giovane donna, appena quattordicenne, si avventura nell'ignoto fino a raggiungere una piccola valle protetta e rigogliosa, dove trova una caverna abitabile e risorse sufficienti a garantire la sua sopravvivenza, e qui, valutando l'avanzare della stagione buona e l'arrivo dell'inverno, decide di fermarsi, per non trovarsi impreparata e senza cibo n\u00e9 riparo di fronte ai rigori invernali.\nRiponendo fiducia nei segni inviategli dal suo Totem, il potente Leone delle Caverne - poich\u00e9 Ayla mantiene le convinzioni religiose acquisite dal popolo che l'ha cresciuta - ritiene che lo Spirito del grande felino seguiti a proteggerla ed a mandarle segnali, che lei cerca di seguire fedelmente.\nPoich\u00e9 proprio per evitare un gruppo di questi felini in carne ed ossa lei aveva deviato il cammino, imbattendosi cos\u00ec nella bella vallata lussureggiante, e dopo aver trovato sulla soglia della grotta delle vecchie ossa di leone - evidentemente un tempo rifugio di una famiglia di quella specie - ed un pezzo di quarzo - che a lei pare ghiaccio pietrificato - che si affretta a mettere nel suo amuleto, si convince che il Totem l'abbia guidata l\u00ec per qualche motivo preciso, e si accinge a prepararsi e ad assicurarsi la sopravvivenza.\nNel frattempo, in una terra molto pi\u00f9 ad ovest, due giovani uomini del popolo Zelandoni si accingono ad intraprendere un \"Viaggio\", prima che il maggiore di loro \"stringa il nodo\" con una ragazza della trib\u00f9.\nSi tratta di Giondalar - il maggiore - e Tonolan - il minore.\nI due ragazzi, fratelli da parte di madre - in quanto nati in due diversi focolari, e quindi da due uomini differenti - sono in viaggio per desiderio di Tonolan, avventuroso ed intraprendente...tuttavia Giondalar decide di andare con lui in quanto non \u00e8 realmente convinto di volersi accompagnare con Marona, sua coetanea, a causa del carattere capriccioso ed egoista della ragazza, e di conseguenza decide di sfruttare l'idea del fratello per prendere tempo e comprendere i propri sentimenti.\nGiondalar \u00e8 infatti un uomo bellissimo, molto ambito e desiderato dalle donne, ma a seguito del fatto che la donna da lui amata - una giovane che si era offerta come \"Donna Donai\" per una stagione, cio\u00e8 per insegnare le gioie del sesso ai giovani uomini, e con la quale quindi teoricamente non poteva accompagnarsi poich\u00e9 lei era un'accolita, ovvero una futura sciamana - aveva scelto definitivamente di diventare Zelandonai - il nome sciamanico delle guide spirituali Zelandoni - e di non accompagnarsi a nessuno per dedicarsi ai propri doveri rituali, non era pi\u00f9 riuscito ad innamorarsi davvero, ed aveva scelto Marona, fondamentalmente, perch\u00e9 pi\u00f9 bella e volitiva di altre, ma senza un reale sentimento di fondo.\nConsapevole che queste non siano basi accettabili per un'unione felice, decide quindi di partire, nella segreta speranza che lei lo dimentichi e che gli sia risparmiato il compito di lasciarla in via ufficiale, umiliandola.\nI due uomini viaggiano a lungo, addentrandosi nell'Europa glaciale, e Tonolan ad un certo punto rimane ferito dall'aggressione di un rinoceronte.\nI due fratelli vengono soccorsi dal popolo degli Sciaramudoi, che vive sulle sponde del Fiume della Grande Madre - il Danubio - tra fiume e foresta.\nPopolo di cacciatori e pescatori, abili costruttori di barche, sono in realt\u00e0 due popoli che vivono in simbiosi, gli Sciamudoi ed i Ramudoi, e la loro tradizione prevede che l'unione sia formata da due coppie - quindi quattro persone per nucleo famigliare - di cui una del primo gruppo ed una del secondo gruppo, probabilmente per evitare unioni con persone troppo legate da vincoli di parentela.\nTonolan e Giondalar vengono ospitati durante la convalescenza del fratello pi\u00f9 giovane, che viene curato dal loro sciamano, lo Sciamud, e che nel frattempo si innamora di Getamio, una giovane orfana cresciuta dal capotrib\u00f9 e da sua moglie, e che ha una lieve invalidit\u00e0 alle gambe - dalla descrizione una probabile poliomielite infantile.\nMentre Tonolan decide di fermarsi e di stringere il nodo con Getamio, Giondalar intreccia una relazione con Serenio, una donna della trib\u00f9 un po' pi\u00f9 vecchia di lui - esattamente come Zolena, poi divenuta Zelandonai - con un figlio che si affeziona molto a Giondalar.\nVorrebbe quindi fermarsi a propria volta con lei e con il suo popolo, ma la morte di Getamio per parto getta Tonolan nella disperazione, inducendolo a riprendere il viaggio per non rimanere l\u00ec a ricordarla.\nGiondalar \u00e8 combattuto, poich\u00e9 Serenio \u00e8 sinceramente innamorata di lui e forse \u00e8 incinta, ma la donna, consapevole che i suoi sentimenti non siano totalmente corrisposti - Giondalar le vuole bene, ma non ne \u00e8 innamorato - lo esorta a partire, per proteggere Tonolan e perch\u00e9 non potrebbe sopportare di passare la vita con un uomo che non la ama e che sta con lei solo per affetto e per dovere.\nI due riprendono quindi il loro viaggio verso est.\nNella sua valle intanto, Ayla ha ormai preso confidenza con il territorio che la circonda.\nHa accumulato cibo per l'inverno, ha iniziato a produrre utensili ed arredi - a volte semplicemente per passare il tempo, creando spesso oggetti singolari e dall'aspetto gradevole, sebbene i Neandertaliani non conoscano l'astrazione e non le abbiano insegnato ad abbellire gli oggetti, sfruttandone solo la funzione pratica - per poter essere pronta ad ogni evenienza, ed ha adottato Hinni, una cavallina a cui, durante una battuta di caccia, ha ucciso la madre con una trappola.\nAll'arrivo di Ayla nella valle infatti, vi era un branco di cavalli che pascolava abitualmente nella vallata...poich\u00e9 la ragazza necessitava di carne e pelli per l'inverno, aveva deciso di abbattere un grosso animale - violando quindi uno dei divieti del Clan, quello di cacciare con la lancia le prede di grandi dimensioni, ormai ovviamente privo di senso - ed aveva ucciso una giumenta, muovendosi poi a piet\u00e0 quando aveva visto la puledrina ormai orfana attaccata dalle iene.\nImpossibilitata a nutrirla con il latte che certo ancora prendeva, l'aveva sfamata con cereali schiacciati seguendo l'usanza del Clan secondo la quale un bambino - oppure un cucciolo, per estensione - pu\u00f2 mangiare tutto ci\u00f2 che mangia la madre, purch\u00e9 molle e facile da deglutire, e l'aveva tenuta con s\u00e9.\nNel tempo, Ayla impara a cavalcare Hinni, dirigendola con i movimenti del corpo - naturalmente non sa cosa sia una sella, nessuno aveva mai tentato nulla del genere prima - e portandola con s\u00e9 a caccia.\nNon caccia pi\u00f9 i cavalli - per non spaventare la puledra, che ormai considera un'amica - e spesso cavalca anche solo a fini esplorativi, ma il secondo inverno si avvicina, e la ragazza deve prepararsi di nuovo.\nAyla in fondo teme l'incontro con i suoi simili, che sa essere stati anche violenti con la gente del Clan - alcune donne al Raduno le avevano parlato di violenze carnali ai loro danni, da cui erano nati bambini ibridi simili a suo figlio Durc, rimasto con il Clan - e che pensa uccideranno Hinni, vedendola...per queste ragioni, decide di trattenersi un altro inverno nella valle.\nNel secondo autunno da quando \u00e8 arrivata - \u00e8 passato un anno - Ayla si appresta quindi alla sua seconda caccia grossa per procurarsi il necessario per l'inverno, e la sua scelta cade su un branco di renne.\nUccisa la sua preda, che carica su un traino - il \"travois\" - da lei ideato per consentire ad Hinni di aiutarla nel trasporto di prede ed attrezzi, cos\u00ec da non dover macellare gli animali uccisi in campo aperto, rischiando gli attacchi da parte delle iene, si accorge che anche stavolta la sua caccia ha fatto danni, e che un cucciolo di leone delle caverne giace nella prateria, apparentemente morto.\nControllandolo, si accorge che respira e che miagola, ma che a causa di una frattura del cranio - imputabile al calcio di una renna in fuga - \u00e8 probabilmente stato abbandonato dalla madre, e non potr\u00e0 sopravvivere a lungo.\nDapprima incerta, ipotizza che sia stato il Leone delle Caverne, suo Totem, a farglielo trovare, ed obbedendo quindi al volere - secondo lei - del suo Spirito Protettore, lo porta con s\u00e9 alla caverna per curarlo.\nL\u00ec, il leoncino - ribattezzato Piccolo - guarisce e si rinforza, ed Hinni, sebbene inizialmente diffidente verso quello che sarebbe il suo predatore per eccellenza, lo accetta, adottandolo in qualche modo a propria volta.\nI due cuccioli crescono quindi insieme, allietando la vita della ragazza, con episodi spesso buffi e teneri - come il tiro della coperta - che fanno ridere Ayla, cosa che non poteva fare nel Clan perch\u00e9 considerata di cattivo gusto.\nI tre imparano addirittura a cacciare insieme, poich\u00e9 Piccolo deve sviluppare l'istinto predatorio, ed il giovane leone cresce in forza e possanza, senza mai attaccare per\u00f2 Ayla n\u00e9 Hinni, che considera come parte del proprio branco, in cui Ayla \u00e8 l'elemento di comando.\nHinni nel frattempo va in calore, e si allontana con un branco di cavalli selvatici per avere un puledrino...rimasta sola e triste per la perdita dell'amica, Ayla si dedica a Piccolo, che cresce ancora.\nAnche lui le permette di cavalcarlo, ovviamente in corse sfrenate e prive di senso, estremamente gratificanti per\u00f2 per la ragazza, che dimentica in parte la sua malinconia.\nModificando le abitudini di caccia in assenza della puledra, Ayla inizia a cacciare con Piccolo, il pi\u00f9 delle volte limitandosi a lasciarlo fare ed prendere parte della preda, cosa che il leone le accorda senza difficolt\u00e0, poich\u00e9 la considera sua madre.\nArriva l'inverno, ed Ayla, con i primi freddi, si reca all'esterno della valle per un'escursione a piedi a raggio breve, approfittando dell'assenza di Piccolo, che spesso si allontana in esplorazione, in quanto inizia a sentire l'istinto di cercare i suoi simili, sebbene sia ancora molto giovane.\nLungo la strada, trova le tracce del branco al quale si \u00e8 unita Hinni, e localizzata la puledra, che appare evidentemente ingrossata dalla gravidanza, prova a chiamarla con un fischio...la cavallina istintivamente va verso di lei, ma viene allontanata da una grossa giumenta, che la riporta al branco...triste, Ayla comprende di dover tornare indietro, ma sorpresa da una tormenta, la giovane perde la strada, disperando di riuscire a tornare alla caverna...tuttavia, nella bufera sente un nitrito e sebbene senza troppa speranza, emette il fischio che di norma usava per chiamare Hinni...la puledra emerge dalla neve, soccorrendola.\nNel branco di cavalli infatti, lo stallone dominante era morto...il branco aveva quindi sbandato, e la puledra, ormai incinta e cresciuta con un'umana, appena arrivata la neve si era diretta verso un luogo che sapeva essere sicuro e protetto.\nLa giumenta riporta quindi Ayla alla grotta, seguendo la strada per istinto, e l\u00ec sopraggiunge poco dopo anche Piccolo, pure lui sorpreso dalla neve ed in cerca di rifugio e calore.\nI due animali ormai sono adulti, ed istintivamente reagiscono come preda e predatore, ma Ayla, senza nemmeno ipotizzare che potrebbero rivoltarsi, li rimette al posto e li esorta a smetterla, anche perch\u00e9 non sta molto bene, ed accusa i prodromi di una brutta bronchite.\nIl leone e la cavalla, rispondendo ai segnali con cui sono cresciuti, si riconoscono, e tornano al vecchio rapporto di affetto, sebbene con meno familiarit\u00e0 di un tempo, a causa della perdita della spensieratezza infantile.\nL'inverno passa, Ayla si riprende in fretta, e mentre Hinni prosegue la gestazione, Piccolo diventa irrequieto.\nOrmai \u00e8 adulto, gigantesco rispetto ai suoi simili, ed a differenza di Hinni - che essendo erbivora \u00e8 pi\u00f9 propensa a cercare ed accettare protezione, anche se da un'umana - \u00e8 un carnivoro dominante e di branco, ed inizia a vagare cercando femmine della sua specie e cominciando a marcare un territorio di caccia.\nIl grande felino, che Ayla tratta come un figlio minore, si allontana sempre pi\u00f9 spesso e pi\u00f9 a lungo...Ayla, bench\u00e9 preoccupata, lo lascia fare in quanto non lo considera di sua propriet\u00e0 - come non considera tale Hinni - ma un suo amico che sta con lei perch\u00e9 lo desidera, non perch\u00e9 deve farlo...consapevole quindi del fatto di dover accettare che segua il suo istinto, la giovane donna non lo ferma, limitandosi ad accoglierlo calorosamente nelle sue visite periodiche, e medicandolo quando serve, come nell'occasione in cui la bestia torna con un bel taglio sul naso, frutto dello scontro con un maschio pi\u00f9 esperto.\nAlla fine, Piccolo smette di tornare a trovarla, ed Ayla comprende che ha trovato una compagna e che probabilmente sta iniziando a creare un proprio branco.\nFrattanto, il viaggio di Giondalar e Tonolan \u00e8 proseguito, con l'incontro anche con varie trib\u00f9 nel vasto territorio attraversato, ma la perdita della donna amata ha reso Tonolan irrequieto e spesso incosciente, e Giondalar sovente deve frenare quelli che a volte sembrano istinti suicidi.\nUn giorno, i due ragazzi abbattono una preda per procacciarsi il cibo, ma l'animale viene loro sottratto da una leonessa che puntava la stessa preda, e che la porta nella sua tana.\nTonolan, irritato, attende che la leonessa sia uscita dalla grotta e propone di recuperare almeno le lance, e magari un po' di carne, poich\u00e9 considera la preda come propria.\nGiondalar, bench\u00e9 dubbioso, lo segue.\nNello stesso momento, Ayla sta compiendo un giro esplorativo con Hinni...avendo ormai scorte sufficienti e molto tempo a disposizione, la giovane donna esplora sempre pi\u00f9 spesso il territorio circostante, inconsciamente per cercare gli Altri senza abbandonare quella che adesso considera la propria casa.\nInoltre, la gravidanza avanzata di Hinni le suggerisce di non sforzare la giumenta in una battuta di caccia.\nAll'improvviso, sente un grido, e bench\u00e9 non avverta quel suono dall'infanzia di cui non ricorda nulla, comprende che si tratta di una creatura simile a lei, un uomo degli Altri.\nAccorsa in aiuto, si accorge che due uomini sono rimasti preda di un maschio di leone delle caverne, e si rende conto che il leone \u00e8 proprio Piccolo, ormai adulto ed autosufficiente, e che per qualche motivo li ha attaccati, forse provocato.\nAyla sottrae quindi i due uomini al gigantesco felino, che non si oppone - lei \u00e8 per lui comunque sua madre, e lui continua a riconoscerne l'autorit\u00e0 - e si allontana, e valuta la situazione.\nQuello con i capelli pi\u00f9 scuri \u00e8 Tonolan, purtroppo gi\u00e0 morto...ma quello con i capelli biondi - Giondalar - si lamenta ed \u00e8 vivo, sebbene ferito gravemente alla gamba, lacerata dall'attacco del leone.\nLa ragazza seppellisce frettolosamente il cadavere, per non lasciarlo in pasto ai divoratori di carogne, portandolo sotto una cengia rocciosa ed instabile e ricoprendolo di pietre, sulle quali poi recita velocemente il rituale funebre del Clan, dispiaciuta che il primo incontro con un suo simile sia cos\u00ec triste.\nMa il ferito \u00e8 in pericolo di vita, cos\u00ec Ayla lo conduce alla grotta ponendolo sul travois che aveva fortunatamente con s\u00e9, e si adopera per curarlo.\nAbbassa la febbre dovuta all'infezione, medica le ferite minori, e si rende conto che la ferita alla gamba \u00e8 molto seria, al punto che, se anche l'uomo si salvasse, potrebbe invalidarlo a vita...presa da un'ispirazione nell'osservare i vestiti dell'uomo, cuciti tra loro - il Clan non cuciva, le pelli erano unite tramite nodi - con fili e corde di varie dimensioni, usa lo stesso metodo per tenere unita la ferita, cucendola a tutti gli effetti e rimettendo in sede il muscolo lacerato.\nNei giorni successivi, l'uomo lotta tra la vita e la morte, mentre ad Hinni scade il tempo...proprio durante la nascita del puledro, Giondalar si risveglia, e si accorge di essere in una grotta sconosciuta con una donna misteriosa che pare comandare gli animali.\nL'incontro tra i due giovani \u00e8 problematico...Ayla non parla e non capisce il linguaggio di Giondalar, inoltre si rivolge a lui come farebbe una donna del Clan, manifestando sottomissione, comportamento che ovviamente il ragazzo non pu\u00f2 comprendere.\nAlla fine, non potendo fare diversamente, Ayla vince la timidezza ed il timore e si rivolge a lui direttamente, medicandolo e sfamandolo...Giondalar ipotizza che la giovane donna sia una sciamana di qualche trib\u00f9 sconosciuta - la sua abilit\u00e0 di guaritrice ed il suo potere sugli animali gli suggeriscono questa tesi - che si \u00e8 isolata per affinare le proprie capacit\u00e0 - abitudine diffusa tra gli sciamani - ed alla quale i suoi compagni devono averlo portato dopo averlo trovato, impossibilitati a curarlo vista la gravit\u00e0 delle ferite.\nAnche il silenzio della donna, inizialmente, gli appare come una prova di carattere alla quale la ragazza stia sottoponendosi, ma nel giro di pochi giorni comprende di aver del tutto frainteso, capisce che la ragazza vive l\u00ec da sola - sebbene non riesca a capire come mai la giovane non abbia nessun altro umano con s\u00e9 - e che non ci sono insediamenti umani nelle vicinanze.\nLa necessit\u00e0 per Ayla di imparare a comunicare e per Giondalar di svelare il mistero che avvolge la sua salvatrice spingono i due ragazzi ad imparare l'uno dall'altra, Giondalar insegnandole il proprio linguaggio, ed Ayla aiutandolo a riprendere a camminare.\nTra i due giovani la confidenza e la stima crescono, ma cresce anche l'attrazione...Giondalar \u00e8 un uomo sensibile al fascino femminile, ed il comportamento di Ayla, cos\u00ec gentile, dolce e premurosa, priva di malizia, lo incuriosisce e lo attrae, assieme al fatto che, per i suoi canoni, la ragazza \u00e8 molto bella.\nAnche Ayla \u00e8 attratta da lui, sperimentando per la prima volta su di s\u00e9 il desiderio e l'attrazione...tuttavia la giovane donna non conosce il sesso relazionato al Piacere - poich\u00e9 il Clan lo riduceva ad un \"bisogno\" maschile che le donne erano tenute a soddisfare per garantirsi l'assistenza dell'uomo nel procurare loro cibo e riparo - che invece gli Altri considerano fondamentale ed importantissimo a livello culturale e rituale, non sa interpretare i segnali di apprezzamento di Giondalar - dal quale si aspetta al massimo un segnale per \"soddisfarne il bisogno\", come sarebbe accaduto nel Clan - ed essendosi sempre vista brutta, in confronto a coloro che l'hanno cresciuta, non considera che l'uomo la possa trovare attraente.\nNel corso delle settimane, la situazione si trova in stallo poich\u00e9 Ayla conosce ormai molte parole, ma le manca la sintassi e non riesce a metterle insieme...una notte per\u00f2, la ragazza fa un sogno dove vede uscire dall'oscurit\u00e0 una donna molto somigliante a lei, che promette di aiutarla...al risveglio, Ayla parla fluentemente la lingua di Giondalar, della quale il suo cervello evidentemente aveva ormai elaborato lo schema e che il trauma inconscio dovuto al ricordo della perdita di coloro che parlavano una lingua simile - i suoi genitori - le aveva probabilmente impedito di utilizzare fino a quel momento. \nLa felicit\u00e0 di poter finalmente comunicare sar\u00e0 per\u00f2 per i due giovani di breve sollievo...sentendosi infatti apprezzata come donna e soprattutto come cacciatrice - Ayla ama cacciare, ed una delle sue paure era che gli uomini degli Altri le impedissero di farlo, quindi \u00e8 molto felice quando scopre che tra gli Altri \u00e8 assolutamente normale che una donna vada a caccia, e che la madre stessa di Giondalar era un'ottima cacciatrice - ed iniziando a volersi confidare con il ragazzo, la giovane donna, all'ennesimo tentativo di approccio di lui, riesce finalmente a fargli capire che lei non sa nulla di come, nei loro popoli, dovrebbero andare le cose tra un uomo ed una donna. \nLa cosa sconvolge Giondalar...avendola vista nuda dopo un bagno infatti, l'uomo si era accorto che il suo ventre portava i segni, bench\u00e9 minimi, di una gravidanza precedente; notando che la ragazza schivava i suoi gesti di apprezzamento, si era perci\u00f2 convinto che la giovane donna non gradisse tali attenzioni, e di conseguenza aveva fatto di tutto per controllarsi. \nLa rivelazione di Ayla, che gli confessa che nel popolo che l'ha cresciuta il sesso \u00e8 considerato alla stregua di un bisogno fisiologico essenzialmente maschile, senza riguardo alcuno per la femmina, lo spiazza...il mistero si chiarisce quando, alla sua richiesta di dettagli sulla gente ove lei era stata accolta, e dalla quale ha imparato l'arte di guarire, Ayla riesce a spiegargli che il Clan, di cui lei parla sempre, altro non sono che gli uomini di Neanderthal, che lui conosce con il termine dispregiativo di \"Testapiatta\". \nPresso il popolo di Giondalar infatti, tali individui vengono considerati alla stregua di animali, leggermente pi\u00f9 evoluti di altri, ma non come esseri umani...in molti, addirittura, li paragonano ad una specie pi\u00f9 piccola ed intelligente di orsi. \nIl disgusto con cui Giondalar parla di loro, abituato a considerarli animali, ed a classificare il risultato degli accoppiamenti tra le due specie - anche lui \u00e8 a conoscenza del fatto che i giovani dei vari popoli si divertano ad infastidirli ed a forzare le loro donne, sebbene lui sia sempre stato inorridito dall'idea - con l'appellativo di \"abominio\", ferisce profondamente Ayla, che si rivolta con rabbia rinfacciandogli il fatto che \"il Clan ha salvato una bimba degli Altri, e gli Altri ne hanno uccisa una del Clan\", facendogli intendere che per quanto lui lo neghi, coloro che lui reputa animali hanno mostrato pi\u00f9 compassione dei cosiddetti \"umani\" - cosa che lui sa benissimo, poich\u00e9 nel suo periodo con gli Sciaramudoi, una coppia del Clan lo aveva soccorso e salvato dall'assideramento - cui lui si fregia di appartenere, e fugge nella prateria per calmarsi. \nSuccessivamente i due giovani avranno modo di chiarirsi pi\u00f9 volte, anche quando Giondalar, invitando Ayla a riprendere il viaggio con lui per incontrare altri come loro, le proporr\u00e0 di mentire sulle sue origini. \nLa ragazza \u00e8 sconcertata, poich\u00e9 lei non sa mentire, ed \u00e8 in grado di riconoscere immediatamente chi lo fa...essendo cresciuta con un linguaggio prevalentemente gestuale, si accorge alla prima occhiata di quando una persona sta mentendo, dalla postura del corpo e dai movimenti millimetrici di occhi e mani. \nAl massimo, lei evita di parlare, come fanno spesso le Donne Medicina - alle quali nessuno chiede conto delle loro azioni, poich\u00e9 considerate di alto rango e responsabili delle proprie conoscenze - di cui fa parte, ma come lei stessa afferma \"si vedrebbe\", a lungo andare, che lei nasconde qualcosa. \nPer Giondalar \u00e8 un momento di grande conflitto...\u00e8 attratto dalla giovane, inizia a pensare di cominciare ad amarla - cosa per lui molto difficile, a causa del suo passato burrascoso - e di volerla portare con s\u00e9, ma i vecchi pregiudizi sono duri da superare, ed il pensiero di quello che la sua famiglia potrebbe pensare di lei lo mette in grande agitazione. \nAl tempo stesso, non pu\u00f2 negare che la ragazza abbia le sue ragioni, che senza le sue conoscenze ereditate dal Clan sarebbe morto per le ferite inferte dal leone, e che le abitudini dei \"Testapiatta\", a parte l'assoluta ignoranza dimostrata nel campo dei \"Piaceri\" - il sesso per le trib\u00f9 degli Altri - siano indubbiamente riconducibili ad usanze umane, come l'uso di abbigliamento, di utensili, di oggetti per la cucina, di armi, del fuoco. \nA questo proposito, per riavvicinarsi a lei e farsi in qualche modo perdonare - almeno in parte - per la grave insensibilit\u00e0 dimostrata, Giondalar decide di insegnare ad Ayla i metodi Zelandoni di lavorazione della selce - arte nella quale lui \u00e8 abilissimo - per confrontarli con i metodi del Clan, dovendo riconoscere che si tratta di lavorazioni che richiedono pazienza, tempo e precisione, impossibili per dei presunti animali, anche se evoluti. \nDurante i vari tentativi ed esperimenti, Giondalar ed Ayla confrontano anche le tecniche di fabbricazione delle lance, mettendo a paragone le lance pesanti e rudimentali del Clan - utilizzabili solo con il contatto ravvicinato - e quelle leggere degli Altri, adatte ad essere scagliate, inoltre Giondalar impara da Ayla la tecnica di accensione del fuoco mediante pietra focaia, da lei scoperta durante il suo isolamento precedente e per lui fonte di grande meraviglia. \nUlteriore sorpresa per lui, \u00e8 scoprire che il Clan ha usanze esoteriche e rispetto per i morti, quando Ayla gli parla dei Totem, e gli rivela che lui \u00e8 stato \"scelto\" dal Leone delle Caverne - condizione secondo la quale, per Ayla, lui potrebbe essere il compagno adatto con il quale avere dei bambini sani - che lo ha attaccato, ma non ucciso, e che lei ha sepolto suo fratello e lo ha celebrato con il rituale funebre del Clan, per non lasciarlo in pasto ai mangiatori di carogne. \nQuesti usi, e l'utilizzo dell'ocra rossa sul corpo e sulla tomba - il sangue della nascita per il Clan, per gli Zelandoni il sangue della \"Madre Terra\" - che Ayla gli rivela di non aver avuto il tempo di cercare, perch\u00e9 lui poteva morire da un momento all'altro, danno un'ulteriore scossa alle sue convinzioni ed ai suoi pregiudizi...ma sar\u00e0 un sogno profetico, in una delle notti trascorse alla caverna, a convincerlo definitivamente dei fondamenti del tutto errati sui quali si \u00e8 basato fino a quel momento. \nGiondalar infatti una notte sogna la Madre Terra - la \"Madre\", massima divinit\u00e0 per i popoli \"evoluti\" - nell'atto di partorire...dopo la nascita di tutte le creature, Giondalar la vede generare gli uomini come lui li conosce...successivamente, nell'ultimo spasmo del parto, la vede generare gli uomini e le donne del Clan...prima di dissolversi, la Madre prende il volto di Ayla. \n\u00c8 la rivelazione, Giondalar comprende che la Madre ha voluto fargli capire che anche il Clan \u00e8 umano, e che anche loro sono suoi figli. \nPoco dopo, lui ed Ayla vanno a caccia, sperimentando una nuova arma che stanno mettendo a punto insieme, il \"tiralance\", frutto dell'unione tra la fionda di Ayla e le lance di Giondalar, pi\u00f9 leggere e precise di quelle rozze e pesanti del Clan. \nLa caccia ha successo, e Giondalar preso dall'eccitazione bacia Ayla, chiedendole di poter celebrare il suo \"Primo Rito\", ovvero quello che di norma \u00e8 il primo rapporto sessuale di una giovane donna, che lei non ha avuto in quanto aperta con la forza da una persona che non aveva un sentimento nei suoi riguardi, se non quello dell'odio. \nAyla accetta, ma mentre lei, emozionata, si prepara, alla caverna si presenta un leone delle caverne, che si predispone ad attaccare Giondalar...richiamata dal grido di lui, Ayla accorre per scoprire che si tratta semplicemente di Piccolo, passato a trovarla come non faceva da tempo, poich\u00e9 ha seguito l'usta delle sue prede e voleva probabilmente rivederla...la ragazza tranquillizza Giondalar e lo fa allontanare, regalandogli una delle prede appena abbattute per calmarlo e cedendo alla tentazione di una bella galoppata a dorso di leone nella prateria adiacente...anche Hinni lo saluta, sebbene sia guardinga a protezione del suo piccolo - un giovane stallone che Giondalar ha battezzato \"Vento\" - e lo osservi con una certa diffidenza, in quanto \u00e8 ancora pi\u00f9 grosso e selvaggio rispetto all'ultima volta in cui si erano visti. \nQuando Ayla torna alla grotta, Giondalar \u00e8 impressionato e non si stupirebbe se lei gli dicesse \"io sono la Grande Madre Incarnata\", dopo una simile manifestazione di potere...si trova invece davanti una ragazza in lacrime, dispiaciuta per la perdita del suo \"piccolo\", che ormai vede sempre pi\u00f9 di rado...la giovane infatti gli rivela di aver salvato e cresciuto il leoncino, e di aver potuto sottrarre lui ed il cadavere di suo fratello alle sue zanne solo perch\u00e9 \u00e8 stato proprio lui ad attaccarli...un altro leone, ovviamente, non le avrebbe obbedito. \nGiondalar non ha rancore verso Piccolo, affermando che sono stati lui e Tonolan ad infilarsi nella sua tana...successivamente, l'uomo di accinge a celebrare con lei il \"Primo Rito\". \nAyla scopre quindi con Giondalar le gioie dell'amore fisico, e Giondalar si accorge di provare con lei, per la prima volta dai tempi di Zolena, \"l'Incanto di Donai\", ovvero il piacere assoluto, che lui con le donne raramente riusciva a provare, e che spesso provava solo con le ragazze del \"Primo Rito\", proprio per la gratificazione di essere \"il primo\". \nComprende quindi di essersi, per la prima volta dai tempi di Zolena, davvero innamorato, e che quindi non pu\u00f2 lasciare la ragazza, ma vuole invece condurla con s\u00e9, dalla sua gente. \nL'uomo le confessa perci\u00f2 il proprio sentimento, che scopre essere corrisposto pienamente, ed i giorni successivi sono molto appaganti per i due ragazzi, che vivono finalmente il loro amore. \nNelle settimane successive, con l'avanzare della stagione autunnale, i due giovani si recano in esplorazione nella prateria, anche perch\u00e9 Giondalar sta iniziando ad addestrare Vento, per cercare di raggiungere con lui lo stesso affiatamento che Ayla ha con Hinni, in modo da poterlo in seguito cavalcare. \nDurante il loro girovagare, si imbattono in un gruppo di cacciatori di un popolo che pare abitare a pochi giorni di distanza dalla valle di Ayla, e che forse non aveva mai incontrato in quanto la valle, molto protetta, non \u00e8 visibile se non a distanza ravvicinata...nemmeno Giondalar li conosce, perch\u00e9 lui e suo fratello avevano percorso una strada differente per arrivare l\u00ec, ma sa chi potrebbero essere...sono Mamutoi, Cacciatori di Mammut, dei quali Giondalar parla un po' la lingua perch\u00e9 l'ha imparata da una donna Mamutoi che viveva tra gli Sciaramudoi, e che gli aveva effettivamente detto che abitavano in quelle zone. \nIl ragazzo risponde al loro saluto, lieto di vedere altri umani dopo tanti mesi di isolamento...per Ayla, \u00e8 venuto il momento di incontrare \"gli Altri\"."}
{"id": "1730142", "revid": "834", "url": "https://it.wikipedia.org/wiki?curid=1730142", "title": "Catalogna (cicoria)", "text": ""}
{"id": "1730145", "revid": "1573940", "url": "https://it.wikipedia.org/wiki?curid=1730145", "title": "Palazzo Giugni (via della Condotta)", "text": "Palazzo Giugni si trova in via della Condotta, 12, angolo via dei Cerchi 2r- 4r- 6r, a Firenze.\nStoria.\nSi tratta di un edificio grandioso seppure, come sottolinea lo stradario di Bargellini e Guarnieri, \"restauratissimo e ornato da troppe torcere\", comunque di impianto trecentesco, che ingloba una torre dei Cerchi, poi passata ai Giungi quando la prima casata si estinse, documentata come danneggiata da un incendio nel 1332. Fu costruito in una forma di transizione tra la casa-torre e il palazzo vero e proprio, detta a volta del \"palagio\", cio\u00e8 di torre particolarmente spaziosa, ma con uno sviluppo ancora verticale da non potersi definire pienamente palazzo. Secondo Gian Luigi Maffei infatti cil palazzo \"\u00e8 un esempio emblematico di edificio a corte mercantile con due fornici per la loggia al piano terreno, mezzanino e tre finestre sui tre piani sovrapposti paritetici, sbalzo sul percorso secondario e torre laterale inglobata, ma non resa omogenea n\u00e9 come paramento murario n\u00e9 come grandezza e interasse delle bucature\".\nTra la met\u00e0 dell'Ottocento e gli inizi del Novecento l'edificio fu sede dell'Albergo della Luna (al cui ristorante era solito mangiare lo scrittore statunitense Herman Melville durante il suo soggiorno fiorentino del 1857), poi Albergo Venezia, poi Piemonte: fu in questo periodo, secondo Marcello Jacorossi (in \"Palazzi\", 1972), che l'edificio perse alcuni dei caratteri trecenteschi che fino allora aveva mantenuti, come il coronamento merlato, che lo rendevano una delle pi\u00f9 belle e integre fabbriche trecentesche fiorentine. Nell'androne, a destra, \u00e8 uno scudo moderno con un'arme contrassegnata da tre scudetti d'argento caricati di una croce.\nDescrizione.\nIl piano terreno che guarda a via della Condotta presenta tre grandi fornici dei quali uno costituisce l'attuale ingresso al palazzo e, per quanto si notino varie integrazioni, il parato in pietra forte si mostra continuo e sufficientemente omogeneo, con un bugnato rustico che ha una forma ancora incerta e poco sporgente, per questo \u00e8 databile vicino all'esempio pi\u00f9 antico di tale caratteristica architettonica, il palazzo dei Cerchi situato un isolato pi\u00f9 a ovest. Dei tre portali, due sono destinati a fondaci e botteghe (infatti ancora oggi vi sono ospitati esercizi commerciali), con grandi archi a tutto sesto.\nAi piani superiori, viceversa, l'apparecchio murario \u00e8 frammentario e, appunto, \"restauratissimo\". Su via de' Cerchi l'edificio si sviluppa con uno sporto su belle mensole in pietra. Pi\u00f9 in alto si trova una fila di finestre rettangolari, poi, separato da una cornice marcapiano, inizia la parte superiore del palazzo, con una file eleganti monofore, seguite pi\u00f9 in alto da tre piani con quattro aperture rettangolari ciascuno. All'ultimo piano tornano le monofore e pi\u00f9 in alto ancora spunta un'altana, con vista su piazza della Signoria.\nNei pressi della cantonata, alto, \u00e8 uno scudo con il campo scalpellinato che Walther Limburger indicava segnato dall'arme dei Cerchi. "}
{"id": "1730147", "revid": "287204", "url": "https://it.wikipedia.org/wiki?curid=1730147", "title": "Maqeda", "text": "Maqeda \u00e8 il romanzo d'esordio di Salvo Sottile, pubblicato nel 2007.\nTrama.\nLa storia \u00e8 incentrata sulla vita di Filippo, che nasce e cresce in una Palermo che impara a conoscere. Si districa tra storie di mafia e storie d'amore, con una famiglia legata alla mafia ne diventer\u00e0 inizialmente antagonista e successivamente, suo malgrado, parte di essa. Ogni volta cambia la sua personalit\u00e0 in funzione alla vita che conduce, adattandosi, in carcere, anche alla parte del mafioso duro."}
{"id": "1730149", "revid": "22356", "url": "https://it.wikipedia.org/wiki?curid=1730149", "title": "Ventastega curonica", "text": "La ventastega (Ventastega curonica) \u00e8 un primitivo tetrapode estinto, vissuto nel Devoniano superiore (Famenniano, circa 365 milioni di anni fa). I suoi resti sono stati ritrovati in Lettonia.\nResti enigmatici.\nFino ai recenti studi compiuti su un altro tetrapode primitivo, \"Acanthostega\", gli esemplari di \"Ventastega\" giacquero inosserati in un deposito di un museo, sotto la dicitura generica di \"sarcopterigio non identificato\". Un successivo studio dei resti ha permesso di riconoscere che queste ossa appartenevano a uno dei pi\u00f9 completi tetrapodi devoniani. Si conosce gran parte del cranio, comprese le ossa del palato e della mandibola. Questi resti assomigliano molto a quelli di \"Acanthostega\", anche se alcune caratteristiche della mandibola suggeriscono che la ventastega fosse meno evoluta. Lo scheletro postcranico dell'animale \u00e8 molto meno completo: sono noti clavicola, cleitro, radio, parte della pelvi, alcune costole e i raggi della pinna caudale. Da questi resti si desume che la ventastega possedesse ancora molti caratteri da pesce."}
{"id": "1730151", "revid": "76963", "url": "https://it.wikipedia.org/wiki?curid=1730151", "title": "Ernst Josephson", "text": "Esegu\u00ec i suoi studi d'arte in Italia, Francia e Paesi Bassi, tra tutti, ed \u00e8 noto per aver detto, all'et\u00e0 di 20 anni, la frase: \"O diventer\u00f2 il Rembrandt svedese oppure morir\u00f2\".\nComunque, la sua vita fu sposata alla malattia. Contrasse la sifilide ad un'et\u00e0 relativamente giovane, e nel 1888 si ammal\u00f2 mentalmente durante una visita in Bretagna, avendo allucinazioni religiose e credendo di essere Dio e Cristo.\nFu successivamente portato in ospedale ad Uppsala e gli fu diagnosticata la schizofrenia, ma continu\u00f2 a lavorare durante la malattia, spesso mentre era in stato di trance.\nScrisse anche poesie, nelle collezioni \"Svarta rosor\" (1888, \"Rose Nere\") e \"Gula rosor\" (1896, \"Rose Gialle\"). Il suo principale lavoro, \"Str\u00f6mkarlen\" (1884, \"la Nix\"), fu rifiutato dal \"Museo Nazionale di Stoccolma\". Comunque fu poi comprato dal principe Eugenio di Svezia.\nErnst Josephson \u00e8 inoltre il nonno dell'attore svedese Erland Josephson.\nSu di lui \u00e8 stato girato il lungometraggio \"Jag skall bli Sveriges Rembrandt eller d\u00f6!\" di G\u00f6ran Gun\u00e9r (1990)"}
{"id": "1730160", "revid": "78273", "url": "https://it.wikipedia.org/wiki?curid=1730160", "title": "Cognitivo-comportamentale", "text": ""}
{"id": "1730167", "revid": "268995", "url": "https://it.wikipedia.org/wiki?curid=1730167", "title": "Francis Cabrel", "text": "La sua famiglia \u00e8 di origini italiane, precisamente proveniva dal Veneto, il nonno era di Segusino in provincia di Treviso dove vivono suoi lontani parenti\nIspirato da Bob Dylan ha pubblicato alcuni album di musica folk, blues e country.\nAlcune canzoni come \"L'encre de tes yeux\" e \"Petite Marie\" sono diventate dei classici della musica francese."}
