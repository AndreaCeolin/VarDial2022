{"id": "1695644", "revid": "709565", "url": "https://it.wikipedia.org/wiki?curid=1695644", "title": "Kim Raver", "text": "Biografia.\nNata e cresciuta a New York, esordisce a 6 anni nella serie \"Sesame Street\", accanto ai Muppet. Dopo alcune esperienze nella pubblicit\u00e0, nel 1991 si laurea a Boston alla facolt\u00e0 di belle arti. In seguito prosegue con la sua formazione teatrale a New York. Dopo essere apparsa nelle serie televisive \"Law &amp; Order\", \"The Practice\" e \"Spin City\", la Raver si fa conoscere con l'interpretazione del paramedico Kim Zambrano nella serie \"Squadra emergenza\", a cui prende parte dal 1999 al 2005. \u00c8 divenuta nota al grande pubblico anche grazie all'interpretazione di Audrey Raines nella serie TV \"24\". Nel 2006 ha partecipato con Ben Stiller a \"Una notte al museo\". Alla fine degli anni 2000 \u00e8 stata impegnata nella serie televisiva \"Lipstick Jungle\", vestendo i panni dei Nico Reilly. Dopo la chiusura di questa serie, nel 2009 passa a \"Grey's Anatomy\", dove da allora ricopre ciclicamente il ruolo della dottoressa Teddy Altman. Frattanto, dal 2012 al 2013 interpreta il ruolo ricorrente di Julia Neville nella serie TV \"Revolution\".\nDoppiatrici italiane.\nNelle versioni in italiano dei suoi lavori, Kim Raver \u00e8 stata doppiata da:"}
{"id": "1695648", "revid": "36426", "url": "https://it.wikipedia.org/wiki?curid=1695648", "title": "Abbazia di Passignano", "text": ""}
{"id": "1695649", "revid": "965985", "url": "https://it.wikipedia.org/wiki?curid=1695649", "title": "Wanda Jackson", "text": "Viene considerata la prima cantante donna ad essersi dedicata alla musica rock and roll ed \u00e8 spesso citata come \"Regina del Rockabilly\".\nBiografia.\nOriginaria dell'Oklahoma, inizia da ragazza a cantare ed entra nella band del cantante di musica country Hank Thompson. Nel 1954 ottiene un contratto discografico con la Decca Records e riscuote i suoi primi consensi con il brano \"You Can't Have My Love\", in cui duetta con Billy Gray (1954)- Durante un tour conosce Elvis Presley, con cui ha una breve relazione sentimentale. Con il passaggio alla Capitol Records, avvenuto nel 1956, il suo stile musicale si fa pi\u00f9 vicino al rock and roll. Incide infatti \"Honey Bop\", \"Fujiyama Mama\" (canzone che le permette di intraprendere un tour in Giappone nel 1959) e \"Let's Have a Party\".\nNegli anni '60 ritorna alla musica country con brani come \"Right or Wrong\" (1961), \"In the Middle of a Heartache\" (1961), \"Tears Will Be the Chaser for Your Wine\" (1966) e \"A Woman Lives for Love\" (1970). Nel 1962 incontra Wendell Goodman, che diventa suo marito e manager. Negli anni seguenti incide brani in diverse lingue, ovvero tedesco (grazie all'etichetta tedesca Electrola), giapponese e olandese. Nel 1969 pubblica il suo primo album dal vivo (\"Wanda Jackson in Person\"), registrato durante una performance a Phoenix (Arizona). Il suo album del 1971 \"I've Gotta Sing\" viene prodotto da Larry Butler.\nNegli anni '70, grazie anche alla sua conversione al Cristianesimo, si orienta musicalmente al gospel. Il suo primo progetto gospel \u00e8 \"Praise the Lord\", album del 1972 che vede la partecipazione dei The Oak Ridge Boys. In tal ambito lascia la Capitol nel 1973 (anno in cui esce l'ultimo album per quest'etichetta, ovvero \"Country Keepsakes\"), per accasarsi alla Myrrh Records.\nNel 1984 ritorna ad incidere musica rock per rilanciare la propria carriera con l'album \"Rockabilly Fever\". \u00c8 del 1988 l'album \"Let's Have a Party in Prague\", registrato insieme al musicista ceco Karel Zich.\nNel 1995 pubblica l'album \"Let's Have a Party\". Si tratta di un disco contenente brani gi\u00e0 editi ma riregistrati insieme al gruppo musicale danese The Alligators. Nel 1997 invece pubblica l'album \"The Queen of Rock' a 'Billy\", anche questo con il gruppo The Alligators. Questi dischi vengono diffuso solo per il mercato europeo e non per quello statunitense.\nUn ulteriore slancia alla sua carriera si ha nel 2003, anno in cui viene pubblicato l'album \"Heart Trouble\" (CMH Records), che include collaborazioni con Elvis Costello, The Cramps e Rosie Flores. Nel 2006 la Goldenlane Records pubblica \"I Remember Elvis\", un disco dedicato a Elvis Presley prodotto da Danny B. Harvey (Headcat).\nNel 2009 viene inclusa nella Rock and Roll Hall of Fame.\nNel 2011 pubblica l'album \"The Party Ain't Over\", prodotto da Jack White, cantante dei The White Stripes. L'anno seguente \u00e8 la volta di \"Unfinished Business\", album prodotto da Justin Townes Earle.\nNel 2017 pubblica l'autobiografia \"Every Night is Saturday Night: A Country Girl's Journey to the Rock and Roll Hall of Fame\", coscritta da Scott Bomar.\nNell'agosto 2021 pubblica \"Encore\", un album prodotto da Joan Jett e Kenny Laguna che vede la partecipazione anche di Angaleena Presley, Candi Carpenter e Elle King.\nVita privata.\nNel 1961 si \u00e8 sposata con Wendell Goodman, che \u00e8 stato anche suo manager. Wendell Goodman \u00e8 deceduto nel 2017 all'et\u00e0 di 81 anni. La coppia ha avuto una figlia chiamata Gina nel 1962 ed un figlio, Greg, nel 1964.\nDiscografia.\nRaccolte.\nLista parziale.&lt;br&gt;\nSingoli.\nLista parziale."}
{"id": "1695654", "revid": "124859700", "url": "https://it.wikipedia.org/wiki?curid=1695654", "title": "Orengo", "text": "La famiglia Orengo di Roccasterone \u00e8 una storica casata ligure, di origine provenzale.\nStoria.\nDi parte guelfa, gli Orengo furono costretti a rifugiarsi a Pigna, nelle gole prealpine, per sfuggire ai ghibellini capeggiati dai Doria. Nel 1450 si trasferirono a Ventimiglia sotto la protezione di Casa Savoia, che aiutarono nella difesa della contea di Nizza; il primo che vi si stabil\u00ec fu Ottobono, che nel suo testamento del 1494 erog\u00f2 cospicui lasciti per costruzione di un convento. Furono ascritti al patriziato nizzardo, e nel 1698 Giovanni Angelo fu insignito anche del patriziato romano. Nel 1762 Giovanni Francesco acquis\u00ec la contea di Roccasterone; Papa Clemente XIV concesse a lui e alla sua discendenza il titolo di marchese, con Breve del 29 settembre 1771.\nGli Orengo ebbero sempre parte attiva nella vita di Ventimiglia, esercitando magistratura civile, militare ed ecclesiastica. Molteplici sono le istituzioni di pubblica utilit\u00e0 dovute alla loro iniziativa: nel 1686 Devota Orengo lasciava parte del suo patrimonio per l'istituzione delle scuole classiche; e cos\u00ec pure, il Conservatorio delle Canonichesse Lateranensi, il Convento dei Minori Osservanti, e una cappella nella Cattedrale.\nNumerose le propriet\u00e0 degli Orengo, in cui ospitarono anche Elisabetta Farnese in viaggio per la Spagna, a Ventimiglia Alta, nella piana di Latte e alla Mortola. Una di queste fu acquisita nel 1867 da Sir Thomas Hanbury, che vi realizz\u00f2 i noti giardini."}
{"id": "1695662", "revid": "1875018", "url": "https://it.wikipedia.org/wiki?curid=1695662", "title": "Congresso internazionale di studi fenici e punici", "text": "Il Congresso Internazionale di Studi Fenici e Punici \u00e8 un congresso di archeologia fenicio-punica.\nStoria.\n\u00c8 stato fondato nel 1979 a Roma da Sabatino Moscati, e da allora si \u00e8 tenuto a Roma, a Tunisi, a Cadice, a Palermo, a Lisbona, a Hammamet, a Carbonia e a Oristano con la partecipazione di studiosi francesi, spagnoli, italiani, portoghesi e libanesi."}
{"id": "1695663", "revid": "767487", "url": "https://it.wikipedia.org/wiki?curid=1695663", "title": "Archeologia fenicio-punica", "text": "L'archeologia fenicio-punica (in origine \"antichit\u00e0 puniche\") studia le antiche civilt\u00e0 dei Fenici e dei Cartaginesi. L'ambito di studi di questa disciplina si estende principalmente dalla madrepatria fenicia, prevalentemente in Libano, ma anche in alcuni siti della Siria e d'Israele. Inoltre la materia si occupa di tutte le citt\u00e0 puniche diffusesi nel primo millennio lungo il mar Mediterraneo, soprattutto a Cipro, in Italia (Sicilia e Sardegna in particolare), Malta, Penisola Iberica, Tunisia, Marocco."}
{"id": "1695666", "revid": "120910551", "url": "https://it.wikipedia.org/wiki?curid=1695666", "title": "Movimento per l'estinzione umana volontaria", "text": "Il Movimento per l'estinzione umana volontaria (dall'inglese Voluntary Human Extinction MovemenT, da cui l'acronimo VHEMT pronunciato \"vehement\", ovvero \"veemente\" in italiano) \u00e8 un movimento internazionale che sostiene l'estinzione volontaria della specie umana, ovvero la teoria filosofica dell'antinatalismo.\nCaratteristiche.\nScopo del movimento \u00e8 sensibilizzare l'opinione pubblica sulla necessit\u00e0 dell'estinzione volontaria e pacifica della specie umana come soluzione alla distruzione irreversibile dell'ecosistema terrestre: in questi termini, viene evidenziato come l'\u00abalternativa all'estinzione di milioni di specie vegetali ed animali \u00e8 l'estinzione volontaria di una sola specie: l'Homo sapiens\u2026 la \"nostra\" estinzione\u00bb. Rigettando le frequenti accuse di misantropia, cinismo o sadismo, il VHEMT vuole porre in evidenza questa semplice alternativa umanitaria ai disastri che colpiscono le persone e la biosfera, proponendo una speranza concreta per un futuro sostenibile, sottolineando che \nEssendo un'iniziativa culturale e filosofica, la decisione di far o meno parte del movimento \u00e8 un mero \u00abstato mentale\u00bb, possibile attraverso due approcci:\nIl logo del VHEMT \u00e8 rappresentato dalla lettera V di \"Voluntary\", coperta dall'immagine della Terra, come invito alla diffusione universale delle idee del movimento. La Terra vi \u00e8 rappresentata capovolta, per indicare il ribaltamento del senso comune, la necessit\u00e0 di un cambiamento radicale e la sensazione di angoscia per l'attuale squilibrio ecologico.\nNon esiste un vero e proprio fondatore, ma, in genere, viene riconosciuto come portavoce Les U. Knight, a cui si deve l'aver coniato la sigla che identifica chi abbia maturato questa scelta. Il sito ufficiale del movimento \u00e8 attivo dal luglio del 1996, con traduzioni in 15 lingue. Knight \u00e8 stato spesso intervistato da numerosi media cartacei, radiofonici e televisivi statunitensi come San Francisco Chronicle, Fox News, MSNBC.\nIl settimanale londinese \"The Economist\", in un editoriale molto controverso, ha sostenuto la teoria nell'eventualit\u00e0 di un futuro non prevedibile.\nNel quadro intellettuale di riferimento figurano varie personalit\u00e0 e figure come Paul R. Ehrlich (dell'Optimum Population Trust), David Benatar, Richard Stallman e Serge Latouche.\nLa posizione del VHEMT sulla sterilizzazione obbligatoria.\nPer quanto il Movimento per l'estinzione umana volontaria proponga appunto, gi\u00e0 nel nome stesso, la volontariet\u00e0 e dunque la libera scelta, dell'opzione non procreativa e dell'eventuale intervento chirurgico capace di ottenere questo risultato, considerando dunque la scelta elettiva quella di una persuasione culturale, pure non mancano, in seno al Movimento stesso, frange pi\u00f9 estremiste, disposte a prendere in considerazione anche l'opzione dell'uso della forza (sterilizzazione obbligatoria), per raggiungere il risultato dell'affrancamento della (o dalla) specie.\nSi tratta, allo stato dei fatti, in tutta evidenza, di un puro e utopico esercizio accademico, ma occorre comunque rilevare che, in questo caso, non si potrebbe parlare di eugenetica, cio\u00e8 del fine ideologico di una buona e selettiva generazione, quanto, piuttosto, di agenetica, cio\u00e8 totale assenza di generazione, ci\u00f2 stante la convinzione, da parte del VHEMT stesso, che qualunque generazione umana sarebbe comunque un atto contrario tanto all'essere umano stesso, quanto all'equilibrio ecologico naturale.\nQuest'opzione estrema viene presentata, nel sito del Movimento, accompagnata dall'elencazione dei seguenti \"pro\" e \"contro\":"}
{"id": "1695668", "revid": "125972281", "url": "https://it.wikipedia.org/wiki?curid=1695668", "title": "Alphanim", "text": "Alphanim \u00e8 una casa di produzione di animazione francese, creata nel 1997 da Christian Davin, e sita in Vincennes, Francia. Entrata a far parte del gruppo produttivo Gaumont nel 2007, cambi\u00f2 il suo nome prima in Gaumont Alphanim nel 2009 e successivamente in Gaumont Animation nel 2013."}
{"id": "1695669", "revid": "78273", "url": "https://it.wikipedia.org/wiki?curid=1695669", "title": "VHEMT", "text": ""}
{"id": "1695673", "revid": "461628", "url": "https://it.wikipedia.org/wiki?curid=1695673", "title": "Alberto da Chiatina", "text": "Biografia.\nAlberto nacque nel 1135 a Chiatina, in Val d'Arbia. Prese ben presto la via del sacerdozio nonostante la sua famiglia, che faceva parte della piccola nobilt\u00e0 del luogo, avesse per lui altri progetti. Si fece benvolere dal vescovo e, dopo l'ordinazione sacerdotale del 1163, come primo incarico fu destinato ad una parrocchia importante, quella della pieve di Santa Maria in Pava. Subito si fece apprezzare per le sue doti dialettiche, poco comuni per le parrocchie di campagna e proprio in quella pieve nacque la prima fama di santit\u00e0.\nAll'epoca era imperatore Federico I, il Barbarossa, che era entrato in conflitto con papa Alessandro III, di origini senesi, tanto da nominare un antipapa, Vittore IV, nel 1159. Probabilmente a causa della fedelt\u00e0 di Alberto al papa senese, entr\u00f2 in disaccordo con un membro della nobilt\u00e0 locale e fu costretto a lasciare la pieve di Santa Maria in Pava. Nel 1175 fu quindi destinato alla chiesa senese di Sant'Andrea che si trovava sulla strada di Camollia, il tratto urbano della Via Francigena, nell'attuale via Montanini. Qui rimase fino al 1177, quando papa Alessandro III gli affid\u00f2 l'incarico di Arciprete presso la pieve a Elsa.\nLa pieve era situata a \u201cAelsa\u201d o \u201cAelsae\u201d (l'odierna Gracciano d'Elsa di Colle Val d'Elsa) ed era la diciassettesima tra le settantanove stazioni (\"Mansio\") che sorgevano sulla Via Francigena, tra Roma e la Manica, descritte nell'itinerario di Sigerico di Canterbury. Essa era situata nel territorio della diocesi di Volterra ma dipendeva direttamente dal papato in quanto \u201cnullius Dioecesis\u201d. La pieve doveva essere grande, forse a tre navate, ed era posta in prossimit\u00e0 del guado sull'Elsa, vicino a Le Caldane ed alle Vene, che fornivano acqua all'Elsa in misura sostanziale.\nForse la scelta operata dal papa aveva per\u00f2 dei secondi fini, in quanto da senese, aveva tutto l'interesse ad allargare il controllo di Siena nei territori a nord, pi\u00f9 vicini a Firenze e dalla citt\u00e0 gigliata contesi proprio a Siena. Questo fa comprendere forse meglio anche il perch\u00e9 della particolarit\u00e0 della giurisdizione, alle dirette dipendenze della Santa Sede e non della diocesi di Volterra, competente per territorio della chiesa di Colle, capoluogo valdelsano.\nNella pieve a Elsa, Alberto poteva svolgere le funzioni del vescovo, pur non essendolo e pur non potendo ordinare i sacerdoti. Intanto, nel 1181, muore papa Alessandro III.\nDopo alcuni anni Alberto fu colpito da una grave malattia. La storia ci dice solamente che il suo corpo, immobilizzato, si ricopr\u00ec di piaghe che gli causavano terribili sofferenze. Probabilmente Alberto era rimasto semiparalizzato a causa di un ictus e la lunga immobilit\u00e0 gli avrebbe causato le piaghe da decubito, ma niente di certo \u00e8 dato sapere.\nLe sofferenze di Alberto, che era comunque lucido nella mente, lo spinsero a chiedere al nuovo papa Lucio III la dispensa dall'incarico. La santa Sede per\u00f2 non accett\u00f2 le dimissioni ed invit\u00f2 i Canonici che si erano occupati di Alberto a nominare tra di loro un responsabile pastorale che coadiuvasse l'Arciprete Alberto, confermato nell'incarico.\nLa profonda fede che lo animava gli faceva sopportare il dolore con serenit\u00e0 e la sua fama aumentava come aumentava (per i miracoli che cominciavano a verificarsi) il profumo della sua santit\u00e0, tanto da essere chiamato \u201cSanto Giobbe della Toscana\u201d ed a lui si rivolgevano alti prelati e perfino cardinali, in transito sulla Via Francigena, affinch\u00e9 intercedesse per loro nelle sue preghiere.\nIn quel periodo erano frequenti le incursioni dell'esercito senese contro Colle, alleato di Firenze, e saccheggi e distruzioni si verificavano di frequente. Nel 1191 papa Celestino III autorizz\u00f2 il trasferimento della pievania dalla pieve a Elsa alla chiesa di San Salvatore (la futura cattedrale), posta nel Castello di Colle, anche in considerazione del fatto che Colle si stava notevolmente sviluppando ed accresceva la propria autonomia, fino a diventare libero comune nel 1195.\nAlberto convinse quindi i fedeli a trasferirsi presso il castello di Colle. La scelta operata da Alberto si rivel\u00f2 felice in quanto le truppe senesi, nella prima met\u00e0 del XIII secolo distrussero l'abitato di \u201cAelsae\u201d (Gracciano).\nA Colle Alberto, libero dagli impegni dell'arcipretura, si dedic\u00f2 alla preghiera ed alla venerazione della reliquia del Sacro Chiodo della Crocifissione che era conservato a Colle. Ancora oggi si conservano nel Duomo di Colle Val d'Elsa i guanti con cui Alberto toccava la sacra reliquia.\nIl 17 agosto 1202, all'et\u00e0 di sessantasette anni, Alberto mor\u00ec.\nCulto.\nDopo la morte, numerosi testimoni affermarono d'aver veduto sparire le piaghe dal suo corpo. La notizia dell'evento si sparse in fretta e molti fedeli si recarono a rendergli omaggio ed a chiedere grazie, che si credette fossero numerose.\nLe spoglie furono sepolte, mentre la testa venne conservata in un reliquiario. Solo nel 1618 il corpo di Alberto venne ritrovato e posto nell'altare della cappella dove era conservato il Sacro Chiodo.\nSubito dopo la morte Colle dedic\u00f2 annualmente una celebrazione alla memoria di Alberto. Durante la festa veniva corso anche un palio equestre, con tragitto da Campiglia alla Chiesa di San Salvatore (l'odierno Duomo), che assicurava al vincitore un panno di lana rosso del valore di dieci fiorini.\nIl 19 maggio 1798, papa Pio VI approv\u00f2 la recita dell'ufficio del beato Alberto e l'11 maggio 1865 papa Pio IX approv\u00f2 la messa propria.\nNel 1890 le spoglie del beato furono trasferite nella cattedrale di Colle Val d'Elsa, in una cappella a lui dedicata.\nIl 4 luglio 1962, con decreto della Congregazione dei riti venne confermata l'ufficiatura.\nIl Beato Alberto \u00e8 molto venerato a Colle Val d'Elsa dove \u00e8 compatrono della citt\u00e0 con San Marziale ed a cui \u00e8 stata dedicata la nuova chiesa del popoloso quartiere della Badia.\nLa Chiesa Cattolica lo ricorda tra i beati il 17 agosto."}
{"id": "1695677", "revid": "110157", "url": "https://it.wikipedia.org/wiki?curid=1695677", "title": "Contrasto (poesia)", "text": "Il contrasto \u00e8 un tipo di componimento poetico dialogato, solitamente di argomento amoroso, ma anche morale o civile, che fiorisce nel secolo XIII e non segue una metrica ben definita, quindi spazia dalle ballate ai distici, dalle canzonette alle strofe monorime.\nDiffuso gi\u00e0 nella letteratura latina medioevale con i nomi di \"disputatio\", \"conflictus\", \"altercatio\" e stato quindi successivamente ripreso dalle letterature neolatine coi i nomi di \"bataille\", \"disputation\" in francese, \"disputa\" in spagnolo, \"streitgedicht\" in tedesco.\nIl contrasto, che usa un linguaggio scherzoso-realistico e allegorico-morale, generalmente avviene tra due innamorati, ma anche tra altre persone o cose e anche, come avviene nella poesia a carattere religioso tra il corpo e l'anima, la vita e la morte, Cristo e Satana, due mesi dell'anno, il carnevale e la quaresima, il vino e l'acqua.\nNel contrasto di tipo realistico, in un intrecciarsi di voci che si svolgono di strofa in strofa, alla battuta di un interlocutore segue la replica spesso vivace, simile ad un rinfacciamento, dell'altro.\nSecondo la definizione di \"Contrasto\" che d\u00e0 Carlo Salinari essa \"rientra in un \"genere\" assai diffuso, con una sua particolare tecnica basata sull'invenzione e sul rinfaccio tra i vari personaggi; questi non hanno quindi un reale sviluppo psicologico, ma sono personaggi stereotipati, quasi maschere\".\nTra i contrasti pi\u00f9 noti si ricordano \"Rosa fresca aulentissima\" di Cielo d'Alcamo, il contrasto di Bonvesin de la Riva tra una rosa e una viola, il contrasto di Leonardo Giustinian \"Amante, a sta fredura\" e, nell'ambito della letteratura religiosa-didattica, il contrasto di Jacopone da Todi tra il vivo e il morto.\nIl contrasto decadde dopo il Cinquecento ma se ne rammenta un esempio storico tra le barbare di Carducci nell'ode \"Le due Torri\" composta nel 1889."}
{"id": "1695680", "revid": "767487", "url": "https://it.wikipedia.org/wiki?curid=1695680", "title": "Ercole a New York", "text": "Ercole a New York \u00e8 un film del 1970, diretto da Arthur Allan Seidelman.\nNoto soprattutto per il fatto di essere il primo film interpretato da Arnold Schwarzenegger. Classico esempio di B-movie anni settanta, fu ripescato anni dopo, in questo caso sulla scia del successo di Schwarzenegger (allora, esordiente sullo schermo e accreditato \"Arnold Strong\" a causa del suo cognome impronunciabile) e della moda del culturismo. Fu ridistribuito prima come \"Hercules - The Movie\" (ridotto a 82 minuti) e poi come \"Hercules Goes Bananas\" (75 minuti). Ne fu fatta un'edizione per la TV, aggiungendo 3 minuti.\nTrama.\nErcole, figlio di Zeus, dopo tanti secoli vissuti nell'Olimpo degli Dei, decide di cambiar vita e chiede il permesso al padre di lasciare il Monte Olimpo per andare a vivere tra i mortali.\nZeus si oppone a questa sua decisione ma alla fine, in un eccesso di rabbia, lo manda sulla terra per dimostrargli quanto sia noiosa.\nDopo alcuni strani fenomeni in aria, Ercole si ritrova in mare e viene ripescato da una nave: la ciurma gli offre un lavoro ma Ercole rifiuta.\nLa cosa fa nascere una rissa da cui ne esce vincitore, in quanto chiaramente pi\u00f9 forte. Ercole successivamente si dirige a New York, dove fatica ad abituarsi alla societ\u00e0 moderna; qui fa la conoscenza di un tipo un po' bizzarro chiamato Frittella (Pretzy).\nI due viaggiano insieme per la citt\u00e0: Ercole si trova al centro di alcune situazioni imbarazzanti quando tenta di socializzare con le persone, ma riesce grazie alla sua prestanza e al suo carisma a conoscere delle affascinanti signore.\nPer provare a tirar su qualche soldo Frittella ed Ercole decidono di sfruttare la forza di quest'ultimo e attirano l'attenzione di alcuni allibratori, che gli fanno disputare dei concorsi di sollevamento pesi.\nZeus dall'alto dell'Olimpo vede che Ercole si fa beffa degli Dei e per evitare che la cosa possa creare problemi e dissapori nell'Olimpo lancia un appello a Nemesi per chiedergli di fermare il figlio, ma questi si oppone.\nZeus si rivolge allora a Plutone, chiedendogli di portare Ercole sotto il suo potere per convincerlo a tornare.\nGiunone, moglie di Zeus e matrigna di Ercole, \u00e8 gelosa e infastidita dal fatto di vedere Ercole, che \u00e8 pur sempre un semidio, trattato in quel modo: in accordo con Plutone decide di privare Ercole della sua forza divina, facendolo diventare un comune terrestre.\nCi\u00f2 causa dei problemi ad Ercole perch\u00e9 perde un incontro di sollevamento pesi dove gli scommettitori avevano puntato un sacco di soldi su di lui, convinti che fosse una puntata sicura: ovviamente tutti se la prendono con lui.\nQuando Zeus scopre che i suoi ordini sono stati modificati, egli non pu\u00f2 tollerare che suo figlio venga maltrattato e cos\u00ec gli restituisce la forza.\nErcole, che nel frattempo \u00e8 costretto a nascondersi in un capannone per fuggire alla mafia, si difende e ha la meglio contro i criminali: dopo le varie esperienze fatte tra gli esseri umani e dopo essersi anche innamorato, scappa e ritorna sull'Olimpo tra gli Dei."}
{"id": "1695683", "revid": "122447919", "url": "https://it.wikipedia.org/wiki?curid=1695683", "title": "Jules Jordan", "text": "Biografia.\nJules Jordan entr\u00f2 nell'industria del porno mentre lavorava in una libreria per soli adulti di West Philadelphia, cominciando proprio qui a girare i suoi primi film. Conscio delle limitate risorse economiche disponibili nell'East Coast a disposizione dei film per adulti, decide di spostarsi nel sud della California, precisamente nella San Fernando Valley (conosciuta come Porn Valley) \u00e8 infatti in quest'area che si concentrano le risorse economiche ed umane dell'industria del porno americano, quella che gli addetti ai lavori chiamano semplicemente \"The Business\".\nLavora per produttori quali \"Odyssey Group\", \"Elegant Angel Productions\", \"Pleasure Productions\", \"Rosebud Productions\" ma \u00e8 sotto l'etichetta \"Evil Angel\" di John Stagliano che vengono pubblicati, quelli che vengono considerati i suoi film pi\u00f9 acclamati. Nel 2006, pur continuando a lavorare per i pi\u00f9 importanti distributori, crea la \"Jules Jordan Video Productions\" diventando cos\u00ec anche produttore.\nNel 2007, insieme a John Stagliano, ha ricevuto un risarcimento in un caso di pirateria per la cifra di 17,5 milioni di dollari.\nStile.\nJules Jordan \u00e8 oggi uno dei pi\u00f9 acclamati registi di film per adulti, pluripremiato e spesso imitato, avendo lavorato in una videoteca per soli adulti si rende ben presto conto di ci\u00f2 che il pubblico vuole, porta cos\u00ec agli estremi il genere hard gonzo diventandone uno dei maggiori interpreti. Riprese molto ravvicinate, donne bellissime dalle curve mozzafiato, abiti ed accessori fetish curati nei minimi particolari, caratterizzano le sue pellicole alle quali molto spesso prende parte come attore (quando non lo fa \u00e8 lui stesso a manovrare la telecamera).\nNei suoi film mette in scena performance molto estreme ma senza quel tratto di misoginia che spesso si ritrova nei film del genere gonzo. Le donne nei suoi film certamente indossano collari, catene e partecipano a sfrenate scene di sesso, ma lo fanno sempre con una certa complicit\u00e0 divertita come se fossero in un gioco di ruolo.\nNella sua sterminata produzione (ad oggi pu\u00f2 annoverare pi\u00f9 di 150 film all'attivo) \u00e8 difficile citare qualche film: \"Flesh Hunter\", \"Ass Worship\", \"Feeding Frenzy\" e \"Weapons of Ass Destruction\", tutti film del genere gonzo hanno dato infatti vita a fortunate serie.\nRiconoscimenti.\nVincitore di numerosi premi assegnati durante gli AVN Awards (Gli oscar del porno), pu\u00f2 contare tra i tanti riconoscimenti quello conquistato nel 2008 come miglior regista dell'anno.\nNel 2009 \u00e8 stato nominato membro della XRCO Hall of Fame, nella sezione registi; nel 2011 membro della AVN Hall of Fame."}
{"id": "1695684", "revid": "78273", "url": "https://it.wikipedia.org/wiki?curid=1695684", "title": "Vhemt", "text": ""}
{"id": "1695688", "revid": "297059", "url": "https://it.wikipedia.org/wiki?curid=1695688", "title": "Embolia polmonare massiva", "text": ""}
{"id": "1695692", "revid": "767487", "url": "https://it.wikipedia.org/wiki?curid=1695692", "title": "World Saxophone Quartet", "text": "Il World Saxophone Quartet \u00e8 un gruppo di musicisti jazz nato nel 1977 su invito del sassofonista Kidd Jordan per un concerto a New Orleans.\nIl nucleo iniziale e pi\u00f9 longevo della formazione \u00e8 quello formato da Julius Hemphill (sassofono contralto e soprano, flauto), Oliver Lake (sassofono contralto e soprano), Hamiet Bluiett (sassofono baritono, clarinetto alto), and David Murray (sassofono tenore, clarinetto basso). I primi tre avevano gi\u00e0 lavorato assieme nel Black Artists' Group di St. Louis nel Missouri, (U.S.A.).\nNel 1989 Hemphill, principale compositore e arrangiatore del gruppo, lasci\u00f2 il suo posto a causa di una malattia, e da allora molti sassofonisti si sono succeduti nella formazione, a seconda degli impegni dei restanti membri fondatori. Hanno fatto parte del WSQ, in maniera pi\u00f9 o meno stabile, Henry Threadgill, Arthur Blythe, Eric Person, James Spaulding, Branford Marsalis, John Purcell, Bruce Williams, James Carter, Kidd Jordan, Jorge Sylvester, Jaleel Shaw, Tony Kofi.\nL'impostazione base del gruppo \u00e8 sempre stata quella del quartetto di sassofoni: due contralti, un tenore e un baritono, anche se Bluiett utilizza regolarmente il clarinetto alto e Murray il clarinetto basso. Occasionalmente, inoltre, al quartetto si sono aggiunti il trombettista Jeremy Pelt, il trombonista Craig Harris e svariati tastieristi (Amina Claudine Myers), batteristi (Jack DeJohnette, Max Roach), bassisti acustici (Fred Hopkins) ed elettrici (Jamaladeen Tacuma, Melvin Gibbs) e percussionisti (M'Boom, Mor Thiam) e molti altri strumentisti.\nMolte sono le incisioni del WSQ, realizzate principalmente per l'etichetta italiana Black Saint, la statunitense Nonesuch e la canadese Justin Time."}
{"id": "1695695", "revid": "204012", "url": "https://it.wikipedia.org/wiki?curid=1695695", "title": "Quartana", "text": ""}
{"id": "1695704", "revid": "783900", "url": "https://it.wikipedia.org/wiki?curid=1695704", "title": "Ruggero Zangrandi", "text": "Biografia.\nTrasferitosi a Roma nel 1929, venne iscritto nella sezione B del liceo Torquato Tasso di Roma, dove fu compagno di banco di Vittorio Mussolini - anch'egli appena trasferitosi da Milano con la famiglia - fino alla maturit\u00e0.\nA partire dai primi mesi del 1930 inizi\u00f2 la sua collaborazione con il giornalino scolastico \"La Penna dei Ragazzi\", proseguendo poi per tutti gli anni della scuola; in seguito collabor\u00f2 su altre testate quali \"Fronte Unico\", \"Il B\u00f2\", il \"Corriere del Tirreno\" e \"L'Ora\". Dopo aver fatto parte dei Comitati d'Azione per l'Universalit\u00e0 di Roma, a met\u00e0 degli anni Trenta si allontan\u00f2 sempre di pi\u00f9 dal fascismo per approdare all'antifascismo militante. Il 20 dicembre 1939 fond\u00f2, insieme a Gerardo Zampaglione, Antonio Bernieri ed Esule Sella, il Partito Socialista Rivoluzionario Italiano, che oper\u00f2 brevemente in clandestinit\u00e0 e che nel dopoguerra sarebbe confluito nel Partito Comunista Italiano.\nNello stesso anno vinse, con un racconto dal titolo \"Le due strade\", un concorso indetto dalla rivista \"Cinema\" per un soggetto cinematografico originale, che prevalse su oltre 150 concorrenti, ma poi non fu trasferito in un film. Durante la giornata del 17 giugno 1942, fu arrestato con l'accusa di associazione e propaganda sovversiva e di concorso in spionaggio politico e militare e ristretto nel IV braccio del carcere romano di Regina Coeli, cella n. 411. In seguito alle vicende del 25 luglio - a differenza di altri antifascisti quali Lucio Lombardo Radice, Mario Alicata, Ernesto Rossi e Riccardo Bauer - non venne scarcerato e, all'alba del 26 ottobre 1943, venne preso in consegna dal capitano delle SS Erich Priebke e fatto salire, insieme ad altri detenuti, su un treno diretto in Germania.\nDopo due giorni di viaggio, fu incarcerato a Grossbeeren, una cittadina a sud di Berlino, dove rimase dal 28 ottobre al 10 novembre 1943. Dopo quasi due settimane, lui e i suoi compagni vennero trasferiti a Berlino; nella capitale tedesca fu rinchiuso in due diverse strutture: inizialmente, in un edificio costruito al centro di Alexanderplatz, tra il 10 novembre 1943 e il 29 marzo 1944; successivamente, e in via definitiva, nel carcere di Charlottenburg, per il periodo compreso tra il 29 marzo 1944 e il 16 aprile 1945. Dopo la liberazione visse insieme a pochi compagni di prigionia, peregrinando tra Berlino e un campo di internati russi distante circa venticinque chilometri, ubicato nella cittadina di Wilhelmshagen.\nAgli inizi di maggio, con la conquista russa di Berlino e l'entrata in citt\u00e0 di un ingente numero di soldati, Zangrandi e i suoi compagni furono dislocati nel campo di Biesdorf, a una decina di chilometri da Berlino; da qui vennero trasferiti insieme ad altre persone verso un'altra citt\u00e0 a una sessantina di chilometri da Berlino, F\u00fcrstenwalde, nel cui campo gli internati italiani aspettavano di tornare in Italia. Il 20 luglio Zangrandi e gli altri si diressero verso il campo di Wiesengrund e l\u00ec, inaspettatamente, il 24 luglio vennero fatti partire in direzione Hannover per l'ultima tappa del loro viaggio, un campo vicino alla citt\u00e0 di Braunschweig nella Bassa Sassonia. Ai primi di agosto, dopo un'altra serie di rinvii, dalla stazione di Braunschweig part\u00ec il treno che, attraversando il Passo del Brennero, raggiunse Roma la mattina del 22 agosto 1945.\nQuesta esperienza traumatica della deportazione in Germania \u00e8 raccontata nel libro \"La tradotta del Brennero\" del 1956.\nNel dopoguerra ha svolto l'attivit\u00e0 di giornalista su quotidiani di sinistra, prima nella redazione de \"La Repubblica d'Italia\" - dal gennaio 1947 al novembre 1948 - e poi presso \"Paese Sera\", nel quale curer\u00e0 quotidianamente l'approfondimento politico (con lo pseudonimo di Publio) dalla fine del 1949 alla met\u00e0 del 1970. Ha raccontato la sua parabola umana e politica nel suo \"Il lungo viaggio. Contributo alla storia di una generazione\", pubblicato nel 1948 e, in edizione ampliata e rivista, nel 1962. Rievoc\u00f2 i temi della fuga del re e della mancata difesa di Roma nei suoi lavori degli anni Sessanta, a partire dal volume \"1943: 25 luglio-8 settembre\" del 1964, passando per \"1943: l'8 settembre\" del 1967 e concludendo con l'opera postuma \"L'Italia tradita\", del 1971.\nIl 21 luglio 1964 venne querelato per diffamazione aggravata col mezzo della stampa da Italo Robino, consigliere onorario di Corte di Appello che era stato giudice istruttore nell'Alto Commissariato per la punizione dei delitti fascisti. Il processo, svoltosi nel 1965 presso il Tribunale di Varese, port\u00f2 all'approfondimento giudiziario delle circostanze storiche di quegli avvenimenti e, soprattutto, rese possibile la consultazione dei documenti della \u201cCommissione d'inchiesta per la mancata difesa di Roma\u201d \u2013 istituita dal governo italiano nel 1944 per accertare le cause e le responsabilit\u00e0 in merito agli accadimenti verificatisi tra l'8 e l'11 settembre 1943, rimasti nell'oblio degli scantinati del Ministero della Difesa per oltre vent'anni. Sul finire dell'ottobre 1970 Zangrandi decise di togliersi la vita nella propria abitazione, sparandosi un colpo di pistola alla tempia."}
{"id": "1695706", "revid": "15187494", "url": "https://it.wikipedia.org/wiki?curid=1695706", "title": "Sir Frank Williams", "text": ""}
{"id": "1695720", "revid": "190914", "url": "https://it.wikipedia.org/wiki?curid=1695720", "title": "Marie-Jeanne Roland de la Plati\u00e8re", "text": "Animatrice culturale dei salotti girondini (era nota come \"La Musa dei Girondini\"), dopo la caduta dei girondini, venne arrestata e condannata a morte: condotta alla ghigliottina, passando dinanzi alla statua della Libert\u00e0, avrebbe pronunciato la celebre frase:\nIl marito, che era riuscito a sfuggire alla ghigliottina, si suicid\u00f2 pochi giorni dopo la morte della moglie.\nBiografia.\nAdolescenza.\nMarie-Jeanne Roland nasce in una famiglia appartenente a quella piccola borghesia parigina che svolger\u00e0 un ruolo importante negli avvenimenti della Rivoluzione francese e che la videro come un importante protagonista nella fase moderata.\nSuo padre, Pierre Gatien Phlipon (o Philippon) (1724-1787), era un artigiano che svolgeva il mestiere di incisore al servizio del conte d'Artois. Sua madre mise al mondo sette figli, che morirono in tenera et\u00e0: l'unica sopravvissuta fu Marie-Jeanne, nata il 17 marzo 1754 in rue de la Lanterne a Parigi. Messa a balia nei primi due anni della sua vita, torner\u00e0 nella casa dei genitori, che si erano trasferiti nel Quai de l'Horloge, vicino al Pont Neuf, dove trascorse la sua adolescenza turbata dalle molestie sessuali da parte di un operaio del padre.\nManon mostra grande attitudine per gli studi e a otto anni si appassiona alla lettura delle \"Vite\" di Plutarco, che rimarr\u00e0 uno dei suoi autori preferiti, alla base dei suoi ideali filosofici e politici, basati sulla convinzione che lo Stato esista per il benessere dei suoi cittadini, non per il beneficio di un monarca, e che ogni cittadino condivide la responsabilit\u00e0 nella conduzione della nazione.\nIn et\u00e0 pi\u00f9 matura, legge, rimanendone profondamente influenzata, Bossuet e, soprattutto, Montesquieu, Voltaire e Rousseau. La sua formazione religiosa cattolica \u00e8 stata ispirata dalle opere dal vescovo Jean-Baptiste Massillon (1663-1742) famoso predicatore.\nIn occasione della sua Prima Comunione, entra in una crisi mistica e progetta di darsi alla vita conventuale, entrando nell'ordine delle monache di Notre-Dame il 7 maggio 1765. Qui conosce le sorelle Cannet di Amiens, che la introducono nei salotti letterari della contessa De La Motte e di Madeleine de Puisieux. \nNel 1772, Marie-Jeanne viene colpita dal vaiolo. Nel settembre del 1774, ormai abbandonata l'idea di farsi monaca, trascorre qualche giorno a Versailles nell'appartamento di una cameriera della Delfina, dove matura il suo risentimento nei confronti dell'Ancien R\u00e9gime, che disprezza i borghesi: \u00abUn Re benevolo mi sembra quasi adorabile, ma se prima di venire al mondo mi avessero dato la scelta del governo, avrei scelto, per carattere, una repubblica\u00bb\nIl matrimonio.\nNel 1775, muore Mme Phlipon. Marie-Jeanne soffre molto della perdita della madre, trovando consolazione al suo dolore nella lettura della \"Nouvelle H\u00e9lo\u00efse\" di Rousseau, che da quel momento diventa il suo autore preferito.\nOrmai diciottenne, Marie-Jeanne, che aveva detto di \u00abvolersi cercare un marito filosofo\u00bb, lo trover\u00e0 nel visconte Jean-Marie Roland de la Plati\u00e8re (1734-1793) ispettore delle manifatture della Piccardia. Nel 1768, Roland aveva compiuto lunghi viaggi all'estero e nel 1776 aveva visitato l'Italia per descrivere luoghi sino ad allora poco noti, senza riferirsi alle notizie fornite dai notabili e governanti locali, ma intervistando la popolazione del luogo. Di ritorno in Francia, l'11 gennaio del 1776, ormai quarantaduenne, conosce Marie-Jeanne, che aveva compiuto 22 anni. I due si frequentano sino al 1779, senza che Roland si decida al matrimonio, tanto che Marie-Jeanne scioglie il fidanzamento e si ritira nel convento della \"Congregation\". Qui avverr\u00e0 un incontro decisivo con Roland che sposer\u00e0 la giovane nel febbraio del 1780.\nDopo un soggiorno a Parigi, dove Roland lavora ad una riforma del regolamento commerciale, la coppia si trasferisce ad Amiens, dove nel 1781 nasce la figlia Marie-Th\u00e9r\u00e8se-Eudora. Roland viene incaricato dall'editore Panckoucke di redigere per l'\"Encyclop\u00e9die M\u00e9thodique\" un \"Dictionnaire des Manufactures, Arts et M\u00e9tiers\" a cui lavorer\u00e0 con l'aiuto della moglie.\nLa rivoluzionaria.\nAllo scoppio della Rivoluzione, nel 1789, Mme Roland e suo marito appoggiano con passione la lotta del Terzo Stato. Nel febbraio 1791 Roland, nominato deputato straordinario, e sua moglie soggiornano a Parigi dove partecipano attivamente al dibattito politico. Il salotto di Mme Roland diventa il luogo d'incontro dei deputati e giornalisti di estrema sinistra come Brissot, P\u00e9tion, Fran\u00e7ois Buzot e Robespierre. Dopo la fuga del re a Varennes, Mme Roland si batte affinch\u00e9 Luigi XVI sia sottoposto a processo \u00abla pi\u00f9 grande, la pi\u00f9 giusta delle misure\u00bb.\nMentre Roland viene travolto dagli avvenimenti rivoluzionari - nominato ministro dell'interno sar\u00e0 poi costretto a dimettersi - al punto di progettare un suo ritiro dalla scena politica, la moglie si appassiona sempre di pi\u00f9 agli ideali rivoluzionari, anche se deplora i massacri di settembre: \u00abSe sapeste i spaventosi dettagli delle spedizioni! Le donne brutalmente violentate prima di essere sbranate delle tigri, le budella tagliate, portate a guisa di nastri, le carni umane mangiate sanguinanti!...Voi conoscete il mio entusiasmo per la Rivoluzione, ebbene, me ne vergogno! \u00c8 offuscata da scellerati, \u00e8 diventata insopportabile.\u00bb\nIl processo e la condanna.\nDopo la presa del potere dei sanculotti, con l'instaurazione della Commune insurrezionale a Parigi nell'agosto del 1792 e l'esecuzione del re nel 1793, Roland si dimette dalla Convenzione e si ritira. Marie-Jeanne, che nel frattempo ha confessato al marito la sua relazione con Buzot, viene arrestata il 31 maggio dal Comitato di Salute Pubblica e incarcerata alla prigione dell'Abbaye, da dove invia lettere a deputati e giornalisti, denunciando l'ingiustizia subita e chiedendo di essere processata pubblicamente.\nRiceve in prigione la visita di una sua vecchia amica, Henriette Cannet, che vorrebbe farla evadere scambiandosi i vestiti. Madame Roland rifiuta e prega l'amica di distogliere Buzot e Roland da ogni tentativo di farla evadere. Il 3 ottobre, la Convenzione proclama fuori legge tutti i girondini e Mme Roland, presentendo la sua condanna, cerca di attuare uno sciopero della fame fino alla morte; poi cambia idea, progettando di avvelenarsi clamorosamente durante un'udienza del processo ai girondini ma non riesce a procurarsi il veleno.\nIl 31 ottobre, quando ormai i Girondini sono stati ghigliottinati, Mme Roland \u00abaccusata di cospirazione contro l'unit\u00e0 e l'indivisibilit\u00e0 della Repubblica e di aver cercato di fomentare la guerra civile\u00bb viene trasferita al carcere della Conciergerie.\nViene processata il 1 e il 2 novembre. La sentenza della condanna a morte dell'8 novembre venne eseguita nel pomeriggio dello stesso giorno.\nCos\u00ec viene descritta da un testimone il momento della esecuzione:\nRoland, che si era nascosto a Rouen, alla notizia della morte della moglie, si uccide e dopo qualche tempo, nel 1794, anche Buzot per sfuggire all'arresto si suicider\u00e0.\nLa piccola Eudora, divenuta orfana della madre Marie-Jeanne, viene raccolta da Jacques Antoine Creuz\u00e9-Latouche, deputato alla Convenzione che aveva votato contro la morte del re. Alla morte di questi, nel 1800, Eudora viene allevata dal famoso mineralista e botanico Louis-Augustin Bosc d'Antic, grande ammiratore di Mme Roland, che si innamorer\u00e0 della sua protetta e che sposer\u00e0 invece un altro seguace di sua madre, Pierre L\u00e9on Champagneux.\nMadame Roland venne sepolta in una fossa comune del Cimitero della Madeleine."}
{"id": "1695721", "revid": "43530", "url": "https://it.wikipedia.org/wiki?curid=1695721", "title": "Vittorio Gasman", "text": ""}
{"id": "1695722", "revid": "78273", "url": "https://it.wikipedia.org/wiki?curid=1695722", "title": "Stupratore", "text": ""}
{"id": "1695723", "revid": "6923", "url": "https://it.wikipedia.org/wiki?curid=1695723", "title": "Tempesta meteorica", "text": "Si definisce tempesta meteorica la condizione per la quale uno sciame meteorico presenta un tasso orario zenitale (TOZ), noto anche con il termine anglosassone Zenithal Hourly Rate (ZHR), superiore a 1000.\nLeonidi: la regina delle tempeste meteoriche.\nLe tempeste meteoriche pi\u00f9 spettacolari sono dovute alle Leonidi: esse sono associate alla cometa 55P/Tempel-Tuttle. Quest'ultima ha due caratteristiche da sottolineare.\nLa prima \u00e8 il periodo di circa 33 anni: ci\u00f2 spiega perch\u00e9 lo sciame meteorico si intensifichi appunto con tale periodicit\u00e0 e abbia raggiunto picchi storici nel 1799, 1833, 1866 e 1966.\nLa seconda \u00e8 che essa ruota in senso retrogrado, ossia orario, per un osservatore che guardi dall'alto il sistema solare, a differenza della Terra che ruota con moto diretto, ossia antiorario intorno al Sole: ci\u00f2 comporta che le velocit\u00e0 di Terra e cometa si sommino, incrementando la velocit\u00e0 di impatto dei detriti della cometa, con notevole aumento dello spettacolo offerto.\nLa tempesta del 1833.\nUna delle pi\u00f9 grandi tempeste di tutti i tempi si verific\u00f2 la notte tra il 12 e il 13 novembre del 1833. Alcuni astronomi notarono, subito dopo il tramonto, un insolito numero di meteore nel cielo: ma fu il mattino successivo che dest\u00f2 grande impressione sull'America Nord-orientale. Durante le 4 ore che precedettero l'alba, il cielo si illumin\u00f2 di meteore, stimate in migliaia al minuto, le quali nascevano tutte dalla costellazione del Leone. I giornali dell'epoca riportarono come a nessuno sfugg\u00ec lo spettacolo: se le persone non venivano svegliate dalle esclamazioni di stupore dei vicini, esse lo erano dai lampi di luce proiettati nelle buie stanze da letto dai fireball, come vengono chiamate le meteore con una luminosit\u00e0 superiore a quella dei pianeti e dai bolidi, come vengono chiamati i fireball ancora pi\u00f9 luminosi che spesso esplodono nell'atmosfera.\nUna delle scoperte pi\u00f9 significative della tempesta del 1833 fu l'esatta individuazione del radiante dello sciame meteorico. Era la prima volta che un radiante veniva individuato come un punto ben preciso, piuttosto che come una direzione o addirittura una costellazione.\nLa tempesta del 1866.\nLa tempesta meteorica del 1866 si verific\u00f2 come previsto, con ZHR compresi tra 2000 e 5000 all'ora. Anche nei due anni successivi si verificarono tempeste meteoriche: nel 1867, malgrado il disturbo della Luna sopra l'orizzonte, si contarono fino a 1000 meteore l'ora e anche nel 1868, grazie a un propizio cielo scuro, si raggiunse uno ZHR di 1000.\nIl 19 dicembre 1865, Ernst Wilhelm Tempel scopr\u00ec un oggetto circolare vicino alla stella Beta Ursae Majoris, che fu avvistato anche da Horace Parnell Tuttle il 6 gennaio 1866: si trattava della cometa 55P/Tempel-Tuttle, responsabile delle Leonidi.\nLa tempesta del 1966.\nNel 1899, le attese andarono deluse: Giove aveva interferito con la traiettoria della cometa Tempel-Tuttle, spostandone la scia fuori dalla portata terrestre. Neanche nel 1932-1933 le Leonidi diedero spettacolo. Ma la mattina del 17 novembre del 1966 ci fu il grande ritorno con approssimativamente 50 meteore al secondo per circa un'ora, anche se si trattava principalmente di meteore piuttosto \"pallide\".\nDraconidi.\nLe Draconidi, note anche come Giacobinidi, sono associate alla cometa periodica 21P/Giacobini-Zinner con radiante collocato nella testa della costellazione del Dragone. Esse hanno dato vita a spettacolari tempeste meteoriche nel 1933 e 1946 con migliaia di meteore all'ora.\nAndromedidi.\nLe Andromedidi, note anche come Bielidi, sono associate alla cometa scomparsa 3D/Biela. Quest'ultima \u00e8 famosa perch\u00e9 nel 1846 ricomparve divisa in due pezzi, che nel 1852 ritornarono distanziati fra loro di 2,5 milioni di chilometri per poi andare dispersi.\nEsse fornirono un grande spettacolo nel 1872 e nel 1885, con 3000 e 15000 meteore all'ora rispettivamente."}
{"id": "1695724", "revid": "1573940", "url": "https://it.wikipedia.org/wiki?curid=1695724", "title": "Neophema pulchella", "text": "Il pappagallo turchese (Neophema pulchella ()) \u00e8 una specie di pappagallo del genere \"Neophema\" originario dell'Australia orientale, diffuso dal Queensland sud-orientale, attraverso il Nuovo Galles del Sud, fino al Victoria nord-orientale. Descritto da George Shaw nel 1792, \u00e8 un piccolo pappagallo dalla costituzione leggera lungo circa 20 cm e del peso di 40 g che esibisce un notevole livello di dimorfismo sessuale. Il maschio ha un piumaggio prevalentemente verde, con le regioni inferiori pi\u00f9 giallastre e la faccia di un brillante blu turchese. Le ali sono prevalentemente blu, con le spalline rosse. La femmina possiede generalmente un piumaggio pi\u00f9 scialbo e pi\u00f9 pallido, con petto verde chiaro e addome giallo, ed \u00e8 priva della macchia rossa sulle ali.\nDiffuso nelle praterie e nei boschi aperti dominati da alberi di \"Eucalyptus\" e di \"Callitris\", il pappagallo turchese si nutre prevalentemente di erba, di semi e, occasionalmente, di fiori, frutti e cocciniglie. Nidifica nelle cavit\u00e0 degli alberi di eucalipto. Gran parte del suo \"habitat\" \u00e8 stato alterato e numerosi potenziali siti per la nidificazione sono andati perduti. Di abitudini soprattutto sedentarie, il pappagallo turchese pu\u00f2 compiere in alcuni casi degli spostamenti locali. Le popolazioni sembrano essersi riprese dal grave declino degli inizi del XX secolo. Il pappagallo turchese viene allevato in cattivit\u00e0 dal XIX secolo, e ne esistono diverse variet\u00e0 cromatiche.\nTassonomia.\nBen conosciuto nei dintorni di Sydney gi\u00e0 all'epoca del primo insediamento europeo del 1788, il pappagallo turchese venne descritto da George Shaw con il nome \"Psittacus pulchellus\" nel 1792. Lo studioso lo chiam\u00f2 \"Turquoisine\" a causa della macchia turchese sulla faccia. L'olotipo probabilmente and\u00f2 a finire nella collezione leveriana in Inghilterra, e and\u00f2 perduto quando la collezione venne smantellata e venduta. Nel 1811 il naturalista tedesco Johann Matth\u00e4us Bechstein gli dette il nome scientifico \"Psittacus edwardsii\", sulla base della descrizione fatta nel 1805 da Fran\u00e7ois Levaillant nella sua opera \"Histoire Naturelle des Perroquets\", dove la specie veniva chiamata \"la Perruche Edwards\" in onore del naturalista inglese George Edwards. William Swainson, nella sua opera \"Zoological Illustrations\" del 1823, utilizz\u00f2 il nome coniato da Shaw, sottolineando che era \u00abimpossibile rappresentare questa superba piccola creatura in tutta la sua bellezza\u00bb. Attingendo ai lavori precedenti, Ren\u00e9 Primev\u00e8re Lesson nel 1830 descrisse la specie come \"Lathamus azureus\", utilizzando il termine latino medievale \"azureus\", che significa \u00abblu\u00bb.\nNel 1891 l'ornitologo italiano Tommaso Salvadori istitu\u00ec il nuovo genere \"Neophema\", all'interno del quale classific\u00f2 il pappagallo turchese, che ricevette cos\u00ec il suo attuale nome scientifico. La specie mostra leggere variazioni geografiche, con alcune differenze locali minori per quanto riguarda la quantit\u00e0 di arancio sull'addome. Nel 1915 Gregory Mathews descrisse la sottospecie \"dombrainii\", a partire da esemplari provenienti dal Victoria, sulla base di una maggiore quantit\u00e0 di rosso sulle scapolari; tuttavia, tale distinzione non \u00e8 stata confermata dal successivo confronto con esemplari del Nuovo Galles del Sud e da allora nessuna sottospecie viene pi\u00f9 riconosciuta. Delle sei specie che costituiscono il genere \"Neophema\", \u00e8 quella maggiormente imparentata con il pappagallo pettoscarlatto. Le due forme costituiscono una coppia di specie allopatriche e sono le due uniche specie del genere ad esibire un marcato dimorfismo sessuale, con maschio e femmina che differiscono nella colorazione.\nIn inglese il pappagallo turchese veniva chiamato anche \"chestnut-shouldered parakeet\" (\u00abparrocchetto spallecastane\u00bb), \"chestnut-shouldered grass-parakeet\" (\u00abparrocchetto d'erba spallecastane\u00bb), \"chestnut-shouldered grass-parrot\" (\u00abpappagallo d'erba spallecastane\u00bb), \"chestnut-winged grass-parakeet\" (\u00abparrocchetto d'erba alicastane\u00bb), \"chestnut-winged grass-parrot\" (\u00abpappagallo d'erba alicastane\u00bb) e \"turquoisine grass parrot\" (\u00abpappagallo d'erba turchese\u00bb), nome con il quale \u00e8 noto comunemente in avicoltura. Il nome \"red-shouldered parakeet\" (\u00abparrocchetto spallerosse\u00bb) \u00e8 invece inappropriato, perch\u00e9 era invece un nome alternativo del pappagallo del paradiso.\nDescrizione.\nCon una lunghezza di 20-22 cm e un'apertura alare di 32 cm, il pappagallo turchese \u00e8 un piccolo pappagallo dalla struttura leggera, del peso di circa 40 g. Entrambi i sessi presentano per lo pi\u00f9 la regione superiore verde e quella inferiore gialla. Il maschio ha la faccia di un blu-turchese brillante, pi\u00f9 scuro sul vertice e leggermente pi\u00f9 chiaro su redini, guance e copritrici auricolari. Collo e regioni superiori sono verde erba, cos\u00ec come la coda, che presenta per\u00f2 i margini gialli. L'ala appare di colore blu brillante, con il margine anteriore pi\u00f9 scuro quando \u00e8 tenuta ripiegata; sulla spalla si trova una fascia di colore rosso. Le regioni inferiori sono di colore giallo brillante, leggermente verdognolo su petto e collo. Alcuni maschi possiedono una macchia arancio sull'addome che pu\u00f2 estendersi anche fino al petto. Quando \u00e8 estesa, l'ala appare di colore blu scuro con margine posteriore rosso sulla superficie superiore, e nera con il margine anteriore blu scuro su quella inferiore. Il ramo superiore del becco \u00e8 nero e pu\u00f2 o meno sbiadirsi fino a divenire grigio alla base, mentre il ramo inferiore \u00e8 color crema con il margine boccale grigio. La cera e l'anello perioculare sono grigi, mentre l'iride \u00e8 marrone scura. Zampe e piedi sono grigi.\nDi colore generalmente pi\u00f9 scialbo e pallido, la femmina ha la faccia di un blu pi\u00f9 uniforme e chiaro, con una zona di pelle nuda color crema attorno all'occhio che contrasta nettamente con il colore sgargiante del piumaggio circostante. Essa \u00e8 priva della fascia rossa sulle spalle, e le zone blu sulle spalle appaiono pi\u00f9 scure e meno distinte. La gola e il petto sono di colore verde chiaro e l'addome \u00e8 giallo. Il ramo superiore del becco \u00e8 di colore grigio-marrone chiaro con la punta pi\u00f9 scura, anche se \u00e8 risultato di colore nero in alcune femmine che stavano nidificando. Il ramo inferiore varia dal grigio chiaro fino quasi al bianco. Quando \u00e8 in volo, nella femmina \u00e8 ben evidente un'ampia fascia bianca sul sottoala.\nGli esemplari giovani di entrambi i sessi presentano una minore quantit\u00e0 di blu sulla faccia, che non si estende mai al di l\u00e0 dell'occhio. La colorazione delle regioni superiori appare simile a quello della femmina adulta. Entrambi i sessi possiedono una fascia bianca sul sottoala, che scompare con la maturit\u00e0 nel maschio. Il maschio immaturo ha una macchia rossa sull'ala e pu\u00f2 avere anche delle sfumature arancio sull'addome.\nBiologia.\nI pappagalli turchesi vivono in coppie o in piccoli gruppi composti dai genitori e da alcuni membri della loro prole, anche se al di fuori della stagione riproduttiva possono radunarsi in stormi pi\u00f9 numerosi, che possono comprendere fino a 75 individui, per lo pi\u00f9 di et\u00e0 giovanile. Con l'avvicinarsi della stagione riproduttiva, le coppie si separano da questi stormi. In autunno e in inverno i pappagalli turchesi condividono in genere posatoi comuni. Di notte si appollaiano tra le foglie di alberi come gli eucalipti o le acacie, ad altezze comprese tra 1 e 8 m dal suolo. Durante il giorno si ritirano sugli alberi nei pressi delle aree di foraggiamento. I richiami del pappagallo turchese sono stati poco studiati; questi uccelli emettono un dolce e acuto richiamo di contatto quando si alimentano o sono in volo, mentre il richiamo di allarme \u00e8 stato descritto come un acuto parlottio. I pappagalli turchesi emettono inoltre una sorta di chiacchiericcio quando si sistemano di sera sui loro posatoi.\nRiproduzione.\nIl pappagallo turchese \u00e8 monogamo. Quando corteggia una femmina, il maschio si appollaia su un tronco d'albero e spiega le ali per esibire le sue macchie rosse e blu. Una volta formatasi la coppia, entrambi i partner vanno in cerca di un sito adatto alla nidificazione, che alla fine viene scelto dalla femmina. Siti di nidificazione sono stati segnalati nella fascia di territorio compresa tra il parco nazionale di Girraween, al confine tra Nuovo Galles del Sud e Queensland, a nord, fino alla regione di Wangaratta e Mallacoota nel Victoria, a sud. Questi uccelli utilizzano cavit\u00e0 verticali o quasi verticali di alberi vivi e morti, generalmente eucalipti, come siti di nidificazione. Occasionalmente vengono usati allo scopo anche vecchi paletti da recinzione. Il pappagallo turchese compete per i siti in cui nidificare con altre specie di uccelli, la rosella orientale (\"Platycercus eximius\"), il pappagallo gropparossa (\"Psephotus haematonotus\") e il rampichino bruno (\"Climacteris picumnus\"), dai quali pu\u00f2 anche essere allontanato. L'albero che ospita la cavit\u00e0 \u00e8 spesso situato in un bosco aperto, e la cavit\u00e0 stessa si trova generalmente ad almeno un metro di altezza dal suolo. Durante una ricerca sul campo nel Victoria settentrionale, sono stati registrati nidi con una cavit\u00e0 di ingresso di almeno 10 cm per 6 e una profondit\u00e0 di almeno 50 cm. In altri luoghi la profondit\u00e0 media \u00e8 risultata essere di circa 76 cm.\nLa riproduzione ha luogo durante i mesi caldi dell'anno: le uova vengono infatti deposte nel periodo che va da agosto a gennaio. La covata viene deposta su un letto di segatura o foglie e comprende da due a cinque (raramente fino ad otto) uova di colore bianco lucido e di forma rotonda od ovale, ciascuna delle quali misura generalmente da 21 a 22 mm di lunghezza per 18 mm di larghezza. Le covate deposte agli inizi della stagione riproduttiva tendono ad essere composte da un numero di uova superiore a quello delle covate deposte successivamente e di quelle che si trovano in nidi distanti dai terreni messi a coltura. Le uova vengono deposte a intervalli di due-tre giorni. La cova si protrae per 18-21 giorni. La femmina si dedica da sola alla cova e alla nutrizione dei pulcini durante i loro primi giorni di vita, prima che il maschio inizi ad aiutarla. Essa si allontana dal nido per mangiare e bere due volte al giorno, una nel mattino e l'altra nel pomeriggio. Entrambi i genitori prendono parte alla nutrizione dei pulcini, che hanno una dieta composta prevalentemente da semi e da qualche frutto. I pulcini sono altriciali e nidicoli, cio\u00e8 nascono inermi e ciechi e rimangono nel nido per un lungo periodo. Ricoperti da un piumino bianco-argenteo, hanno una pelle rosa di un grigio-blu pi\u00f9 scuro nella regione attorno all'occhio. Dopo sette giorni dalla schiusa aprono gli occhi, ma gi\u00e0 a sei sono ben ricoperti da un piumino grigio con penne in via di formazione che spuntano dalle ali. A 21 giorni sono quasi completamente ricoperti di penne, e si involano (lasciano il nido) a circa 23 giorni di et\u00e0 in natura e fino a 30 giorni di et\u00e0 in cattivit\u00e0.\nCirca il 56% dei pulcini giunge all'et\u00e0 dell'involo, e in uno studio sul campo effettuato nel Victoria nord-orientale i ricercatori hanno visto che i piccoli giungono all'involo con una media di 2,77 esemplari per nido. Tra i predatori che razziano uova e pulcini vi sono il varano vario (\"Varanus varius\") e la volpe rossa (\"Vulpes vulpes\"). I nidiacei possono inoltre morire per surriscaldamento quando le temperature sono particolarmente elevate, o per annegamento nella cavit\u00e0 del nido dopo forti piogge.\nAlimentazione.\nIl pappagallo turchese si nutre prevalentemente di semi che trova sul terreno, e si aggira in cerca di cibo nelle radure dei boschi aperti, lungo i margini delle foreste e nei pressi di alberi che crescono in aree pi\u00f9 aperte quali i pascoli. Occasionalmente si spinge anche lungo i bordi delle strade e raramente si avventura sui prati. Questi uccelli si alimentano in coppie o in piccoli gruppi che possono comprendere fino a trenta o perfino cinquanta individui. Osservazioni realizzate a Chiltern nel Victoria hanno indicato variazioni stagionali nella dimensione degli stormi, con gruppi di 5-30 esemplari in inverno e di 6-8 in primavera ed estate. La ricerca del cibo ha luogo dalla mattina presto fino al tardo pomeriggio, con una pausa tra mezzogiorno e met\u00e0 pomeriggio. Questi uccelli preferiscono alimentarsi in zone ombreggiate, dove riescono a camuffarsi meglio tra l'erba.\nI semi di piante erbacee e di arbusti costituiscono il nucleo principale della dieta, ma questa specie si nutre anche di foglie, fiori, frutti e cocciniglie. Il pappagallo turchese si nutre dei semi di un gran numero di specie di piante; tra le cose che consuma pi\u00f9 di frequente figurano i frutti di \"Calytrix tetragona\", i semi e i frutti di \"Hibbertia riparia\" e \"Brachyloma daphnoides\", i semi di \"Gonocarpus tetragynus\", di varie specie del genere \"Geranium\", di \"Dianella revoluta\" e di specie di piante erbacee, perfino introdotte come il sonaglino maggiore (\"Briza maxima\") e minore (\"B. minor\"), oltre che di vari membri dei generi \"Danthonia\" e \"Dillwynia\" e di \"Leucopogon microphyllus\". Mangia anche i semi di piante introdotte come il centocchio comune (\"Stellaria media\") e il tarassaco del Capo (\"Arctotheca calendula\"). Tra le sostanze di cui si nutre sono stati segnalati anche il nettare di \"Grevillea alpina\" e le spore di alcuni muschi.\nUna femmina \u00e8 stata vista sistemarsi delle foglie di \"Leptospermum trinervium\" sotto le piume; gli osservatori, tuttavia, non riuscirono ad appurare se facesse cos\u00ec per scoraggiare o per uccidere gli insetti.\nMalattie.\nNel 1966, un paramyxovirus con qualche somiglianza antigenica con la malattia di Newcastle fu isolato dal cervello di un pappagallo turchese nei Paesi Bassi. In quell'anno molte specie da voliera, comprese alcune specie di pappagalli australiani e di altri membri del genere \"Neophema\", mostrarono sintomi neurologici che ricordavano quelli causati dalla malattia di Newcastle. Come altri membri del suo genere, il pappagallo turchese \u00e8 molto sensibile alle infezioni provocate dai paramyxovirus aviari. \u00c8 inoltre una delle molte specie di pappagallo che pu\u00f2 ospitare il nematode \"Ascaridia platyceri\".\nDistribuzione e habitat.\nIl pappagallo turchese \u00e8 diffuso sulle colline ai piedi della Grande Catena Divisoria e nelle aree limitrofe. Il limite settentrionale del suo areale \u00e8 a 26\u00b0 sud, nel Queensland sud-orientale, nei dintorni di Cooloola, Blackbutt e Chinchilla, e si estende verso ovest fino alle vicinanze di St. George. Prima del 1945, la sua presenza era stata segnalata anche pi\u00f9 a nord, lungo il Suttor River e a Mackay. Nel Nuovo Galles del Sud \u00e8 presente in un'ampia fascia di territorio che attraversa le regioni centrali e orientali dello stato, con i suoi confini occidentali delineati dalle localit\u00e0 di Moree, Quambone, Hillston, Narrandera e Deniliquin. Avvistamenti non confermati sono stati segnalati anche nell'estremit\u00e0 occidentale dello stato. Nel Victoria \u00e8 diffuso nelle vicinanze di Wangaratta, nonch\u00e9 nell'East Gippsland e intorno a Mallacoota. Gli avvistamenti segnalati in Australia Meridionale si riferivano probabilmente ad esemplari di pappagallo pettoscarlatto, le cui femmine hanno un aspetto molto simile a quelle di pappagallo turchese.\nIl pappagallo turchese vive nelle savane alberate e nei boschi aperti, specialmente in quelli formati da cipressi nativi (\"Callitris\" sp.) o da eucalipti, specialmente \"Eucalyptus albens\", \"E. melliodora\", \"E. blakelyi\", \"E. polyanthemos\", \"E. macrorhyncha\", \"E. populnea\" o \"E. sideroxylon\", e meno di frequente da alberi di \"Angophora\" nei pressi di Sydney, di \"E. sieberi\" nella riserva naturale di Nadgee, e di eucalipto rosso (\"E. camaldulensis\"), \"E. camphora\" o \"E. microcarpa\" nelle aree aperte pi\u00f9 pianeggianti. All'interno di questo \"habitat\", predilige le creste rocciose o le gole, o le zone di transizione tra \"habitat\" differenti, come quelle tra boschi e praterie oppure campi nelle aree coltivate.\nIl pappagallo turchese \u00e8 considerato una specie sedentaria e non effettua migrazioni, anche se i suoi spostamenti non sono ben conosciuti. In alcune zone questi uccelli sono presenti durante tutto l'anno, anche se si pensa che nel nord del Victoria si spostino verso aree pi\u00f9 aperte al di fuori della stagione riproduttiva. Alcune popolazioni potrebbero essere localmente nomadi, e si sposterebbero da una zona all'altra ove vi sia acqua disponibile.\nConservazione.\nCirca il 90% dei pappagalli turchesi risiede nel Nuovo Galles del Sud. La specie non figura tra le specie minacciate (\"Threatened\") elencate dall'\"Environment Protection and Biodiversity Conservation Act 1999\" del Commonwealth, anche se ne \u00e8 stato proposto l'inserimento tra quelle \u00abquasi minacciate\u00bb (\"Near Threatened\") da Stephen Garnett e Gabriel Crowley nel loro studio del 2000 \"The Action Plan for Australian Birds\" a causa della significativa riduzione del suo areale. Nel corso degli anni il numero di esemplari e l'estensione dell'areale sono variati considerevolmente: ampiamente diffuso in tutta l'Australia orientale, da Mackay a Melbourne, fino agli anni '80 del XIX secolo, il pappagallo turchese scomparve da gran parte del suo areale al punto da essere considerato estinto nel 1915. Nel Queensland la sua presenza non fu mai segnalata nel periodo compreso tra il 1923 e il 1950, mentre nel Victoria non fu mai avvistato tra la met\u00e0 degli anni '80 del XIX secolo e il 1949. Comunque nel Nuovo Galles del Sud, negli anni '30, il numero di esemplari inizi\u00f2 a crescere e gi\u00e0 negli anni '60 la specie aveva nuovamente ripopolato l'East Gippsland. Stimata sui 20.000 esemplari in et\u00e0 riproduttiva nel 2000, si ritiene che da allora la popolazione sia ulteriormente aumentata.\nNuovo Galles del Sud.\nUna volta il pappagallo turchese era comune in tutta la regione di Sydney, e particolarmente numeroso tra le localit\u00e0 di Parramatta and Penrith. Il numero di esemplari diminu\u00ec drasticamente tra il 1875 e il 1895, anche se verso la met\u00e0 del XX secolo ne furono segnalati rari avvistamenti nella regione occidentale di Sydney e sulle Montagne Blu. Il pappagallo turchese veniva catturato per essere venduto come animale da voliera e utilizzato come ripieno per le torte salate. Con lo sviluppo urbano, quasi tutta una parte del suo \"habitat\" preferito, la pianura di Cumberland, a ovest di Sydney, and\u00f2 perduta. Oltre met\u00e0 dei boschi del Nuovo Galles del Sud e l'80% del manto forestale di tutta l'Australia \u00e8 andato perduto, e le chiazze di \"habitat\" rimaste sono molto frammentate. Uno dei fattori principali che minacciano la sopravvivenza della specie \u00e8 la rimozione di alberi maturi di eucalipto, con la conseguente perdita di cavit\u00e0 disponibili per la nidificazione. La specie viene di conseguenza elencata come \u00abvulnerabile\u00bb (\"Vulnerable\") ai termini dell'allegato 2 del \"New South Wales Threatened Species Conservation Act\" del 1995 (TSC Act) a causa della distruzione dell'\"habitat\". Anche gli incendi appiccati volontariamente per favorire la rigenerazione della foresta potrebbero nuocere alla specie, in quanto favoriscono gli arbusti e non l'erba, i cui semi costituiscono il cibo preferito del pappagallo. Un'altra minaccia \u00e8 costituita dai gatti randagi e dalle volpi, in particolar modo per gli esemplari che nidificano ed i giovani.\nVictoria.\nAnche se in passato il pappagallo turchese era comune in tutte le regioni del Victoria occupate dal suo areale, a partire dal 1917 rischi\u00f2 di scomparire dal tutto da questo stato. Tuttavia, negli anni '30 e '40 la popolazione inizi\u00f2 ad aumentare e oggi la specie ha nuovamente occupato tutte le zone del suo areale storico. Sulla lista delle specie di vertebrati minacciati del Victoria stilata nel 2007 questa specie figura come \u00abprossima alla minaccia\u00bb (\"Near Threatened\").\nAvicoltura.\nMolto popolare come uccello da voliera nel XIX secolo, il pappagallo turchese fu tenuto solamente di rado in cattivit\u00e0 tra il 1928 e il 1956, a causa soprattutto dell'alto tasso di infertilit\u00e0 delle uova. Da allora \u00e8 divenuto pi\u00f9 comune e si \u00e8 adattato facilmente alla vita in cattivit\u00e0. \u00c8 una specie tranquilla, a cui piace fare il bagno. Talvolta pu\u00f2 dare vita ad incroci con altri membri del genere \"Neophema\", nel caso condivida con essi la stessa gabbia. Sono stati selezionati esemplari con una macchia arancio sul ventre pi\u00f9 evidente, a partire da esemplari selvatici provenienti dal Nuovo Galles del Sud in cui tale caratteristica \u00e8 pi\u00f9 marcata, e non, come talvolta si pensa, da incroci con il pappagallo pettoscarlatto. Una forma gialla, nella quale il pigmento blu \u00e8 andato perduto e i pigmenti gialli e rossi si sono conservati, comparve per la prima volta in avicoltura negli anni '50. Si tratta di una mutazione recessiva. Altre forme cromatiche che sono state osservate sono quella dalla fronte rossa e quella pezzata (entrambe recessive), e quella giada e oliva (dominante)."}
{"id": "1695726", "revid": "438678", "url": "https://it.wikipedia.org/wiki?curid=1695726", "title": "Personaggi di Little Britain", "text": "Questa voce contiene un elenco dei personaggi presenti nella serie televisiva Little Britain.\nPeter Andre.\nPeter Andre (David Walliams) \u00e8 l'inviato speciale di un telegiornale, viene licenziato dopo aver fatto un bizzarro servizio sulla Famiglia Reale in cui definisce la Regina come \"la numero uno\", dice che il principe Carlo sia \"dotato di poteri magici\" e con una canzone dichiara il suo amore per la principessa Anna.\nIl suo nome \u00e8 un riferimento al cantante famoso nella prima met\u00e0 degli anni novanta.\nAnne.\nAnne (David Walliams) \u00e8 una donna apparentemente ritardata che vive in un istituto dove le si insegna ad essere integrata nella societ\u00e0. Sfortunatamente per il direttore dell'istituto, il dottor Lawrence (interpretato da Matt Lucas), Anne mostra pochi progressi quando le si presenta qualcuno esterno (comincia a toccare il viso a tutti, a leccarlo e a comportarsi in modo molto strano). Si esprime esclusivamente dicendo \"\"Eh-eh-eh\" e varia il tono a seconda della situazione, tranne quando \u00e8 al telefono, infatti durante le conversazioni telefoniche si comporta in modo assolutamente normale.\nAshraf.\nAshraf (Matt Lucas) \u00e8 il commesso indiano di un negozio d'informatica. Appare solo in uno sketch e per risolvere i problemi di computer dei suoi clienti si fa consigliare da un cavallo (in maniera simile a quanto visto nel film \"L'uomo che sussurrava ai cavalli\").\nCarol Beer.\nCarol Beer (David Walliams) lavora in una banca ed ha una stretta relazione col suo computer. Quando i clienti le chiedono se possono aprire un conto o avere un prestito lei digita sul suo computer e poi risponde \"Computer says no\"\" (Il computer dice di no) con un tono decisamente freddo. \u00c8 incapace di provare sentimenti ed empatia verso i suoi clienti, a cui tossisce in faccia senza coprirsi la bocca per farli andare via. Nella terza serie cambia lavoro e la troviamo come agente di viaggi, in una citt\u00e0 immaginaria chiamata \"SpongeBob SquarePants\" (ovvio il riferimento alla nota serie animata), ancora col suo computer. Carol spesso offre strane soluzioni ai clienti, per esempio ad una donna che dopo aver visto \"Il mandolino del capitano Corelli\" aveva intenzione di visitare l'isola di Cefalonia suggerisce un viaggio dove \u00e8 stato girato \"Fuga di mezzanotte\", una stanza nel grattacielo de \"L'inferno di cristallo\", una crociera a bordo della nave de \"L'avventura del Poseidon\" e un viaggio in canoa sul fiume di \"Un tranquillo week-end di paura\". Nell'episodio finale della terza stagione un cliente chiede se ci sia la possibilit\u00e0 di fare un giro del mondo in crociera, in prima classe, con partenza a marzo e ritorno a settembre per un costo di 700 sterline (una richiesta alla quale molti computer potrebbero dire di \"no\"), ma con sorpresa Carol risponde \"\"Computer says yes!\"\" a quel punto per\u00f2 il cliente le risponde con un colpo di tosse.\nLetty Bell.\nLetty Bell (David Walliams) appare solo in uno sketch della terza stagione, anche se originariamente erano pianificate pi\u00f9 apparizioni.\nAppare ossessionata dalle rane, in quanto casa sua \u00e8 tappezzata di soprammobili, disegni e oggetti a forma di rana; ma quando le sue amiche le regalano una rana vera per il suo compleanno Letty impazzisce, inizia a urlare di terrore e uccide la rana a colpi di mattarello. Dopo aver gettato la rana appiattita contro una finestra, Letty afferma alle amiche allibite che le piace molto la carta con cui hanno avvolto il regalo (ovviamente decorata con rane). In un altro sketch la si vede prendere il t\u00e8 con delle sue amiche nel giardino di casa sua (ovviamente decorato con oggetti a forma di rana). Quando per\u00f2 una delle sue amiche dice che ci sono due rane vere nel laghetto, inizia ad urlare nuovamente e cerca di schiacciarle. Non solo ne schiaccer\u00e0 una ma l'altra la uccider\u00e0 addirittura addentandola e tagliandola a met\u00e0.\nLen Boothe.\nLen Boothe (David Walliams) \u00e8 una guida turistica della citt\u00e0 immaginaria di Pove. Appare in un solo sketch della prima stagione, in cui si trova su un autobus turistico e illustra ai turisti le attrazioni della citt\u00e0. Ogni volta che descrive un'attrazione aggiunge una cosa che sua moglie Eileen gli ha fatto in quel luogo per la prima volta. Inizia parlando del loro primo bacio vicino alla chiesa, per poi diventare sempre pi\u00f9 spinto fino a parlare ai turisti della prima volta che hanno fatto sesso anale sul ponte romano. \nBoris.\nBoris (David Walliams) \u00e8 un inquietante babysitter russo che una coppia assume per badare al figlioletto. I genitori sono riluttanti a lasciare il bambino con Boris, ma il russo si rivela un buon babysitter, suonando la balalaica al bambino, mostrandogli \"La corazzata Pot\u00ebmkin\" e giocando con dei pupazzi di Lenin e Stalin.\nAlla fine della serata, quando i genitori sono tornati e Boris se n'\u00e8 andato, il bambino dice le sue prime parole: \"Il compagno Stalin vi saluta!\" (\"Comrade Stalin salutes you!\")\nSir Bernard Chumley.\nSir Bernard Chumley (Matt Lucas), attore teatrale ormai decaduto, si prende cura della sorella Kitty, rimasta vittima di un incidente (di cui il fratello dice di esserne innocente) che le ha tolto l'uso delle gambe. Chumley dichiara la sua innocenza anche quando nessuno glielo chiede. Nella sua prima apparizione Bernard invita a casa sua un giovane attore bisognoso di soldi (interpretato da Christian Coulson) che gira di casa in casa per raggranellare qualche spicciolo. Bernard prova a sedurlo, deducendo cos\u00ec la sua omosessualit\u00e0, dovuto anche al fatto che appese alle pareti di casa sua ha foto di giovani attori. In un altro sketch, riceve la visita della signora che porta i pasti a domicilio e che sta portando la cena a Kitty, alle domande della donna Bernard risponde in prima persona aggiungendo poi \"\"Kitty said (ha detto Kitty)\" o \"she added (ha aggiunto lei)\"\", alla fine dello sketch lo si vede mangiare la cena che era per la sorella. Nel suo ultimo episodio degli impresari delle pompe funebri vengono a casa per prendere Kitty scoprendo poi che in realt\u00e0 non \u00e8 morta, ma lui chiede loro di portala via comunque.\nMr. Cleaves.\nMr. Cleaves (Matt Lucas) \u00e8 un insegnante che veste in abiti tradizionali. Le lezioni di Mr. Cleaves sono alquanto bizzarre, dal momento che chiede ai suoi allievi cose al limite dell'assurdo come trovare la radice quadrata di Braccio di Ferro o Edoardo II diviso Edoardo Enrico V = Perossido di idrogeno. Durante una verifica, pretende l'assoluto silenzio quando poi \u00e8 lui a fare rumore suonando il sax, passando l'aspirapolvere in classe e alla fine sparando dei fuochi d'artificio. Paradossalmente ha difficolt\u00e0 nella lettura. In uno sketch dice di chiamarsi Mr. Cleaves e di insegnare biologia mentre sulla lavagna scrive di chiamarsi Mr. Wells e di insegnare francese.\nKenny Craig.\nKenny Craig Matt Lucas) \u00e8 un ipnotista che usa i suoi poteri per ragioni sciocche e triviali (come battere la madre a Scarabeo usando parole inesistenti convincendola del contrario ipnotizzandola) o per uscire da situazioni complicate (per esempio ha ipnotizzato tutte le persone che hanno assistito ad un incidente dove ha distrutto un'auto). In un episodio ha ipnotizzato un intero pubblico e ha fatto credere loro di aver assistito ad un grande spettacolo quando in realt\u00e0 lui \u00e8 rimasto seduto a leggere un libro per un'ora. Ipnotizza anche la sua fidanzata per copulare o al ristorante le fa cambiare idea su che piatti ordinare, dato che sono troppo costosi (che comunque poi ordina per s\u00e9). Nell'episodio finale della terza stagione, Kenny Craig incontrer\u00e0 il suo \"maestro\", ovvero l'ipnotista Paul McKenna, che sotto ipnosi lo far\u00e0 sentire un fallito e gli ordiner\u00e0 di buttarsi in un cesto dell'immondizia. In quasi tutti gli sketch le persone ipnotizzate in realt\u00e0 stanno al gioco fingendo di essere veramente sotto ipnosi.\nMarjorie Dawes.\nMarjorie Dawes (Matt Lucas) \u00e8 una donna che gestisce un club per la perdita del peso chiamato \"Fat Fighters\" (tradotto in italiano con \"Combattenti della Ciccia\") anche se lei stessa pesa 95\u00a0kg. \u00c8 nota per i suoi modi incredibilmente rozzi e volgari, specialmente nei confronti dei membri del suo club. A volte, viene presa in giro dai membri stessi del suo gruppo (come all'inizio della terza stagione, quando ridono di lei perch\u00e9, al ritorno da una vacanza, si era presa un'insolita abbronzatura arancione). I membri che vediamo sempre partecipare sono Pat, Paul, Tania e Meera, quest'ultima essendo indiana \u00e8 spesso vittima dell'accanimento di Marjorie che le chiede sempre di ripetere quello che dice, facendo intendere che il suo accento non faccia capire le parole che pronuncia. Si accanisce anche su Pat, la pi\u00f9 grassa del gruppo, che deve subire in silenzio le umiliazioni della donna. In un episodio della prima stagione viene rivelato che Marjorie e Paul hanno avuto un rapporto sessuale. Nell'ultimo episodio della terza stagione i \"Combattenti della Ciccia\", stufi del modo dispotico con cui Marjorie li tratta, decidono di disertare in massa il gruppo, dato che non riescono a perdere peso e vengono solamente insultati, lasciando la donna sola.\nIn \"Little Britain U.S.A.\", ossia i personaggi della sitcom che viaggiano negli Stati Uniti d'America, Marjorie si macchier\u00e0 addirittura di oltraggio a pubblico ufficiale, venendo poi arrestata, per aver chiamato l'abbondante sceriffa del paese (che faceva parte del gruppo di terapia) \"Boss Hogg\".\nBubbles DeVere.\nBubbles DeVere (Matt Lucas) \u00e8 una donna obesa e calva (infatti indossa una parrucca) di mezz'et\u00e0 che vive in un centro benessere nonostante sia costantemente assillata dal direttore, il signor Hutton (interpretato da David Walliams) per il pagamento della retta. Gli sketch di questo personaggio sono basati sul fattore shock, visto che Bubbles si denuda (Matt Lucas indossa un costume di lattice) nella speranza, invano, di sedurre Hutton cos\u00ec che possa rinunciare al pagamento del conto che ammonta a oltre 25\u00a0000 sterline. Bubbles parla con uno pseudo accento francese e dichiara che il numero di telefono di Montecarlo del marito \u00e8 123\u00a0456\u00a0789. Dalla terza stagione avr\u00e0 come rivale in amore Desiree, che \u00e8 in luna di miele con il suo ex-marito, proprio nello stesso centro termale.\nDesiree DeVere.\nDesiree DeVere (David Walliams) \u00e8 la nuova moglie dell'ex-marito di Bubbles. Anche lei \u00e8 obesa, anzi \u00e8 pi\u00f9 grassa di Bubbles, \u00e8 calva e appare spesso nuda. \u00c8 stata Miss Botswana e campionessa di equitazione.\nRoman DeVere.\nRoman DeVere (Rob Brydon) \u00e8 il marito di Desiree DeVere, ed ex-marito di Bubbles DeVere. \u00c8 sessualmente attratto dalle donne grasse (infatti la causa della fine del matrimonio con Bubbles \u00e8 stata la perdita di peso) e si eccita a vedere le sue due contendenti obese a lottare tra loro. \nMichael Dinner.\nMichael Dinner (David Walliams) \u00e8 un personaggio che appare sempre seduto al tavolo di un ristorante. In ogni sketch ordina prima dei piatti molto sofisticati e poi qualcosa di banale o molto commerciale (come snacks, patatine o caramelle).\nDudley e Ting Tong.\nDudley (David Walliams) e Ting Tong (Matt Lucas). Dudley Punt \u00e8 un uomo single, che vive nel complesso Mike McShane di Bruise, che ordina una moglie tailandese tramite una rivista. Tuttavia, Ting Tong Macadangdang \u00e8 l'esatto opposto della moglie bella e snella che Dudley aveva ordinato, non \u00e8 molto felice di ci\u00f2, ma quando si tratta di copulare, le permette di stare \"ancora per una notte\". Dudley \u00e8 molto sarcastico ed ha un accento delle Midland occidentali, mentre Ting Tong parla a voce alta e dice di non capire cosa Dudley (che lei chiama \"Mister Dudwey\") le dica. Ting Tong ha diversi segreti: il suo vero nome \u00e8 Tong Ting Macadangdang e non viene da un villaggio chiamato Pong Pong, ma da Tooting (quartiere basso di Londra), si scoprir\u00e0 poi che in realt\u00e0 \u00e8 un kathoey. Come se non bastasse Ting Tong invita tutta la sua famiglia a casa di Dudley trasformandola in un ristorante tailandese e sbattendo il padrone di casa fuori fino alla chiusura.\nNella lingua thai, Ting Tong significa \"fuori di testa\".\nEdicolante ficcanaso.\nL'edicolante ficcanaso \u00e8 un giornalaio indiano interpretato da Matt Lucas. Appare in un solo sketch della seconda stagione, e quando nella sua edicola entra un cliente (David Walliams), l'edicolante inizia a fargli domandine retoriche su tutto ci\u00f2 che prende, ad esempio \"Assetato?\" (\"Thirsty?\") quando prende una bottiglietta d'acqua e \"Affamato?\" (\"Hungry?\") quando sceglie una barretta di cioccolato. I suoi commenti si fanno sempre pi\u00f9 specifici finch\u00e9 alla fine il cliente sceglie una rivista per adulti e l'edicolante chiede \"Ha in programma una sega?\" (\"Planning a wank?\"). Il cliente allora rimette a posto la rivista, paga il resto della merce ed esce imbarazzato.\nMrs. Emery.\nMrs. Emery (David Walliams) \u00e8 una gentile anziana signora molto loquace. La vediamo solitamente mentre si trova in luoghi pubblici come una libreria, un supermercato o un ufficio postale e incontra qualche conoscente con cui inizia a chiacchierare. Durante la conversazione inizia a perdere litri e litri di urina senza che ne accorga e, incurante dell'espressione inorridita di chi ha di fronte, continua a parlare. I suoi sketch hanno subito diverse critiche dall'associazione britannica per la lotta all'incontinenza.\nLinda Flint.\nLinda Flint (David Walliams) \u00e8 una docente universitaria. Nei suoi sketch degli studenti entrano nel suo ufficio per chiederle delle informazioni. Per risolvere i loro problemi Linda chiama un uomo chiamato Martin (che non si vede e non si sente), a quel punto la donna comincia a descrivergli lo studente che ha di fronte, prima dando delle semplici informazioni (come il nome, il colore dei capelli o della pelle, gli abiti che indossa) ma poi la descrizione diventa insultante e derisoria della cultura o l'aspetto dello studente, nonostante nel suo ufficio ci siano diversi oggetti che fanno pensare che sia comunista (come un busto di Lenin e diverse bandiere dell'Unione Sovietica). Usa epiteti come \"ching-chong Chinaman\" per un ragazzo di origini asiatiche, \"Ciccio ciccio Bombo\" (\"Fatty Fatty Boom Boom\") per un ragazzo sovrappeso, \"Ali Bongo\" per un ragazzo indiano, \"Umpa Lumpa\" (\"the Oompa Loompa\") per uno studente affetto da nanismo, \"Lesbica cicciona\" (\"Big fat lesbian\"), \"Magnum, P.I.\" per una ragazza con un po' di baffi o \"Crapa pelata\" (\"Baldy\") per uno studente calvo (interpretato da Matt Lucas) lasciando gli studenti allibiti. Nell'ultimo episodio della terza stagione, tutti gli studenti che ha insultato fanno irruzione nel suo studio minacciandola di sporgere un reclamo ufficiale per come li ha trattati, Linda chiama Martin e definisce gli studenti presenti come \"il cast completo di Fraggle Rock\".\nLa si vedr\u00e0 nuovamente in \"Little Britain U.S.A.\" come segretaria di un'universit\u00e0 americana, ma anche qui comincer\u00e0 ad affibbiare nomignoli piuttosto pesanti agli studenti, come ad esempio \"Ladyboy\" ad uno studente asiatico effeminato, salutandolo con la frase della prostituta Da Nang di \"Full Metal Jacket\" \"Me Loves You Long Time!\" oppure fare \"What You're Talkin' About, Willis!?\" (\"Che cavolo stai dicendo, Willis?\"), la celebre frase dell'attore Gary Coleman in \"Arnold\" (facendo anche l'espressione facciale.), ad uno studente nero e nano.\nIn uno sketch tagliato di \"Little Britain Abroad\" la si vede entrare in un'universit\u00e0 australiana e chiedere informazioni alla sua collega che la tratter\u00e0 esattamente come lei ha trattato tutti gli studenti che le si sono presentati davanti (la chiamer\u00e0 infatti \"The Dried Old Witch\", ovvero \"La Strega Incartapecorita\").\nSir Norman Fry.\nSir Norman Fry (David Walliams) \u00e8 un MP (\"Member of Parliament\") che appare in tre sketch della terza stagione.\nIn ognuno di essi Norman appare fuori dai cancelli di casa sua insieme alla moglie (interpretata da Matt Lucas) e ai due figli, davanti a una troupe televisiva che gli chiede spiegazioni riguardo a presunti scandali sessuali (soprattutto omosessuali) dello stesso Norman Fry.\nIl MP, tentando di difendersi, spiega con termini formali la sua versione dei fatti, finendo per\u00f2 col confermare esattamente quello che i giornalisti gli accusano.\nTerminata la dichiarazione, Fry tenta sempre di baciare la moglie, ma lei ogni volta si ritrae abbastanza infastidita.\nGary e Jason.\nGary (Matt Lucas) e Jason (David Walliams) sono due amici che vanno sempre a fare visita alla nonna di Gary. Jason \u00e8 innamorato follemente della nonna dell'amico. Attraverso espedienti come massaggiarle le spalle o succhiarle gli alluci Jason tenta degli approcci per farci sesso. La cosa inorridisce Gary che manda fuori di casa l'amico. In una puntata Jason va a visitare l'anziana donna dove incontrer\u00e0 la sorella, lui fantastica con le due che si baciano. Nelle scene tagliate del DVD della seconda stagione si vede addirittura Jason copulare con la nonna di Gary, inizialmente questo sketch doveva andare nella serie per la tv ma alla fine sono stati gli stessi Lucas e Walliams ad autocensurarsi tagliandola.\nEdward e Samantha Grant.\nEdward (David Walliams) e Samantha Grant (Helen Coker). Edward Grant \u00e8 un professore di liceo che si \u00e8 sposato con una sua ex allieva, Samantha. Inizialmente il matrimonio non era ben visto dai genitori di Samantha, ma successivamente accettano il fatto che il loro matrimonio sia comune come qualsiasi altro. Tuttavia a volte Edward tratta Samantha come un professore tratterebbe un'alunna, come ad esempio dicendole \"Il campanello \u00e8 un segnale per me, non per te\" quando lei va ad aprire la porta oppure \"hai copiato dal compito di Nigella Lawson!\" quando rivela ai genitori di aver usato una ricetta di Nigella Lawson per il dessert. Anche il giorno di San Valentino non \u00e8 da meno quando Samantha gli consegna un biglietto, Edward prima \u00e8 felice e poi comincia a correggere gli errori ortografici della moglie mettendole pure il voto finale. Nel loro ultimo sketch Edward avvisa Samantha che il giorno seguente sarebbe uscito e che un altro insegnante l'avrebbe coperto.\nEmily Howard.\nEmily Howard (David Walliams), il cui vero nome \u00e8 Eddie Howard, \u00e8 un goffo e poco convincente travestito che nega la sua vera identit\u00e0 di maschio. Invece di vestirsi come una donna moderna, Emily preferisce i boccoli ed i vestiti \"d\u00e9mod\u00e9\" dell'epoca Vittoriana, accompagnati spesso da un ombrellino, in modo da nascondere la propria mascolinit\u00e0. In molti sketch Emily \u00e8 costretta, suo malgrado, dalle circostanze a dare sfoggio del suo comportamento maschile (la si vede riparare una macchina come un meccanico esperto o giocare a calcio, segnare un gol ed esultare) anche se dice a tutti che \u00e8 una vera signora. \u00c8 stata riconosciuta come donna solamente in una occasione durante l'intera serie. La migliore amica di Emily, che si unisce a lei a partire dalla seconda stagione, \u00e8 Florence, un altro travestito, interpretato da Matt Lucas. Nella serie Little Britain USA viene arrestata per furto e si viene a sapere che ha moglie e tre figli.\nIan ed Ian, gli Spacca-Record.\nIan (David Walliams) e Ian (Matt Lucas) alla fine di ogni episodio della prima stagione provano a stabilire un nuovo record del mondo ma senza per\u00f2 riuscirci mai dato che si accorgono di alcuni dettagli solo alla fine. Per esempio provano a battere il record di uomo pi\u00f9 alto del mondo rendendosi conto dopo che mettersi un cilindro altissimo non vale, oppure vogliono stabilire il record per il pi\u00f9 grande bagno di fagioli in scatola accorgendosi poi che hanno bisogno pi\u00f9 di una sola lattina di fagioli per riempire la vasca, oppure dopo aver fatto la torta pi\u00f9 grande del mondo scoprono che il forno non \u00e8 abbastanza grande per cuocerla, o provano a far entrare 16 persone in una Mini, ma dopo solo 4 persone affermano che ne entra solo una piccola.\nDes Kaye.\nDes Kaye (David Walliams) \u00e8 un ex-presentatore di programmi televisivi per bambini che ora lavora in un grande negozio di bricolage. Spesso annoia i colleghi con il suo pupazzo Croc-O-Dile. In una scena tagliata presente nel DVD della prima stagione si vede Des che visita un ospedale pediatrico e stacca la spina di un macchinario per la respirazione di un paziente per collegarci un registratore e far sentire della musica ai bambini. Ce l'ha a morte con i gemelli Bubbles, responsabili, secondo lui, di avergli stroncato la carriera (in realt\u00e0 \u00e8 stato licenziato perch\u00e9 il suo programma era considerato troppo indecente per i bambini).\nKim e Jill.\nKim (David Walliams) e sua figlia Jill (Matt Lucas). Appaiono solo in qualche scena tagliata della seconda stagione. Jill \u00e8 una ragazza viziata e opportunista, che ogni volta si fidanza con un operaio diverso (es. un idraulico, un tecnico di Sky, un giardiniere) e si fa fare un lavoro gratis, per poi mollarlo con frasi stereotipate non appena il lavoro \u00e8 terminato.\nLatymer Crown.\nLatymer Crown (Matt Lucas) non appare nella serie vera e propria, ma solo nell'episodio pilota della BBC. Si tratta di un massaggiatore indiano che lavora in un centro benessere, e quando massaggia i suoi clienti tenta di rilassarli descrivendogli scenari catastrofici e tutt'altro che rilassanti, come una mandria di bisonti che devasta un villaggio o dei ragazzi che pestano un vecchio, e poi gridandogli una ninna nanna per farlo addormentare.\nLiz e Clive.\nLiz (David Walliams) e Clive (Matt Lucas) sono una coppia di mezza et\u00e0 che spesso va a mangiare in un ristorante cinese. Quando sono seduti al tavolo Liz inizia a vantarsi e ripetere in continuazione ad alta voce (in modo che tutto il locale la possa sentire) che lei \u00e8 stata la damigella d'onore di Mollie Sugden al suo matrimonio, cosa che fa irritare molto Clive, specialmente quando in uno sketch Liz gli impedisce di parlare con un uomo che ha conosciuto Paul McCartney. Nell'ultimo episodio della prima stagione Mollie Sudgen entra nel ristorante, Clive va a salutare la donna ma questa nega di conoscere Liz, dicendo che la sua amica Helen era l'unica damigella d'onore, a questo punto Liz la uccide tirandole un coltello nella schiena.\nLou e Andy.\nLou (David Walliams) e Andy (Matt Lucas). Lou (nome completo Louis Bob Todd) \u00e8 un ragazzo gentile, generoso e molto paziente. Passa il suo tempo libero prendendosi cura del suo amico Andy, che finge di avere bisogno della sedia a rotelle. Ha un \"look\" tipicamente anni ottanta, infatti lo vediamo indossare spesso scarpe da ginnastica, pantaloni di una tuta, T-shirt con frasi come \"I ran the World\" o \"Frankie Says RELAX - Don't do it\" e una giacca di pelle grigia con le maniche tirate su fino ai gomiti. Parla con un sottile accento dell'East London e ha un difetto nel pronunciare la S. Andy (nome completo Andrew Pipkin) \u00e8 bisbetico, lunatico, molto grasso, pigro, apparentemente poco intelligente e non ha rispetto per le altre persone. A prima vista sembrerebbe una persona ritardata, ma questo potrebbe essere considerato come la manifestazione della sua ignoranza e la corruzione dalla sua psiche dovuta al fatto di guardare troppa televisione. Veste in modo sciatto e ha un forte accento di Liverpool. Andy ha sempre delle richieste molto strane per Lou (spesso le domanda ripetutamente) ma poi rifiuta tutto una volta che queste vengono soddisfatte.\nTuttavia, Andy considera Lou come il suo migliore amico ed \u00e8 dotato di una forza sovrumana: in un episodio, infatti, riesce a stendere addirittura un maestro di judo con un pugno; in un altro ancora, in un parcheggio, Andy riesce a ribaltare persino una macchina che non permetteva a Lou di uscire.\nNell'ultimo episodio della terza stagione, Lou deve recarsi all'Isola di Wight per il funerale di sua madre e lascia Andy nelle mani di una badante anziana e severa che tratta Andy in modo ben diverso da come faceva Lou, ad esempio costringendolo ad aiutarla a pulire, cantando cori militari invece di fargli guardare la TV, e costringendolo a spingersi da solo la sedia a rotelle. Andy, stufo delle angherie della donna, la spinge gi\u00f9 da una scogliera dove lei l'aveva portato in gita. \nAlla fine si vede Andy a casa, davanti alla TV, e si sente Lou che lo chiama dicendo di essere tornato. Andy, visibilmente felice, si alza per andare ad accoglierlo, ma poi si ricorda del suo \"handicap\" e torna a sedersi sulla sedia, per poi continuare a comportarsi con Lou come se nulla fosse.\nWalliams e Lucas hanno affermato che i nomi dei personaggi derivano da un loro sketch giovanile in cui interpretavano Lou Reed e Andy Warhol.\nSebastian Love.\nSebastian Love (David Walliams) \u00e8 l'aiutante del Primo Ministro inglese; ha un atteggiamento molto effeminato ed \u00e8 innamorato del suo capo. Tremendamente geloso di chiunque possa avere l'attenzione del Primo Ministro, Sebastian fa di tutto per ricever attenzioni. Spesso si trova \"accidentalmente\" in esplicite posizioni sessuali col suo capo, che solitamente \u00e8 molto tollerante verso queste avance. Sebastian \u00e8 anche molto protettivo nei confronti del Primo Ministro quando viene attaccato dalla stampa, per esempio in un episodio il Primo Ministro viene deriso dall'opposizione per il suo aspetto, per difenderlo Sebastian irrompe nel parlamento cantando \"Beautiful\" (una canzone di Christina Aguilera). Sebastian crede che i suoi sentimenti siano ricambiati e a volte seduce altri uomini per ingelosire il suo capo. Nell'ultimo episodio della seconda stagione avr\u00e0 l'occasione di dargli un lungo, tenero ed appassionato bacio. Nella successiva serie Little Britain USA viene eletto primo ministro del Regno Unito e si innamora del presidente degli Stati Uniti.\nDr. Lowe.\nIl Dr. Lowe (David Walliams) \u00e8 uno psichiatra apparso solo in un paio di sketch. Si dimostra inizialmente comprensivo nei confronti dei suoi pazienti, per poi afferrare il telefono appena questi escono e raccontare a tutti i segreti confidatigli.\nMaggie e Judy.\nMaggie Blackamoor (David Walliams) e Judy Pike (Matt Lucas) sono due signore della media borghesia inglese che partecipano a diversi eventi di volontariato. Anche se all'apparenza possono sembrare buone e tolleranti, a Maggie basta sapere che qualcosa che ha mangiato sia stata fatta da qualcuno che non sia di razza bianca, eterosessuale o con una fissa dimora che la donna comincia a vomitare copiosamente verso tutto e tutti, mentre Judy guarda lo spettacolo inorridita. Nella terza stagione le vediamo protagoniste in diversi luoghi come tipiche fiere paesane o eventi organizzati da chiese, in un episodio vomita addirittura il rene che le era stato trapiantato dopo aver saputo che il nome della donatrice \u00e8 \"Mrs. Banerjee\". Nella serie \"Little Britain Abroad\", vanno in Italia e si baciano ma appena Maggie capisce che si tratta di una comportamento lesbico vomita. Durante il viaggio Maggie fa a Judy da guida turistica per il Paese parlando per\u00f2 delle gesta di Benito Mussolini invece che delle bellezze della penisola.\nMr. Mann.\nMr. Mann (David Walliams) \u00e8 il cliente che entra sempre nel negozio gestito da Roy. Ha delle richieste molto ridicole e specifiche (per esempio il dipinto di un cavallo deluso). A volte capita che il negoziante trovi quello che cerca ma poi Mr Mann aggiunge un ulteriore dettaglio. In \"Little Britain Abroad\", approder\u00e0 in Marocco e trover\u00e0 il corrispettivo marocchino di Roy che, infastidito dalla presenza di Mr. Mann, alla fine lo caccia in malomodo dal negozio.\nL'unica volta che Roy ha esattamente quello che Mann cerca \u00e8 quando lui chiede un disco di James Last che suona con il banjo i successi di Nelly Furtado con un'immagine in copertina di James con le mani aperte che mostra le stigmate.\nSally Markham.\nSally Markham (Matt Lucas) \u00e8 una ricca e famosa scrittrice di romanzi rosa. La sua segretaria Miss Grace (interpretata da David Walliams) batte a macchina i suoi racconti mentre Sally Markham li detta sdraiata sul divano mangiando dolci o accarezzando il suo Bichon Fris\u00e9. I racconti di Sally sono sempre troppo corti per arrivare al minimo richiesto, quindi lei decide di finirli con un \"bla bla bla\", leggendo l'intera Bibbia o mettendo dialoghi presi dalla radio. Veste abiti color rosa sgargiante.\nIl personaggio si ispira alla scrittrice Barbara Cartland.\nApril May e Neville Maddox.\nApril May (David Walliams) e Neville Maddox (Matt Lucas) sono due giovani infermieri volontari che vanno in giro con delle borse mediche che contengono, invece di medicine e oggetti medici, mentine di varie marche.\nNei loro sketch intervengono quando qualcuno si sente male facendogli ingurgitare vari tipi di mentine a seconda del tipo di malore accusato dal paziente. Solitamente \u00e8 April che d\u00e0 le istruzioni mentre Neville le obbedisce dubbioso.\nAppaiono in un solo sketch nella serie vera e propria, e in alcune scene tagliate. In una di queste, che dovrebbe decretare la fine della loro \"carriera\", vengono giudicati da una commissione di medici per le loro negligenze, ma April riesce a dare la colpa a Neville scambiando la sua borsa con quella dell'amico, contenente veri attrezzi da pronto soccorso.\nApril e Neville fanno due brevi camei nei primi due sketch di Dennis Waterman, dove sono tra le persone che osservano un mimo fuori dal palazzo dove si trova l'ufficio di Jeremy Rent.\nRay McCooney.\nRay McCooney (David Walliams) \u00e8 uno strano proprietario scozzese di un albergo che si atteggia e parla come un personaggio fantasy. Per rispondere alla domande dei clienti utilizza indovinelli, \"incantesimi\" e un flauto piccolo (intenzionalmente doppiato fuori sincronia) che chiama \"piccolillo\". Usa dei nomi molto strani per oggetti di uso comune, ad esempio definisce la radio una \"scatola parlante che fa rumore\" ed \u00e8 accompagnato da due assistenti nani che chiama \"i suoi folletti\".\nDenver Mills.\nDenver Mills (David Walliams) \u00e8 un ex atleta olimpico che ha vinto la medaglia d'argento nei 400 metri alle Olimpiadi di Los Angeles 1984 e ora fa l'oratore. Solo che i suoi discorsi sono molto politicamente scorretti ed offensivi. Ad esempio, ad un raduno della polizia, dice: \u201c\u2026forse essere un atleta olimpico non \u00e8 cos\u00ec diverso dall'essere un agente di polizia. In primis, entrambi facciamo pratica rincorrendo i neri\u201d. In un episodio apprende che in un incontro di persone affette da lebbra non avrebbe dovuto fare solo un discorso ma anche abbracciarli cos\u00ec si getta dall'auto in corsa.\nMyfanwy.\nMyfanwy (Ruth Jones) gestisce il pub di Llanddewi Brefi ed \u00e8 la migliore amica di Daffyd Thomas, spesso gli serve un drink di Bacardi e Coca (\"Bacardi and Coke\"). Per Myfanwy, Daffyd \u00e8 come una sorta di fratello e per questo si preoccupa di cercargli un fidanzato gay, al punto di chiudere il pub per organizzare una serata gay per lui (che si riveler\u00e0 un fallimento totale visto che Daffyd caccia letteralmente a calci i gay dal pub). Negli episodi successivi si scopre che Myfanwy \u00e8 lesbica e che si sta per sposare con una donna di nome Rhiannon.\nIl Narratore.\nIl narratore (Tom Baker) apre ogni episodio esclamando \"Britain! Britain! Britain!\". Non lo si vede mai ma lo si sente parlare tra uno sketch e l'altro in modo molto ridicolo, al limite dell'assurdo, ad esempio dicendo \"manca un quarto a Gino Ginelli\" o dichiarando cose senza senso come \"noi abbiamo inventato i gatti\" o \"la Grande muraglia cinese \u00e8 britannica\". Durante gli sketch di Marjorie Daws esprime il suo disprezzo per le persone grasse chiamandole \"parassiti\" ed esprimendo il suo desiderio che vengano arrestati. Conclude ogni episodio salutando il pubblico storpiando \"goodbye\" (per esempio \"good-tie\").\nSpesso afferma cose assurde su se stesso, come di essere stato papa e di essere nato senza genitali.\nSandra e Ralph Patterson.\nRalph, che si pronuncia \"Raif\" (Adam Donkin), \u00e8 un bambino attore con poco talento. Sandra (David Walliams) \u00e8 la madre ed \u00e8 molto decisa nel far ottenere delle parti al figlio, tanto da pretendere che venga scelto perch\u00e9 \u00e8 il suo compleanno, perch\u00e9 sta morendo o addirittura minaccian di denunciare i direttori del casting di aver molestato sessualmente il bambino. Ad ogni provino per\u00f2 Ralph non viene preso, Sandra perde il controllo e se la prende con chiunque le sia a fianco, figlio compreso.\nPianista.\nIl pianista (David Walliams), di cui non si conosce il nome, suona all'immaginario teatro \"Uncle Albert Hall \"(nome basato sul brano Uncle Albert/Admiral Halsey di Paul e Linda McCartney). Durante i suoi saggi, interrompe la suonata all'improvviso per dire o fare cose irrilevanti, come controllare dove ha appoggiato le borse della spesa, leggere gli SMS o chiedere a qualcuno del pubblico a che ora chiuda Sainsbury's. Dopo aver concluso queste faccende, ricomincia a suonare come se nulla fosse.\nA suonare i brani usati in questi sketch era in realt\u00e0 Simon Callaghan, allora studente del Royal College of Music, ora pianista professionista.\nHarvey Pincher.\nHarvey Pincher (David Walliams) \u00e8 un ragazzo di circa 25 anni appartenente all'alta societ\u00e0 e sta per sposarsi con Jane. Gli sketch vedono protagonisti i membri delle due famiglie che si conoscono. Nonostante sia adulto Harvey chiede sempre alla madre con insistenza la \"pappa\" (ovvero il latte materno) lasciando esterrefatti ogni volta le persone presenti nella stanza. In un episodio della serie \"Little Britan U.S.A.\" lo si vedr\u00e0 addirittura pronto per essere cambiato di pannolino dal padre.\nVicky Pollard.\nVicky (Matt Lucas) \u00e8 una ragazzina odiosa e scontrosa, vive in un paese chiamato Darkley Noone (che nella realt\u00e0 non esiste). Quando le viene posta una domanda qualsiasi lei comincia a parlare, molto velocemente e con un forte accento di Bristol, di pettegolezzi su persone che non hanno nulla a che fare con la domanda posta. Indossa sempre una tuta rosa della Kappa. Sembra che non sia consapevole del suo aspetto grottesco credendosi attraente. Odia il fumo eccetto nei luoghi dove \u00e8 proibito, per esempio in alcuni episodi la si vede fumare su un autobus e in una piscina. Ha 12 figli, alcuni dei quali appaiono vestiti proprio come lei. Nell'arco delle tre stagioni, tra le altre cose, viene accusata di furto, rimane incinta, baratta il figlio con un CD dei Westlife, viene mandata in un carcere minorile, dopo essere stata assunta come babysitter d\u00e0 una festa sfrenata nella casa durante l'assenza dei genitori e cercato di fare soldi con una finta lotteria. Vicky ha una controparte che si chiama Jackie Hayes (interpretata da David Walliams).\nIl personaggio di Vicky Pollard, uno dei pi\u00f9 celebri della serie, \u00e8 una parodia di un certo tipo di ragazzini (detti \"chav\") che vivono nell'area sud-occidentale dell'Inghilterra che hanno ispirato Matt Lucas quando frequentava l'universit\u00e0 di Bristol.\nDoug Ramsay.\nDoug Ramsay (Matt Lucas) \u00e8 l'insegnante a un centro di riabilitazione per tossicodipendenti. Appare in un solo sketch della seconda stagione, dove impedisce di andarsene a una donna che affermava di trovarsi al corso sbagliato.\nIn uno sketch tagliato dimostra di non sapere niente sulla droga e di non esserne mai stato dipendente.\nUna versione pi\u00f9 educata di Doug appare in uno sketch tagliato di Peter Andre nella prima stagione.\nFlorence Rose.\nFlorence (Matt Lucas) \u00e8 un travestito amico di Emily. Come travestito \u00e8 molto meno convincente di Emily dato che porta i baffi. Nell'ultimo episodio della terza stagione si scopre che il suo vero nome \u00e8 Fred ed \u00e8 sposato.\nRoy.\nRoy (Matt Lucas) \u00e8 il proprietario del negozio (che in ogni episodio cambia il tipo di merce venduta, per esempio libri, dischi o giocattoli) dove Mr Mann entra per fare i suoi acquisti. Sua moglie Margaret lo aiuta dandogli delle indicazioni dove trovare gli strani articoli richiesti dal cliente, non appare mai in video ma si sente la sua voce (interpretata da Stirling Gallacher).\nMichael Stevens.\nMichael Stevens (Anthony Head) \u00e8 il Primo ministro inglese, Sebastian Love \u00e8 il suo assistente. Nella penultima puntata della terza stagione dichiara di essere innamorato di Gregory (un altro assistente del Primo ministro), del quale Sebastian \u00e8 gelosissimo.\nDaffyd Thomas.\nDaffyd Thomas (Matt Lucas) vive a Llanddewi Brefi, un piccolissimo paese del Galles, ed \u00e8 un giovane omosessuale dichiarato. Indossa sempre abiti di PVC o lattice e passa la maggior parte del tempo libero nel pub gestito dalla sua migliore amica Myfanwy che cerca di trovargli dei partner i quali per\u00f2 vengono sempre rifiutati o insultati. Infatti nonostante spesso dichiari orgogliosamente di essere l'unico gay del paese (\"I'm the only gay in the village\") in realt\u00e0 c'\u00e8 una grossa comunit\u00e0 gay, egli per\u00f2 non accetta la cosa e credendo di essere vittima di omofobia spesso accusa le persone che gli parlano di essere omofobi (\"Homophobe!\").\nIn un episodio lo si vedr\u00e0 fare addirittura da inviato speciale per il giornale del paese, la \"Llanddewi Brefi Gazette\", incaricato di fare un'intervista ad Elton John. Finita l'intervista, Daffyd gli chiede informazioni sul paese in cui John \u00e8 nato e dice che un giorno vorrebbe andarci perch\u00e9 ha dei paesaggi incantevoli.\nElton John per\u00f2 non \u00e8 d'accordo e cerca di dissuaderlo dicendogli che non \u00e8 consigliabile che lui vada. Quando Daffyd gli chiede come mai, Elton John lo guarda male e gli risponde: \"I'm the only gay in that village!\".\nDennis Waterman.\nDennis Waterman (David Walliams) \u00e8 un attore di dimensioni davvero minute che non ottiene mai una parte a causa della insistenza nel voler scrivere e cantare la sigla del programma o dell'opera teatrale, causando anche il disappunto del suo agente Jeremy Rent (interpretato da Matt Lucas)."}
{"id": "1695727", "revid": "729019", "url": "https://it.wikipedia.org/wiki?curid=1695727", "title": "Fanna (Palau)", "text": "Fanna (o Fana) \u00e8 un'isola delle Palau, nell'Oceano Pacifico, nello Stato di Sonsorol. L'isola, che costituisce amministrativamente una municipalit\u00e0 (con a capo Mariano Carlos) pur non avendo una popolazione stabile n\u00e9 edifici, costituisce, insieme all'isola di Sonsorol le \"Sonsorol Islands\".\nGeografia.\nFanna \u00e8 un'isola quasi circolare, con un diametro di circa 350\u00a0m, circondata da una barriera corallina che si estende da 160 a 480\u00a0m in off-shore.\nL'isola si trova a 1,6\u00a0km a nord di Sonsorol, con la quale forma le \"Sonsorol Islands\".\nL'isola presenta una rigogliosa vegetazione, rappresentata essenzialmente da palme da cocco ed altri alberi.\n\u00c8 abitata dal Pipistrello della Frutta delle Marianne (\"Pteropus mariannus\")."}
{"id": "1695728", "revid": "33277", "url": "https://it.wikipedia.org/wiki?curid=1695728", "title": "Madame Roland", "text": ""}
{"id": "1695732", "revid": "33277", "url": "https://it.wikipedia.org/wiki?curid=1695732", "title": "Louis-Antoine-L\u00e9on Saint-Just", "text": ""}
{"id": "1695739", "revid": "1718925", "url": "https://it.wikipedia.org/wiki?curid=1695739", "title": "Terry Richardson", "text": "Ha realizzato campagne pubblicitarie per Marc Jacobs, Aldo, Supreme, Sisley, Tom Ford e Yves Saint Laurent, tra gli altri, e ha anche lavorato per riviste come Rolling Stone, GQ, Vogue, Vanity Fair, Harper's Bazaar, i-D e Vice.\nDal 2001, Richardson \u00e8 stato accusato da diverse modelle di aggressioni e sfruttamento sessuale durante i servizi di moda . Nel 2017, marchi e riviste che avevano collaborato con Richardson in passato hanno interrotto i rapporti lavorativi . Nel gennaio 2018, \u00e8 stato riferito che Richardson \u00e8 sotto inchiesta dalla polizia di New York City in relazione a molteplici accuse di aggressione sessuale .\nBiografia.\nCresciuto tra Hollywood e Ojai, in California, \u00e8 figlio del famoso fotografo Bob Richardson. Dopo una carriera musicale durata 5 anni nel gruppo punk-rock\" The Invisible Government\", comincia ad appassionarsi di fotografia, prima facendo da assistente a Tony Kent, poi mettendosi in proprio.\nCarriera.\nHa realizzato controverse e molto spesso censurate campagne di moda per il gruppo fiorentino Gucci, Marc Jacobs, Levi's, Miu Miu, Louis Vuitton, Pirelli, Hugo Boss, Anna Molinari, Costume National, Tom Ford, Diesel, Tommy Hilfiger, Yves Saint Laurent, Supreme NYC e soprattutto Sisley e per riviste come \"GQ\", \"Vogue\", \"Interview\", \"Harper's Bazaar\", \"The Face\", \"Penthouse\", \"Sports Illustrated\", \"Vanity Fair\", \"Arena Homme\", \"Playboy\", \"Vice\" e \"Rolling Stone\".\nTra i tanti personaggi immortalati dal suo obiettivo troviamo Madonna, Kate Moss, Matthew Gray Gubler, Vincent Gallo, Sharon Stone, Juliette Lewis, Leonardo DiCaprio, Macaulay Culkin, Tom Ford, Eva Riccobono, Mickey Rourke, Pink (cantante), Amy Winehouse, Marc Jacobs, Lil' Kim, Chlo\u00eb Sevigny, Nicolas Cage, Catherine Deneuve, Tony Ward, Lenny Kravitz, Dennis Hopper, Karl Lagerfeld, Jessica Alba, Jared Leto, Lana Del Rey, Lady Gaga, Britney Spears, Kate Upton, Miley Cyrus, Rihanna, Sky Ferreira e Naya Rivera.\nLa fotografia di Terry Richardson \u00e8 nota per il suo stile provocatorio e trasgressivo. Molto spesso autobiografico e narcisista, il suo lavoro \u00e8 considerato di rilievo nell'ambito della fotografia contemporanea, come Nan Goldin e Wolfgang Tillmans. Tra le sue influenze artistiche c'erano Larry Clark, Helmut Newton, Diane Arbus e Robert Frank.\nNel 2010 \u00e8 il fotografo del Calendario Pirelli; per l'occasione sceglie la \"location\" di Bahia, regione del Brasile. Il suo lavoro subisce qualche critica dovuta alla scelta del nudo: per la prima volta dopo decenni, infatti, tornano modelle senza veli su \"The Cal\". Nello stesso anno, inoltre, partecipa alle registrazioni del video musicale di \"Hurricane\" dei Thirty Seconds to Mars. Nel 2011 immortala Lady Gaga per il libro \"Lady Gaga x Terry Richardson\".\nVita privata.\nAll'epoca della sua nascita, suo padre Bob era fra i pi\u00f9 pagati e controversi fotografi nell'ambiente della moda ma si ritrov\u00f2 successivamente a vivere da senzatetto nelle strade di Los Angeles a causa di problemi con le droghe e di attacchi di schizofrenia. Solo grazie all'aiuto di un amico, a 60 anni si trasfer\u00ec a New York dove ricominci\u00f2 ad insegnare e a fotografare. Terry Richardson \u00e8 stato sposato con la modella Nikki Uberti. Successivamente ha avuto una relazione con la top model e attrice canadese Shalom Harlow."}
{"id": "1695748", "revid": "729019", "url": "https://it.wikipedia.org/wiki?curid=1695748", "title": "Pulo Anna", "text": "Pulo Anna \u00e8 un'isola delle Palau, nell'Oceano Pacifico, nello Stato di Sonsorol. L'isola costituisce amministrativamente l'omonima municipalit\u00e0.\nGeografia.\nPulo Anna \u00e8 un'isola dalla forma quasi ellittica e misura 800\u00a0m da nord-est a sud-ovest, ed \u00e8 larga pi\u00f9 di 550\u00a0m. Il villaggio di Puro si trova sulla costa nord-occidentale. L'isola \u00e8 circondata da una barriera corallina, circa 460\u00a0m in off-shore."}
{"id": "1695749", "revid": "174925", "url": "https://it.wikipedia.org/wiki?curid=1695749", "title": "Ludi Megalesi", "text": ""}
{"id": "1695750", "revid": "729019", "url": "https://it.wikipedia.org/wiki?curid=1695750", "title": "Merir", "text": "Merir \u00e8 un'isola delle Palau, nell'Oceano Pacifico, nello Stato di Sonsorol. L'isola costituisce amministrativamente l'omonima municipalit\u00e0.\nGeografia.\nMerir \u00e8 un'isola dalla forma allungata. \u00c8 lunga 2,2\u00a0km da nord a sud, per 600\u00a0m di larghezza. Il villaggio di Melieli, dove si trova una stazione radio, si trova sulla costa nord-occidentale. L'isola \u00e8 circondata da una barriera corallina, che si estende dai 1.100\u00a0m circa in off-shore, nel lato sud, ai 160\u00a0m nel lato nord."}
{"id": "1695752", "revid": "6923", "url": "https://it.wikipedia.org/wiki?curid=1695752", "title": "Sonsorol (isola)", "text": "Sonsorol (o Dongosaro) \u00e8 un'isola delle Palau, nell'Oceano Pacifico, nello Stato di Sonsorol. L'isola, che costituisce amministrativamente l'omonima municipalit\u00e0, costituisce, insieme all'isola di Fanna le \"Sonsorol Islands\".\nGeografia.\nSonsorol \u00e8 lunga circa 2\u00a0km e larga circa 890\u00a0m ed \u00e8 circondata da una barriera corallina, che si estende da 160 a 480\u00a0m in \"offshore\". Il villaggio di Dongosaro, capitale dello Stato, si trova sulla costa occidentale.\nL'isola si trova a 1,6\u00a0km a sud di Fanna, con la quale forma le \"Sonsorol Islands\" (Isole Sonsorol).\nEssa presenta una rigogliosa vegetazione, rappresentata principalmente da palme da cocco ed altri alberi.\n\u00c8 abitata dal Pipistrello della Frutta delle Marianne (\"Pteropus mariannus\")."}
{"id": "1695758", "revid": "339392", "url": "https://it.wikipedia.org/wiki?curid=1695758", "title": "Posilac", "text": ""}
{"id": "1695762", "revid": "43530", "url": "https://it.wikipedia.org/wiki?curid=1695762", "title": "Steroidi anabolizzanti", "text": ""}
{"id": "1695764", "revid": "287204", "url": "https://it.wikipedia.org/wiki?curid=1695764", "title": "CdTe", "text": ""}
{"id": "1695765", "revid": "172", "url": "https://it.wikipedia.org/wiki?curid=1695765", "title": "Geometria degli scacchi", "text": ""}
{"id": "1695766", "revid": "86599", "url": "https://it.wikipedia.org/wiki?curid=1695766", "title": "Teorema degli incrementi finiti", "text": ""}
{"id": "1695767", "revid": "1573940", "url": "https://it.wikipedia.org/wiki?curid=1695767", "title": "Macroveliidae", "text": "Macroveliidae , \u00e8 una famiglia di insetti acquaioli appartenente all'ordine dei Rincoti Eterotteri (Gerromorpha). \nInsetti di piccole dimensioni, al massimo di 5 mm di lunghezza, come altri Gerromorfi vivono per lo pi\u00f9 sulle sponde di specchi d'acqua, da cui il nome inglese di \"shore bugs\". Hanno tarsi composti da tre segmenti con unghie apicali.\nLa posizione sistematica non \u00e8 pienamente condivisa. Diverse fonti inseriscono la famiglia all'interno della superfamiglia Hydrometroidea sulla base delle ricerche filogenetiche di ANDERSEN, tuttavia \u00e8 citata in letteratura anche l'inserimento negli Hebroidea oppure, secondo gli schemi tradizionali, nei Gerroidea.\nLa famiglia comprende i soli generi \"Macrovelia\" e \"Oravelia\", a cui farebbero capo, complessivamente, poche specie ."}
{"id": "1695768", "revid": "1305772", "url": "https://it.wikipedia.org/wiki?curid=1695768", "title": "Ivanov", "text": ""}
{"id": "1695769", "revid": "1305772", "url": "https://it.wikipedia.org/wiki?curid=1695769", "title": "Ivanovo", "text": ""}
{"id": "1695772", "revid": "56620", "url": "https://it.wikipedia.org/wiki?curid=1695772", "title": "Christian Friedrich von Gl\u00fcck", "text": "Dopo essersi formato negli studi giuridici all'Universit\u00e0 di Halle, ottenne il dottorato il 14 aprile 1777. A partire dal 1784 tenne lezioni all'Universit\u00e0 di Erlangen.\nLa sua fama di insigne giurista \u00e8 dovuta principalmente al \"Ausf\u00fchrliche Erl\u00e4uterung der Pandekten\" (Erlangen 1790-1830, 34 vol.)."}
{"id": "1695773", "revid": "1873017", "url": "https://it.wikipedia.org/wiki?curid=1695773", "title": "Campionati europei di karate 1988", "text": "La 23\u00aa edizione del campionato europeo di karate si \u00e8 svolta a Genova nel 1988. Hanno preso parte alla competizione 350 karateka provenienti da 22 paesi."}
{"id": "1695774", "revid": "1873017", "url": "https://it.wikipedia.org/wiki?curid=1695774", "title": "Campionati europei di karate 1987", "text": "La 22\u00aa edizione del campionato europeo di karate si \u00e8 disputata a Glasgow nel 1987. Hanno preso parte alla competizione 310 karateka provenienti da 21 paesi."}
{"id": "1695775", "revid": "1305772", "url": "https://it.wikipedia.org/wiki?curid=1695775", "title": "Contea di Stephens", "text": "Contea di Stephens o Stephens County \u00e8 la denominazione delle seguenti contee degli Stati Uniti:"}
{"id": "1695777", "revid": "1305772", "url": "https://it.wikipedia.org/wiki?curid=1695777", "title": "Contea di Stewart", "text": "Contea di Stewart o Stewart County \u00e8 la denominazione delle seguenti contee degli Stati Uniti:"}
{"id": "1695778", "revid": "773636", "url": "https://it.wikipedia.org/wiki?curid=1695778", "title": "Ivanova", "text": "indica inoltre "}
{"id": "1695780", "revid": "1305772", "url": "https://it.wikipedia.org/wiki?curid=1695780", "title": "Contea di Talbot", "text": "Contea di Talbot o Talbot County \u00e8 la denominazione delle seguenti contee degli Stati Uniti:"}
{"id": "1695781", "revid": "28592", "url": "https://it.wikipedia.org/wiki?curid=1695781", "title": "Bulgara", "text": ""}
{"id": "1695782", "revid": "109790316", "url": "https://it.wikipedia.org/wiki?curid=1695782", "title": "Gilgamesh (serie animata)", "text": ", \u00e8 un anime televisivo di 26 episodi realizzato da Group TAC sulla base di una storia di Sh\u014dtar\u014d Ishinomori, trasmesso negli anni 2003 e 2004 da Kansai Telecasting Corporation. La serie in seguito \u00e8 stata doppiata in inglese e distribuita anche negli Stati Uniti. Tutte le musiche sono state composte da Kaoru Wada.\nTrama.\nRacconta la storia di un gruppo di scienziati che per qualche motivo misterioso scompare. L'unica superstite affronta con alcuni soggetti dotati di poteri ESP degli strani esseri che si trasformano in mostri. I figli del capo degli scienziati vengono presi di mira da entrambe le organizzazioni perch\u00e9 sembra che possano essere l'ago della bilancia. Oltre a loro esiste anche un altro gruppo di soldati modificati che cerca di combattere coloro che minacciano il mondo. Il Gilgamesh del titolo \u00e8 riferito a 10 cloni nati grazie agli esperimenti del redivivo scienziato padre dei due gemelli protagonisti della storia."}
{"id": "1695783", "revid": "1305772", "url": "https://it.wikipedia.org/wiki?curid=1695783", "title": "Contea di Terrell", "text": "Contea di Terrell o Terrell County \u00e8 la denominazione delle seguenti contee degli Stati Uniti:"}
{"id": "1695786", "revid": "1305772", "url": "https://it.wikipedia.org/wiki?curid=1695786", "title": "Contea di Thomas", "text": "Contea di Thomas o Thomas County \u00e8 la denominazione delle seguenti contee degli Stati Uniti:"}
{"id": "1695788", "revid": "1305772", "url": "https://it.wikipedia.org/wiki?curid=1695788", "title": "Contea di Walker", "text": "Contea di Walker o Walker County \u00e8 la denominazione delle seguenti contee degli Stati Uniti:"}
{"id": "1695789", "revid": "28592", "url": "https://it.wikipedia.org/wiki?curid=1695789", "title": "Conservatorio N. A. Rimski-Korsakow di San Pietroburgo", "text": ""}
{"id": "1695790", "revid": "339392", "url": "https://it.wikipedia.org/wiki?curid=1695790", "title": "Conservatorio Reale di musica di Milano", "text": ""}
{"id": "1695791", "revid": "125977860", "url": "https://it.wikipedia.org/wiki?curid=1695791", "title": "Baki the Grappler", "text": " \n \n \u00e8 un manga di Keisuke Itagaki. \u00c8 stato pubblicato sulla rivista \"Weekly Sh\u014dnen Champion\" dal 1991 al 1999, contando 42 volumi. Da tale opera sono stati tratti tre sequel: , iniziato nel 1999 e terminato nel 2005, , iniziato nel 2005 e finito nel 2012, e .\nIn seguito sono state tratte tre adattamenti anime delle prime 3 serie: la prima uscita nel 2001, la seconda nel 2018 e la terza nel 2021 la quale \u00e8 ancora in corso. La serie \u00e8 approdata anche fuori dal Giappone, grazie a Manga Entertainment, arrivando in Australia e nel Regno Unito.\nNel 2000 \u00e8 uscito in Giappone un videogioco per PlayStation 2 ispirato al manga intitolato \"\". Nel 2003 ne \u00e8 uscito un altro, per il mercato europeo, intitolato \"Fighting Fury\".\nTrama.\nBaki Hanma, un ragazzo apparentemente manipolato dalla madre Emi Akezawa, cerca di farsi strada nel mondo della lotta da strada. Dopo che la madre viene uccisa da suo padre Yujiro, considerato l'essere pi\u00f9 forte di tutto il pianeta, Baki si pone un solo obiettivo nella vita: sconfiggerlo.\nLa seconda serie continua la trama della prima, dove viene organizzato il pi\u00f9 grande torneo di arti marziali di tutti i tempi: il torneo, che non ha limiti di tempo a causa del grandissimo numero di partecipanti, ammette ogni disciplina, che dovr\u00e0 ammettere ciascuna un solo rappresentante, e il vincitore avr\u00e0 l'onore di sfidare Yujiro."}
{"id": "1695793", "revid": "1305772", "url": "https://it.wikipedia.org/wiki?curid=1695793", "title": "Contea di Webster", "text": "Contea di Webster o Webster County \u00e8 la denominazione delle seguenti contee degli Stati Uniti:"}
{"id": "1695796", "revid": "1305772", "url": "https://it.wikipedia.org/wiki?curid=1695796", "title": "Contea di Wilcox", "text": "Contea di Wilcox o Wilcox County \u00e8 la denominazione delle seguenti contee degli Stati Uniti:"}
{"id": "1695797", "revid": "1305772", "url": "https://it.wikipedia.org/wiki?curid=1695797", "title": "Contea di Wilkes", "text": "Contea di Wilkes o Wilkes County \u00e8 la denominazione delle seguenti contee degli Stati Uniti:"}
{"id": "1695799", "revid": "1305772", "url": "https://it.wikipedia.org/wiki?curid=1695799", "title": "Contea di Wilkinson", "text": "Contea di Wilkinson o Wilkinson County \u00e8 la denominazione delle seguenti contee degli Stati Uniti:"}
{"id": "1695800", "revid": "1305772", "url": "https://it.wikipedia.org/wiki?curid=1695800", "title": "Contea di Worth", "text": "Contea di Worth o Worth County \u00e8 la denominazione delle seguenti contee degli Stati Uniti:"}
{"id": "1695803", "revid": "1573940", "url": "https://it.wikipedia.org/wiki?curid=1695803", "title": "Contea di Bear Lake (Idaho)", "text": ""}
{"id": "1695806", "revid": "287204", "url": "https://it.wikipedia.org/wiki?curid=1695806", "title": "Isabella d\u2019Inghilterra", "text": ""}
{"id": "1695813", "revid": "1305772", "url": "https://it.wikipedia.org/wiki?curid=1695813", "title": "Contea di Allen", "text": "Contea di Allen o Allen County \u00e8 la denominazione delle seguenti contee degli Stati Uniti:"}
{"id": "1695814", "revid": "729019", "url": "https://it.wikipedia.org/wiki?curid=1695814", "title": "Gentile da Leonessa", "text": "Biografia.\nNato a Sant'Angelo in Trigillo, frazione di Leonessa, ora in provincia di Rieti, in realt\u00e0 il suo vero nome era Gentile Colantonio Beccarini Brunori. Assunse il nome della citt\u00e0 natale come cognome di guerra.\nEra stato compagno d'armi del Gattamelata, alle dipendenze di Ceccolo Broglia, signore di Assisi. Successivamente nel 1410 il Gattamelata aveva sposato la sorella di Gentile, il quale fece carriera sulla scia del cognato, grande condottiero.\nGentile da Leonessa si mise in luce combattendo nelle Marche contro Niccol\u00f2 Piccinino, poi pass\u00f2 sotto il servizio della Repubblica di Venezia e rivel\u00f2 buone doti di condottiero combattendo contro Francesco Sforza.\nNel 1451 venne nominato Capitano Generale delle forze veneziane. La carica era contesa da tre condottieri: Bartolomeo Colleoni, Niccol\u00f2 Piccinino e Gentile da Leonessa. Alla fine fu scelto quest'ultimo, grazie alla parentela e alla sua abilit\u00e0 nel manovrare le amicizie. Inimicatosi pertanto il Colleoni, mor\u00ec combattendo contro di lui a Manerbio, presso Brescia il 19 aprile 1453; fu sepolto nella chiesa di Sant'Alessandro a Brescia i cui lavori di restauro aveva lui stesso sovvenzionato pochi mesi prima."}
{"id": "1695815", "revid": "1573940", "url": "https://it.wikipedia.org/wiki?curid=1695815", "title": "Contea di Bartholomew (Indiana)", "text": ""}
{"id": "1695816", "revid": "1573940", "url": "https://it.wikipedia.org/wiki?curid=1695816", "title": "Contea di Blackford (Indiana)", "text": ""}
{"id": "1695821", "revid": "1305772", "url": "https://it.wikipedia.org/wiki?curid=1695821", "title": "Contea di Daviess", "text": "Contea di Daviess o Daviess County \u00e8 la denominazione delle seguenti contee degli Stati Uniti:"}
{"id": "1695822", "revid": "267975", "url": "https://it.wikipedia.org/wiki?curid=1695822", "title": "Giorgio di Brunswick L\u00fcneburg", "text": "Figlio di Guglielmo duca di Brunswick-L\u00fcneburg (1535-1592) e di Dorotea di Danimarca (1546-1617), a sua volta figlia di re Cristiano III di Danimarca.\nNella divisione ereditaria dei suoi ducati avvenuta nel 1635, Giorgio di Brunswick L\u00fcneburg ricevette i principati di Calenberg e di Gottinga.\nAppena diventato duca spost\u00f2 la nuova capitale ad Hannover. Spos\u00f2 nel 1617 la figlia del langravio dell'Assia Darmstadt Anna Eleonora dalla quale ebbe cinque figli che riuscirono a diventare adulti. L'ultimo di questi Ernesto Augusto, Elettore di Brunswick-L\u00fcneburg (1629-1698), fu il padre del futuro re d'Inghilterra Giorgio I.\nPartecip\u00f2 con proprie truppe nell'ala protestante alla guerra dei trent'anni. Prese parte insieme all'esercito svedese alla Battaglia di Oldendorf del 1633.\nAlla sua morte gli succedette il figlio Cristiano Luigi."}
{"id": "1695824", "revid": "15756", "url": "https://it.wikipedia.org/wiki?curid=1695824", "title": "Etemenanki", "text": "L'Etemenanki (in sumerico \ud808\udc8d\ud808\udefc\ud808\udc2d\ud808\udda0 \"\u00c9-temen-an-ki\", ossia \"casa delle fondamenta del cielo e della terra\" o anche \"pietra angolare del cielo e della terra\u201d) era la principale ziqqurat della citt\u00e0 di Babilonia, nell'antica Mesopotamia (oggi Iraq). Insieme alla vicina \"Esagila\", poco pi\u00f9 a sud della ziqqurat, costituiva il centro religioso principale della citt\u00e0 e di tutta l'area circostante.\nEdificio.\nLa struttura era costituita da mattoni cotti smaltati, e dunque colorati: a causa dell'alto valore della sua copertura, sub\u00ec innumerevoli saccheggi. L'attuale ricostruzione si basa sulla descrizione riportata dal greco Erodoto (\"Storie\" I, 181) intorno al 460 a.C., e da ci\u00f2 che viene tramandato dalla \"tavola dell'Esagila\". Secondo questi testi l'Etemenanki aveva una pianta di forma quadrata, la cui misura dei lati (di 91,5 metri) corrispondeva probabilmente alla stessa altezza; sulla sommit\u00e0 della torre si trovava il santuario del dio Marduk, anche se all'interno vi erano le statue di altre divinit\u00e0. Sempre nell'edificio centrale era conservato anche il letto delle nozze sacre, di due metri di lato per poco pi\u00f9 del doppio. La sua altezza complessiva era di circa novanta metri, costituita da sette gradoni con altezza decrescente; secondo Erodoto vi era anche una rampa elicoidale per l'accesso, ma le testimonianze archeologiche mostrano che in realt\u00e0 vi si doveva trovare una rampa perpendicolare, probabilmente come nella ziqqurat di Ur.\nStoria.\nSecondo alcuni testi sarebbe stato il celebre Hammurabi a costruire inizialmente l'edificio nel II millennio a.C., e secoli dopo l'assiro Sennacherib nel 689 a.C. l'avrebbe raso al suolo, nell'intento di distruggere definitivamente la citt\u00e0 di Babilonia e i suoi monumenti. Suo figlio Esarhaddon ricostru\u00ec l'edificio, come fece anche il suo successore Assurbanipal. L'attuale forma dell'Etemenanki si deve al re caldeo Nabopolassar, che non riusc\u00ec per\u00f2 a concluderne il restauro e lasci\u00f2 incompiuta la costruzione: questi furono probabilmente i tentativi di ricostruire la Torre di Babele. Il restauro prosegu\u00ec col figlio Nabucodonosor II (VI secolo a.C.), che restaur\u00f2 l'edificio grazie ai proventi delle sue conquiste in Assiria."}
{"id": "1695827", "revid": "1573940", "url": "https://it.wikipedia.org/wiki?curid=1695827", "title": "Contea di Dearborn (Indiana)", "text": ""}
{"id": "1695828", "revid": "20654", "url": "https://it.wikipedia.org/wiki?curid=1695828", "title": "Prelatura territoriale di Huar\u00ed", "text": ""}
{"id": "1695831", "revid": "1305772", "url": "https://it.wikipedia.org/wiki?curid=1695831", "title": "Contea di Delaware", "text": "Contea di Delaware o Delaware County \u00e8 il nome di diverse contee degli Stati Uniti d'America:"}
{"id": "1695835", "revid": "1573940", "url": "https://it.wikipedia.org/wiki?curid=1695835", "title": "Contea di Dubois (Indiana)", "text": ""}
{"id": "1695842", "revid": "1573940", "url": "https://it.wikipedia.org/wiki?curid=1695842", "title": "Contea di Elkhart (Indiana)", "text": ""}
{"id": "1695844", "revid": "666668", "url": "https://it.wikipedia.org/wiki?curid=1695844", "title": "CONCACAF Futsal Championship 2008", "text": "Il quarto CONCACAF Futsal Championship, disputatosi dal 2 all'8 giugno 2008 a Citt\u00e0 del Guatemala in Guatemala, viene considerato il quarto campionato continentale del nord e centro America per formazioni nazionali di calcio a 5.\nIl torneo avr\u00e0 validit\u00e0 anche come fase di qualificazione al campionato del mondo previsto per lo stesso anno in Brasile: le finaliste del torneo e la vincente della finale per il terzo e quarto posto saranno qualificate alla rassegna iridata come rappresentanti della CONCACAF. Nella fase di prequalificazione svolta a Trinidad e Tobago, sono presenti sei formazioni divise in due gironi, le prime di ogni girone si qualificheranno al tabellone principale.\nPrequalificazioni - Caribbean Futsal Championship.\nIl torneo di prequalificazione svoltosi a Trinidad e Tobago, presso il \"Canedo Hall in the Centre of Excellence\" di Port of Spain, ha avuto validita anche come campionato caraibico. I padroni di casa di si sono riconfermati per la seconda volta campioni dei Caraibi, guadagnando assieme alla finalista l'accesso al tabellone principale del Campionato continentale CONCACAF.\nFase finale.\nSulla fase finale, alle conferme della nazionale statunitense e di quella cubana si sono aggiunte le interessanti novit\u00e0 di Panama e dei padroni di casa del Guatemala. I panamensi hanno raggiunto la semifinale imbattuti, pareggiando con gli Stati Uniti campioni in carica, e con la nazionale costaricana durante la prima giornata in una gara assolutamente spettacolare che i panamensi conducevano 5-1 a fine primo tempo, per poi trovarsi sotto 6-5 a pochi minuti dalla fine. Il Guatemala ha sfruttato il fattore casalingo e la compilazione del calendario che gli ha consentito di giocare l'ultima gara di qualificazione gi\u00e0 sapendo il risultato del Messico diretto concorrente, contro Trinidad e Tobago. Il pareggio per 3-3 con Cuba ha consentito ad entrambe di passare il turno e di giocare le semifinali di sabato 7 giugno.\nNelle semifinali, Cuba non ha avuto grossi problemi a liquidare i panamensi per 4-1, mentre i guatemaltechi hanno sfoderato una splendida prestazione grazie al caloroso pubblico del \"Domo Polideportivo\", battendo seccamente 4-0 i campioni in carica degli Stati Uniti. Nelle due semifinali, sono emerse le prestazioni dei due portieri delle nazionali vincenti: il cubano Wilfredo Carbo ha dimostrato grande reattivit\u00e0, difendendo egregiamente la porta sull'1-0 per Cuba e nel finale ha segnato il definitivo 4-1; il guatemalteco Carlos M\u00e9rida, con una prestazione veramente maiuscola, ha negato la rete all'attacco statunitense, il secondo migliore del torneo dopo Cuba, segnando anch'esso una rete sul finale di gara e fermando il punteggio sul 4-0 per i padroni di casa. Merida si \u00e8 ripetuto anche in finale, salvando in diverse occasioni ed in maniera accezionale la porta guatemalteca, portando i compagni sino ai calci di rigore dove lo stato crentramericano ha vinto 5-3 laureandosi per la prima volta campione della CONCACAF."}
{"id": "1695846", "revid": "1573940", "url": "https://it.wikipedia.org/wiki?curid=1695846", "title": "Contea di Fountain (Indiana)", "text": ""}
{"id": "1695848", "revid": "228587", "url": "https://it.wikipedia.org/wiki?curid=1695848", "title": "Super Pig", "text": " \u00e8 un manga scritto e illustrato da Taeko Ikeda, serializzato sulla rivista \"Ciao\" di Shogakukan dall'ottobre 1994 al settembre 1995. Dalla serie \u00e8 stato tratto un anime, , prodotto da Nippon Animation e trasmesso in Giappone da TBS tra il 1994 e il 1995.\nIn Italia \u00e8 stata acquistata la versione americana dell'anime prodotta da Saban Entertainment, ed \u00e8 stata trasmessa sulle televisioni locali e su Fox Kids tra il 2001 e il 2002.\nTrama.\nKassie Carlen (Karin Kokubu), una bambina delle elementari, incontra un maialino giallo apparentemente ferito mentre corre a scuola perch\u00e9 \u00e8 in ritardo. In realt\u00e0 l'animale \u00e8 solo affamato e si riprende dopo aver mangiato una mela offertagli da Kassie; nel corso della giornata, la bambina scopre che il maialino pu\u00f2 parlare e volare. L'animale, che le confessa di essere il principe di un regno lontano, le dona un cofanetto rosa grazie al quale Kassie pu\u00f2 trasformarsi in Super Pig (B\u016brin), un maiale rosa dotato di superpoteri.\nManga.\nUna storia intitolata fu pubblicata gi\u00e0 nell'autunno 1993 sulla rivista \"Ciao DX\". Il manga effettivo \u00e8 stato pubblicato sulla rivista \"Ciao\" dall'ottobre 1994 al settembre 1995 e successivamente \u00e8 stato serializzato in 3 tank\u014dbon per conto della Shogakukan, pubblicati tra l'aprile e l'ottobre 1995.\nAnime.\nL'anime, prodotto da Nippon Animation, \u00e8 composto da 51 episodi, andati in onda tra il settembre 1994 e l'agosto 1995. A pochi anni di distanza venne prodotto un adattamento americano a opera della Saban Entertainment; tale versione, intitolata \"Super Pig\", modifica l'intera colonna sonora e tutti i nomi dei personaggi. La versione americana \u00e8 arrivata anche in altri paesi, tra cui l'Italia, che l'ha trasmessa su Fox Kids tra il 2001 e 2002."}
{"id": "1695850", "revid": "1305772", "url": "https://it.wikipedia.org/wiki?curid=1695850", "title": "Contea di Harrison", "text": "Contea di Harrison o Harrison County \u00e8 la denominazione delle seguenti contee degli Stati Uniti:"}
{"id": "1695854", "revid": "1573940", "url": "https://it.wikipedia.org/wiki?curid=1695854", "title": "Contea di Hendricks (Indiana)", "text": ""}
{"id": "1695855", "revid": "729019", "url": "https://it.wikipedia.org/wiki?curid=1695855", "title": "Tour della Nazionale di rugby a 15 dell'Australia 1997", "text": "I \"Wallabies\" nazionale di \"rugby a 15\" dell' si recano per il tour Autunnale in Argentina e Gran Bretagna. In Argentina dopo una prima vittoria, vengono sorprendentemente battuti dai Pumasa, che solo pochi mesi erano stati umiliati dalla .\nIl match con l'Inghilterra termina invece con un Pareggio per 15-15. Facile il successo con la Scozia.\nRisultati.\nIl tour si apre contro la selezione provinciale di Tucuman:\nIl secondo match \u00e8 contro la selezione di Rosario. Un match assai meno equilibrato di quanto non dica il punteggio, con gli Australiani tre volte in meta.\nSegue il primo test vinto dagli australiani grazie ad una decisiva meta di Finegan\nIn un secondo test match segnato da molti errori australiani sui calci, i \"pumas\" si prendono la rivincita e superano gli Australiani per 18-16. Decisiva una trasformazione di Diego Giannatonio \nI Wallabies si spostano in Europa, dove vengono fermati sul pareggio dall\u00ec'Inghilterra grazie ad un grande prestazione della mischia.\nIl riscatto arriva contro la Scozia, travolta sotto 5 mete. Grande il match di Ofahengaue "}
{"id": "1695858", "revid": "1573940", "url": "https://it.wikipedia.org/wiki?curid=1695858", "title": "Contea di Huntington (Indiana)", "text": ""}
{"id": "1695864", "revid": "729019", "url": "https://it.wikipedia.org/wiki?curid=1695864", "title": "Tour della nazionale di rugby a 15 del Sudafrica 1997", "text": "Alla fine del 1997 la nazionale di rugby del Sudafrica effettu\u00f2 un \"tour\" in Europa comprendente Italia, Francia e Regno Unito.\nFurono previsti cinque \"test match\" (due contro la e uno ciascuno contro , e ) e due incontri senza valenza di test, contro i Barbarian francesi e la Francia A; il vinse tutti i \"test match\" e perse gli altri due incontri non ufficiali.\nGli incontri.\nA Bologna gli \"Springbok\" si imposero sull' 62-31; gli italiani, appena ammessi nel Sei Nazioni, realizzarono tre mete nel primo tempo, chiuso in vantaggio per 22-20, ma sub\u00ecrono il ritorno dei sudafricani nella ripresa.\nI due \"test match\" con la si tennero a Lione e a Parigi; nel primo gli \"Springbok\", grazie a una seconda frazione energica, vinsero 36-15; dopo un intermezzo - perso - contro i a Biarritz, il sal\u00ec al Parco dei Principi, teatro del suo ultimo \"test match\" prima del passaggio allo Stade de France, e inflisse un duro 52-10 ai transalpini (sette mete contro una); tre giorni dopo un XV del Sudafrica fu sconfitto dalla selezione A francese.\nIl \"tour\" prosegu\u00ec nel Regno Unito, dapprima a Twickenham dove gli \"Springbok\" passarono per 4 mete a una e 29-11 di punteggio definitivo sull', per poi chiudere a Murrayfield, dove la fu letteralmente sepolta per 68-10 (dieci mete \"Springbok\"), tanto che la stampa britannica parl\u00f2 di \u00abrugby dell'altro mondo\u00bb."}
{"id": "1695870", "revid": "1573940", "url": "https://it.wikipedia.org/wiki?curid=1695870", "title": "Contea di Jay (Indiana)", "text": ""}
{"id": "1695872", "revid": "1573940", "url": "https://it.wikipedia.org/wiki?curid=1695872", "title": "Contea di Jennings (Indiana)", "text": ""}
{"id": "1695873", "revid": "1573940", "url": "https://it.wikipedia.org/wiki?curid=1695873", "title": "Contea di Kosciusko (Indiana)", "text": ""}
{"id": "1695875", "revid": "24823", "url": "https://it.wikipedia.org/wiki?curid=1695875", "title": "Contea di Lagrange (Indiana)", "text": ""}
{"id": "1695876", "revid": "1573940", "url": "https://it.wikipedia.org/wiki?curid=1695876", "title": "Contea di LaPorte (Indiana)", "text": ""}
{"id": "1695881", "revid": "767487", "url": "https://it.wikipedia.org/wiki?curid=1695881", "title": "Distretto di Temeke", "text": " \nIl distretto di Temeke (formalmente Wilaya ya Temeke, in swahili) \u00e8 il pi\u00f9 meridionale dei tre distretti in cui \u00e8 suddivisa amministrativamente la citt\u00e0-regione di Dar es Salaam, in Tanzania. Il distretto si affaccia a est sull'Oceano Indiano e confina a sud e a ovest con la Regione di Pwani. Al censimento del 2002, la popolazione del distretto era di 768.451 persone. La superficie del distretto \u00e8 pari a 786.5 km\u00b2.\nLa parte pi\u00f9 vicina al centro comprende la circoscrizione (\"ward\") di Kurasini, nota per il trafficatissimo e pittoresco porto e il grande mercato del pesce. Al distretto appartengono aree estremamente povere, come Mtoni. Nella parte pi\u00f9 meridionale si trova la penisola di Kigamboni, divisa dal centro da un canale attraversabile solo traghetto (il \"Magogoni Creek\"), che con spiagge come \"Blue Beach\" costituisce una sorta di oasi naturale nel territorio di Dar.\nCircoscrizioni.\nIl distretto \u00e8 suddiviso in 24 circoscrizioni (\"ward\"):"}
{"id": "1695883", "revid": "716642", "url": "https://it.wikipedia.org/wiki?curid=1695883", "title": "Anssi Jaakkola", "text": "Carriera.\nClub.\nCresciuto nelle file del TP-47 dove esordisce nella massima serie finlandese, dove conta tre presenze. Con la retrocessione nella serie inferiore disputa 14 partite da titolare. Inizia la sua avventura italiana sostenendo uno stage a partire dal novembre 2006 (cio\u00e8 dopo la fine del campionato finlandese) con il . Rimasta favorevolmente impressionata dal giocatore, la dirigenza toscana lo ingaggia nella sessione invernale di calciomercato come terzo portiere alle spalle di Alexander Manninger e Francesco Benussi, appena arrivato pure lui nella compagine bianconera in uno scambio di prestiti con il Lecce che ha interessato anche Nicola Pavarini.\nData l'inesperienza del giocatore e la copertura nel ruolo garantita dagli altri due compagni di squadra, viene aggregato alla formazione Primavera per il resto della stagione. Per la stagione 2007-2008 viene confermato come terzo portiere dietro al solito Manninger e al neo-arrivato Dimitrios Eleftheropoulos. Solo nel finale di stagione si pu\u00f2 annoverare l'esordio in Serie A il 18 maggio 2008 nel match Siena-Palermo (2-2), subentrando al 70' proprio al portiere greco.\nIl 2 febbraio 2009 passa in prestito alla Colligiana squadra militante in Seconda divisione. Nella stagione successiva torna al come terzo portiere.\nNazionale.\nSi impone all'attenzione internazionale grazie alle prestazioni con la Nazionale Under-21 finlandese. Conta 11 presenze tra Under 21 e Under 23 finlandese.\nIl 7 giugno 2011 esordisce in nazionale, giocando titolare nella gara contro la valida per le Qualificazioni al campionato europeo di calcio 2012."}
{"id": "1695886", "revid": "2048388", "url": "https://it.wikipedia.org/wiki?curid=1695886", "title": "AFC Futsal Championship 2008", "text": "Il decimo Asian Futsal Championship, che \u00e8 stato disputato dall'11 maggio al 18 maggio 2008 a Bangkok in Thailandia, viene considerato il decimo campionato continentale asiatico per formazioni nazionali di calcio a 5.\nLa manifestazione ha visto gi\u00e0 qualificate alla fase finale dodici formazioni tra cui la paese organizzatore l' campione uscente. Nella fase di prequalificazione svoltasi in Malaysia dal 26 marzo al 30 marzo sono state iscritte 10 formazioni, ed hanno passato il turno , , e .\nPrequalificazioni.\nI due gironi di prequalificazione si sono svolti al \"Matsushita Sports Complex\" di Shah Alam, Selangor, Malaysia. Le nove selezioni sono state divise in due gironi rispettivamente da 5 e da 4, con la qualificazione delle prime due per girone.\nFase finale.\nLa Fase finale si \u00e8 svolta a Bangkok, dove le 16 formazioni qualificate si sono alternate sui fondi dei due impianti cittadini: il \"Nimibutr Stadium\" ed il \"Hua Mark Indoor Stadium\". Al termine dei gironi si sono grosso modo mantenuti i valori visti in campo l'anno prima in Giappone, se si escludono i passi in avanti compiuti dalla nazionale cinese tornata a qualificarsi per i quarti dopo quattro edizioni e, sconfiggendo gli uzbeki, tornano a qualificarsi per un campionato del mondo a distanza di 12 anni dal FIFA Futsal World Championship 1996 in Spagna."}
{"id": "1695888", "revid": "14691", "url": "https://it.wikipedia.org/wiki?curid=1695888", "title": "Kinondoni", "text": ""}
{"id": "1695892", "revid": "1305772", "url": "https://it.wikipedia.org/wiki?curid=1695892", "title": "Contea di Miami", "text": "Contea di Miami o Miami County \u00e8 la denominazione delle seguenti contee degli Stati Uniti:"}
{"id": "1695894", "revid": "111330906", "url": "https://it.wikipedia.org/wiki?curid=1695894", "title": "Colonna dell'Osanna", "text": "La colonna dell'Osanna nel Salento individua una colonna di pietra leccese sormontata da una croce.\nOrigini.\nNel Salento vi sono numerose pietrefitte (menhir) costituiti da blocchi di pietra leccese di dimensioni variabili ma per la maggior parte alti tre metri e con base quadrata o rettangolare di 30-40 cm.\nSecondo i paletnologi sono databili tra la fine del neolitico e l'inizio dell'et\u00e0 del bronzo. Erano delle steli votive, innalzate per credenze pagane, alle divinit\u00e0 della natura. Secondo alcune ipotesi le prime comunit\u00e0 cristiane, che nel Salento erano gi\u00e0 numerose fin dal I secolo, in assenza di altri edifici, si radunavano sotto i menhir per pregare o celebrare funzioni religiose. \nDopo il Concilio di Trento (1564), queste pietrefitte, specialmente se ubicate all'interno dei paesi, vennero sormontate da croci, anch'esse in pietra leccese, e si consolid\u00f2 la tradizione di benedire sotto di esse le palme e i ramoscelli di ulivi la domenica delle Palme. Da qui l'origine del nome, Osanna (\"Sann\u00e0\" in dialetto salentino), che rievoca il saluto di reverenza e adorazione che, nel Nuovo Testamento, le folle rivolgono a Ges\u00f9 Cristo che entra a Gerusalemme, passo evangelico commemorato per l'appunto in tale festivit\u00e0.\nIn molti paesi questi monumenti preistorici sono andati distrutti ed in altri non si sono mai trovati, ma dal momento in cui l'Osanna era ormai divenuto un simbolo cristiano, ne vennero costruite fra '500 e '700 di nuove, talora anche pi\u00f9 alte, come quella che si pu\u00f2 vedere nella villa comunale di Soleto."}
{"id": "1695895", "revid": "767487", "url": "https://it.wikipedia.org/wiki?curid=1695895", "title": "Andrea Rossi (calciatore)", "text": "Carriera.\nClub.\nSiena.\nCresciuto nel settore giovanile della Truentina Castel di Lama (all'epoca Punto Juve), passa poi nelle giovanili della Juventus, dove trascorre 3 anni tra i Beretti (vincendo il campionato nazionale) e nella Primavera, dove vince scudetto e torneo di Viareggio.\nNell'estate del 2006 venne dato in prestito al dove alla guida del mister Beretta totalizza 4 presenze da titolare, debuttando in Serie A il 17 dicembre 2006 contro l'Atalanta.\nNell'estate dello stesso anno la Juventus lo convoca per la tourn\u00e9e in Cina e Australia e Claudio Ranieri lo utilizza in ogni partita. Al suo rientro il Siena lo acquista definitivamente facendogli firmare un contratto di 4 anni.\nParma, Cesena, Bari, Pescara e poi Latina.\nViene acquistato dal il 3 luglio 2012 in cambio della met\u00e0 cartellino di Manuel Coppola.\nDopo pochi giorni viene girato in prestito al . Il 28 gennaio 2013 viene ufficializzato l'acquisto a titolo di prestito temporaneo del giocatore da parte del . Il 9 luglio 2013 il sul proprio sito ufficiale annuncia l'acquisto temporaneo del calciatore marchigiano. L'8 luglio 2014 si trasferisce a titolo temporaneo al . Il 20 gennaio 2015 viene annunciato il suo ritorno al con la formula del prestito con obbligo di riscatto.\nIl prestito alla Salernitana.\nIl 29 agosto 2015 viene dato in prestito alla Salernitana.\nIl prestito al Brescia.\nIl 29 agosto 2016 passa a titolo temporaneo al Brescia.\nStatistiche.\nPresenze e reti nei club.\n\"Statistiche aggiornate al 1 luglio 2017.\""}
{"id": "1695896", "revid": "729019", "url": "https://it.wikipedia.org/wiki?curid=1695896", "title": "Stazione di Gaggio", "text": "La stazione di Gaggio era una fermata ferroviaria di superficie, dotata di 2 binari e sovrappasso in cemento, situata a Gaggio di Marcon; nella notte del 13 dicembre 2008 questa fermata \u00e8 stata soppressa, sostituita dalla stazione di Gaggio Porta Est, nei pressi della grande zona commerciale di Marcon. L'adiacente passaggio a livello \u00e8 stato chiuso, e la strada deviata sul nuovo cavalcavia ad ovest dell'attuale stazione, mentre per i pedoni \u00e8 stato costruito un marciapiede, adiacente alla linea ferroviaria, che permette loro di raggiungere pi\u00f9 velocemente la nuova fermata."}
{"id": "1695901", "revid": "6923", "url": "https://it.wikipedia.org/wiki?curid=1695901", "title": "Porta delle Fonti", "text": "La Porta delle Fonti \u00e8 una delle porte che si aprono nel secondo e pi\u00f9 ampio tracciato delle mura di San Gimignano.\nStoria e descrizione.\nIl nome deriva dal fatto che, uscendo dalla citt\u00e0 e percorrendo una breve, ma abbastanza ripida discesa, si giunga alle fonti pubbliche medievali della citt\u00e0: dieci arcate, delle quali sei romaniche pi\u00f9 piccole e quattro gotiche pi\u00f9 ampie.\nCon un restauro del 1930 \u00e8 stata abbattuta una cappella che era stata addossata alla parte interna della porta nel 1501, ancora visibile in qualche vecchia foto d'epoca. In quell'occasione, anche l'affresco con la \"Madonna con Bambino e i santi Michele e Giovanni Battista\" della cerchia di Lippo Memmi fu staccato e ricoverato in Piazza del Duomo, sotto la loggia del Palazzo Comunale. A seguito del rapido deteriorarsi della stesura pittorica, nel 2010 fu restaurato e attualmente si trova nella pinacoteca comunale, in una collocazione provvisoria.\nOggi l'esterno della porta si presenta con un arco a tutto sesto ribassato alla senese, realizzato in laterizi. L'arco interno \u00e8 invece semplicemente a tutto sesto. Inoltre vediamo un coronamento sia all'interno che all'esterno composto da una serie di beccatelli con archetti pensili."}
{"id": "1695902", "revid": "80565", "url": "https://it.wikipedia.org/wiki?curid=1695902", "title": "IPod shuffle 1G", "text": ""}
{"id": "1695904", "revid": "729019", "url": "https://it.wikipedia.org/wiki?curid=1695904", "title": "Stazione di Gaggio Porta Est", "text": "La stazione di Gaggio Porta Est \u00e8 una fermata ferroviaria della linea Venezia-Trieste, posizionata a Gaggio di Marcon. \u00c8 gestita da RFI.\nStoria.\nLa fermata di Gaggio Porta Est venne attivata il 13 dicembre 2008, sostituendo l'originaria fermata.\nStrutture e impianti.\nLa fermata \u00e8 dotata dei due binari di corsa. I marciapiedi sono di lunghezza pari a 220 metri e sono posizionati alla sinistra di entrambi i binari. Gli utenti possono accedervi grazie ad un sottopassaggio.\n\u00c8 realizzata secondo i parametri SFMR e serve la zona commerciale di Marcon, a cui \u00e8 adiacente: tutti i negozi si trovano entro un raggio di 1000 metri dalla nuova stazione.\nOltre alla nuova viabilit\u00e0 stradale, una pista ciclopedonale parallela ai binari collega la vecchia e la nuova fermata.\nServizi.\nLa stazione dispone dei seguenti servizi:\nInterscambi.\nLa stazione \u00e8 servita dalla linea urbana ACTV 9.\nNegli stalli delle biciclette della stazione \u00e8 collocata la stazione del servizio bike sharing di Marcon. L'altra stazione del servizio bike sharing \u00e8 collocata nei pressi del Municipio."}
{"id": "1695906", "revid": "1305772", "url": "https://it.wikipedia.org/wiki?curid=1695906", "title": "Contea di Noble", "text": "Contea di Noble o Noble County \u00e8 la denominazione delle seguenti contee degli Stati Uniti:"}
{"id": "1695908", "revid": "1305772", "url": "https://it.wikipedia.org/wiki?curid=1695908", "title": "Contea di Ohio", "text": "Contea di Ohio o Ohio County \u00e8 la denominazione delle seguenti contee degli Stati Uniti:"}
{"id": "1695914", "revid": "1776051", "url": "https://it.wikipedia.org/wiki?curid=1695914", "title": "B\u0103le\u0219ti (Vrancea)", "text": "B\u0103le\u015fti \u00e8 un comune della Romania di 2.130 abitanti, ubicato nel distretto di Vrancea, nella regione storica della Muntenia."}
{"id": "1695915", "revid": "1305772", "url": "https://it.wikipedia.org/wiki?curid=1695915", "title": "Contea di Owen", "text": "Contea di Owen o Owen County \u00e8 la denominazione delle seguenti contee degli Stati Uniti:"}
{"id": "1695917", "revid": "1573940", "url": "https://it.wikipedia.org/wiki?curid=1695917", "title": "Contea di Parke (Indiana)", "text": ""}
{"id": "1695918", "revid": "1573940", "url": "https://it.wikipedia.org/wiki?curid=1695918", "title": "Contea di Porter (Indiana)", "text": ""}
{"id": "1695919", "revid": "1573940", "url": "https://it.wikipedia.org/wiki?curid=1695919", "title": "Contea di Posey (Indiana)", "text": ""}
{"id": "1695920", "revid": "1305772", "url": "https://it.wikipedia.org/wiki?curid=1695920", "title": "Borde\u0219ti", "text": "Borde\u0219ti \u00e8 un comune della Romania di 1.844 abitanti, ubicato nel distretto di Vrancea, nella regione storica della Muntenia. "}
{"id": "1695921", "revid": "287204", "url": "https://it.wikipedia.org/wiki?curid=1695921", "title": "Bordesti", "text": ""}
{"id": "1695924", "revid": "767487", "url": "https://it.wikipedia.org/wiki?curid=1695924", "title": "Bro\u0219teni (Vrancea)", "text": "Bro\u015fteni \u00e8 un comune della Romania di 2.259 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 3 villaggi: Arva, Bro\u0219teni, Pitulu\u0219a."}
{"id": "1695925", "revid": "1305772", "url": "https://it.wikipedia.org/wiki?curid=1695925", "title": "Contea di Ripley", "text": "Contea di Ripley o Ripley County \u00e8 la denominazione delle seguenti contee degli Stati Uniti:"}
{"id": "1695928", "revid": "767487", "url": "https://it.wikipedia.org/wiki?curid=1695928", "title": "C\u00e2rligele", "text": "C\u00e2rligele \u00e8 un comune della Romania di 2.940 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 4 villaggi: Blidari, Bon\u021be\u0219ti, C\u00e2rligele, D\u0103lh\u0103u\u021bi."}
{"id": "1695930", "revid": "287204", "url": "https://it.wikipedia.org/wiki?curid=1695930", "title": "Carligele", "text": ""}
{"id": "1695931", "revid": "1318658", "url": "https://it.wikipedia.org/wiki?curid=1695931", "title": "Corallium rubrum", "text": "Il corallo rosso (Corallium rubrum () \u00e8 un octocorallo della famiglia Coralliidae, diffuso nel mar Mediterraneo e nell'Atlantico orientale.\nEtimologia.\nSi pensa che la parola corallo derivi dal greco \"koraillon\", cio\u00e8 \"scheletro duro\", per altri invece sempre in greco \"kura-halos\", cio\u00e8 \"forma umana\" ed altri ancora, infine, fanno derivare il termine dall'ebraico \"goral\", nome usato per le pietre utilizzate per gli oracoli in Palestina, Asia Minore e Mediterraneo, tra le quali ruolo preponderante era svolto appunto dai coralli.\nHabitat dei coralli.\nIl corallo rosso \u00e8 l'unica specie del genere \"Corallium\" che vive nel Mediterraneo, dalla Grecia e dalla Tunisia fino allo Stretto di Gibilterra, Corsica, Sardegna, Sicilia e Baleari incluse, ma \u00e8 diffuso anche nell'Atlantico orientale in Portogallo, Canarie, Marocco e Isole di Capo Verde, di solito fino a 200 metri di profondit\u00e0 in luoghi poco illuminati con scarsa vegetazione.\nCorallium rubrum \u00e8 considerato una specie endemica del Mediterraneo, nonostante alcune popolazioni sono state segnalate in Portogallo e a Capo Verde.\nHa bisogno di condizioni di vita particolari: salinit\u00e0 dell'acqua costante (che deve essere compresa tra il 28% ed il 40\u2030, in relazione al luogo ed al tipo di corallo), ridotto movimento dell'acqua e illuminazione attenuata. Il tasso di sedimenti in sospensione nell'acqua, se troppo elevato, ne limita la sopravvivenza.\nVive pertanto preferibilmente in luoghi ombrosi e riparati (grotte semioscure, strapiombi, fenditure delle rocce), a partire dalla profondit\u00e0 di 20/30 metri fino a 200 metri. Eccezionalmente si pu\u00f2 osservare a basse profondit\u00e0 (4\u00a0m) ed \u00e8 stato segnalato anche a profondit\u00e0 fino a 800 m. Si pu\u00f2 trovare in notevoli quantit\u00e0, nelle grotte delle zone di Porto Conte, Capo Caccia e Punta Giglio nel nord-ovest della Sardegna, nel territorio di Alghero: per queste ragioni il territorio di cui la citt\u00e0 sarda \u00e8 capoluogo prende il nome di Riviera del Corallo (a cui \u00e8 intitolato anche lo scalo aeroportuale algherese che sorge nei pressi di Fertilia). In Liguria, nella Riserva marina di Portofino, la presenza del corallo rosso \u00e8 continua su tutto il versante meridionale tra i 15 e i 45 metri di profondit\u00e0, con anche 200 colonie per metro quadrato. La ridotta taglia delle colonie associata alla densit\u00e0 alta fa s\u00ec che i popolamenti pi\u00f9 superficiali non siano caratterizzati da un alto valore economico.\n\"Corallium rubrum\" \u00e8 una specie dalla crescita molto lenta. Studi sui tassi di crescita hanno dimostrato che le colonie crescono in media tra 0.25 e 0.66\u00a0mm in diametro basale nel tempo di un anno.\nDescrizione.\nForma colonie ramificate, che possono superare i 20\u201330\u00a0cm di altezza, di colore generalmente rosso brillante, ma a volte rosa. Raramente vengono osservate colonie albine di colore completamente bianco.\nI polipi sono bianchi e trasparenti, lunghi solo pochi millimetri, con otto tentacoli bordati di appendici pinnate, visibili quando questi sono estroflessi per la cattura del cibo.\nLo scheletro calcareo, durissimo e ricercato come materiale per la costruzione di gioielli, \u00e8 ricoperto da uno strato di tessuto molle, il cenosarco, che viene rimosso per la lavorazione e lucidatura per la realizzazione di monili e sculture artistiche.\nBiologia.\nAlimentazione.\nSi nutre di plancton e di sostanze organiche sospese, catturate dai tentacoli dei polipi.\nQuesti sono ricoperte di migliaia di cellule ectodermiche, tipiche dei Celenterati e dette cnidoblasti, contenenti una sostanza urticante che paralizza le prede.\nRiproduzione e crescita.\nSi riproduce, per via sia asessuata che sessuata, rilasciando larve (planule) che, dopo una fase planctonica della durata di circa un mese, si fissano al substrato.\nHa una crescita di circa 3\u20134\u00a0mm l'anno in altezza e di 0,25-0,60\u00a0mm l'anno in diametro e questo lo rende particolarmente vulnerabile all'azione di raccolta dell'uomo, un tempo operata con metodi distruttivi; oggi in Italia si ha una pesca di tipo selettivo, effettuata in acqua direttamente da sub, che permette, se effettuata con criterio, di massimizzare la resa della pesca con la scelta solo dei rami pi\u00f9 grandi permettendo nel contempo la salvaguardia della specie.\nEcologia.\nNumerose specie appartenenti ai diversi phyla vivono sopra o in stretta associazione con le colonie di corallo rosso.\nUn recente studio sui molluschi associati al \"Corallium rubrum\" ha dimostrato come tra le specie pi\u00f9 comuni viventi su di esso vi \u00e8 sicuramente \"Pseudosimnia carnea\", un gasteropode appartenente alla famiglia degli Ovulidae e diverse specie di Muricidae, tra cui l\"'Ocinebrina paddeui\", ad oggi specie endemica delle colonie di corallo rosso di Alghero, e numerose \"Coralliophila\" spp.\nConservazione.\nMerita una nota la recente istituzione della Area naturale marina protetta Capo Caccia - Isola Piana, all'interno della quale \u00e8 stata creata una zona \"\"A\" specifica di rispetto assoluto per preservare la \"Grotta del Corallo\", dove sui soffitti interni ed in tutta la zona circostante \u00e8 ancora esistente una buona quantit\u00e0 di corallo e per il quale \u00e8 in corso un progetto, unico nel suo genere, di ripopolamento con la creazione di supporti speciali ai quali sono stati innestati spezzoni di corallo provenienti dagli scarti di taglio forniti dai corallari subacquei professionisti che operano nella zona.\nQuesti particolari supporti di granito sono stati affondati nella zona di \"Punta Sant'Antonio\" nel gennaio 2005 e popolati con colonie di corallo, in modo da porre le basi per una futura conservazione della specie nella zona. Durante una successiva fase di affondamento sono state posizionate ulteriori strutture sott'acqua al fine di fornire un supporto ad ulteriori colonie.\nPesca.\nLa pesca del corallo rosso viene attualmente fatta solo esclusivamente da corallari subacquei, con licenza specifica rinnovata ogni anno dalla Regione di pertinenza, generalmente operano in zone di alto fondale da circa 80\u00a0m a circa 130 metri di profondit\u00e0. \u00c8 stata ed \u00e8 particolarmente praticata in Italia, Francia, Spagna, Grecia, Marocco e Tunisia, ma anche in maniera pi\u00f9 ridotta in Algeria e Croazia. Si stima che negli anni passati, nell'intero Mediterraneo, fossero pescate 60 tonnellate di corallo ogni anno, attualmente tale quantit\u00e0 \u00e8 fortemente ridotta grazie al cambio delle politiche di protezione e gestione della flora e della fauna marina operata dai governi che hanno vietato le tecniche di prelievo massive.\nLa pesca fino agli anni '80, avveniva attraverso una barca da pesca a motore, anticamente a vela latina, denominata corallina, la quale trascinava una grossa croce di legno a bracci uguali, inventata dagli Arabi nel X Secolo (chiamata dagli abitanti di Torre del Greco, primi pescatori di corallo, \"ngegno\" e poi italianizzato ingegno, vale a dire ingegnoso) appesantita attraverso massi ed alla quale erano attaccate reti di canapa a maglia larga. Tale tipo di pesca non \u00e8 oggi pi\u00f9 utilizzata in quanto l'ingegno danneggia pesantemente il fondale sradicando interamente i vari ceppi di corallo e distruggendo tutto l'ambiente sommerso dove lo strumento veniva fatto passare.\nIn Sardegna, in particolare, si hanno notizie di usi ornamentali fin dal V secolo a.C. nelle zone di Nora, Tharros e Cagliari.\nAlghero.\nIl corallo di Alghero, citt\u00e0 di lingua e tradizione catalana in Sardegna, \u00e8 conosciuto come tra i pi\u00f9 pregiati del Mediterraneo per la particolare fama di quantit\u00e0, qualit\u00e0, compattezza e soprattutto per il colore rosso rubino, tanto da rimarcare uno degli aspetti economici pi\u00f9 importanti del territorio, chiamato anche \"Riviera del Corallo\", e della citt\u00e0, e da avere nel suo stemma un ramo del pregiato corallo rosso su una base di roccia. Per il particolare abbinamento alla gioielleria ed all'artigianato orafo prende anche il nome di oro rosso, tanto che \u00e8 venduto allo stesso prezzo del pregiato metallo.\nNei secoli scorsi nella citt\u00e0 esisteva un'istituzione chiamata, in lingua catalana, \"Caixa del Cural\"\", che deteneva un fondo in corallo versato percentualmente alla fine di ogni campagna di pesca e riservato alla categoria di pescatori del corallo quando, per vecchiaia, non avrebbero pi\u00f9 potuto continuare l'attivit\u00e0. Questa cassa venne utilizzata talvolta per il finanziamento di opere di interesse pubblico, quali ad esempio parti della Cattedrale di Alghero.\nDai primi anni del XX sec. Alghero \u00e8 divenuta la capitale della pesca del corallo, a seguito della scoperta dei banchi di pesca dai pescatori di Torre del Greco dopo la fine della pesca dei \"banchi morti\" di Sciacca, negli archivi storici della citt\u00e0 \u00e8 annotata la presenza in porto, nelle stagioni estive, di migliaia di barche coralline. Per secoli tali barche effettuavano il prelievo attraverso la tecnica dell'ingegno, l'attrezzo a croce munito di una pesante sbarra metallica alla quale venivano assicurati numerosi pezzi di rete. Per la particolare azione devastante dei fondali di tale strumento questa tecnica in Sardegna \u00e8 stata completamente vietata. In seguito alla Regione Sardegna anche la CEE, nel 1994, con una direttiva ha vietato l'imbarco e l'uso dell'ingegno o di attrezzi similari.\nAttualmente la pesca del corallo \u00e8 regolamentata dalla Regione Sardegna ed \u00e8 consentita solamente a 30 pescatori subacquei professionisti con regolare licenza a profondit\u00e0 non inferiori a 80 metri e nel periodo compreso dal 1\u00ba maggio al 15 ottobre.\nSciacca.\nAltrettanto importante per la pesca del corallo \u00e8 stata la citt\u00e0 di Sciacca: l'inizio della pesca del corallo ebbe inizio ufficialmente nel 1875, quando furono trovati nel mare antistante Sciacca tre banchi corallini che fornirono grosse quantit\u00e0 di corallo. Probabilmente furono gli Arabi a scoprire questo enorme giacimento alto ben trenta metri di vari strati di corallo decaduto, Fino al 1887 l'attivit\u00e0 di pesca fu intensiva, poi, in seguito, i tre banchi corallini si rivelarono esauriti.\nIl corallo di Sciacca \u00e8 di limitata grandezza, non superando in genere i 10-12 millimetri, ed il suo colore pu\u00f2 variare dal rosso-arancione al rosa salmone intenso fino al rosa pallido.\nOceano Pacifico.\nAltra zona nota per la pesca corallina \u00e8 l'Oceano Pacifico dove sono stati individuate e pescate tra il 1965 ed il 1979 quattro variet\u00e0 di corallo: \"Midway (Pleurocorallium secundum)\", \"Garnet (Hemicorallium regale)\" e \"Deep Sea (Hemicorallium lauense)\".\nGiappone.\nRuolo importante nella pesca del corallo ha anche il Giappone con il suo corallo Moro o Aka (\"Corallium japonicum)\"; (sinonimo \"Corallium japonica\") dal 1889, dopo la rivoluzione nipponica, sul mercato del pescato italiano arriva anche questa lontana specie, nel paese nipponico infatti si pescano variet\u00e0 di corallo differenti per pregio e valore, assolutamente non confondibili con il \"C. rubrum\": il cosiddetto Cerasuolo (Pleurocorallium elatius) di colore rosso medio o arancio. A volte si \u00e8 pescato una piccolissima quantit\u00e0 di colore rosa, detto \"Corallo pelle d'angelo\", dal colore bianco sfumato in rosa. La grandezza dei rami \u00e8 di un certo rilievo dato che i cespi raggiungono una grandezza di 30-40 centimetri con rami di diametro di 160 millimetri.\nFilippine.\nNel nord delle Filippine si \u00e8 pescato il Corallo Missu (Hemicorallium sulcatum) di colore rosa, ma solo per pochi anni.\nVietnam.\nFuori le coste del Vietnam, barche giapponesi hanno pescato il raro \"Pleurocorallium konojoi\" di colore bianco perfetto con una \"grana\" simile al \"Pleurocorallium elatius\" (Cerasuolo, Momo, Satsuma)\nLavorazione artistica.\nIl corallo rosso da tempi immemorabili viene pescato e commercializzato principalmente per la creazione di gioielli ed opere d'arte. Prevalentemente viene montato su oro e argento o forato per ottenere collane e bracciali.\nLa lavorazione si suddivide in varie fasi a partire dalla eliminazione del rivestimento, il \"cenosarco\", dalla pulizia, dal taglio e/o intaglio, dalla lavorazione ed infine dalla lucidatura.\nDa alcuni anni il corallo \u00e8 usato nell'arte contemporanea. Grazie al famoso artista Jan Fabre.\nAlcune opere sono state donate al Pio Monte della Misericordia, ai lati del famoso quadro del Caravaggio\nTrapani.\n\u201cTrapani, citt\u00e0 di antica fondazione, \u00e8 situata sul mare che la circonda da ogni lato. [\u2026.] in esso la pesca \u00e8 abbondante e superiore al fabbisogno; vi si pescano grossi tonni usando grandi reti e una pregiata qualit\u00e0 di corallo; proprio davanti alla porta della citt\u00e0 si trova una salina\u201d.\nLa storia del corallo trapanese ha origini molto lontane e gi\u00e0 nel secolo XII il viaggiatore arabo Idrisi ne segnalava la pregiata qualit\u00e0.\nTra XV e XVI secolo i pescatori di Trapani iniziarono a praticare la pesca del corallo, grazie all'abbondanza dei banchi corallini scoperti. L'artigianato della lavorazione del corallo divenne quindi sistematico: i pescatori corallari, riuniti nella corporazione dei Pescatori della marina piccola del Palazzo, abitavano concentrati nella odierna via Corallari. I corallari trapanesi acquistarono fama in tutto il bacino del Mediterraneo con i loro prodotti: oggetti sacri e profani, capezzali e cornici, presepi nei quali il corallo \u00e8 frammisto a oro, argento, smalti e pietre preziose. Presso il Museo regionale Agostino Pepoli di Trapani si possono ammirare sculture, monili e altre opere dei maestri trapanesi realizzate in corallo tra il XVI e il XVIII secolo.\nOggi, tuttavia, la pesca \u00e8 quasi del tutto scomparsa, mentre \u00e8 limitata a qualche artigiano la lavorazione del corallo.\nTorre del Greco.\nA partire dagli anni '80 la marineria torrese ha abbandonato la pesca, oggi praticata dai sub, per dedicarsi completamente alla trasformazione del \"corallo nobile\".\nLa storia di Torre del Greco \u00e8 talmente intrecciata con quella del corallo tanto da costituire un binomio inscindibile, ed \u00e8 documentata fin dal XV secolo. Nel 1790 fu costituita nella citt\u00e0 di Torre del Greco la \"Reale Compagnia del Corallo\", con l'idea di lavorare e vendere il corallo pescato. Ci\u00f2 dimostra che la pesca del corallo era fiorente gi\u00e0 da tanti anni nella citt\u00e0 campana.\nInoltre fu promulgato il 22 dicembre 1789 da re Ferdinando IV il \"Codice corallino\" (preparato dal giurista napoletano Michele Jorio), con l'intento di regolamentare la pesca del corallo che in quegli anni vedeva impegnati, oltre ai marinai torresi, anche i genovesi, i livornesi e quelli di Trapani\nTale regolamentazione non ebbe per\u00f2 il successo sperato. Dal 1805, anno in cui fu fondata la prima fabbrica per la lavorazione del corallo a Torre del Greco (da Paolo Bartolomeo Martin, francese ma con origini genovesi), inizi\u00f2 il periodo d'oro per la lavorazione del corallo nella citt\u00e0 sita alle pendici del Vesuvio, anche perch\u00e9 insieme alla lavorazione la pesca del corallo era sempre pi\u00f9 sotto il dominio dei pescatori torresi. Dal 1875 i torresi iniziarono a lavorare con il corallo di Sciacca e nel 1878 sorse in citt\u00e0 addirittura una \"Scuola per la lavorazione del corallo\" (che chiuse nel 1885 per riaprire nel 1887), presso la quale nel 1933 fu istituito un \"Museo del corallo\". In seguito venne il momento della lavorazione del corallo giapponese scoperto sui mercati di Madras e Calcutta.\nOggi a Torre del Greco non viene pi\u00f9 praticata la pesca del corallo (l'ultima corallina risulta in disarmo nel 1989) ma la citt\u00e0 resta comunque il pi\u00f9 importante centro al mondo per la lavorazione del corallo, con oltre 2000 addetti al settore.\nMitologia.\nSecondo Ovidio (Metamorfosi, IV, 740-752) il corallo rosso nacque dal sangue di una delle Gorgoni, Medusa, quando Perseo la decapit\u00f2. Le Gorgoni avevano la capacit\u00e0 di pietrificare con lo sguardo, e il sangue di Medusa, al contatto con la schiuma creata dalle onde, pietrific\u00f2 alcune alghe che col sangue divennero rosse.\nIl Vasari, nella descrizione del suo quadro \"Perseo e Andromeda\", scrisse nel 1570:\nSimbologia.\nIl corallo \u00e8 un antichissimo amuleto di valore apotropaico per i neonati, ancora oggi diffuso. Secondo la tradizione pagana i rametti appuntiti infilzavano il malocchio lanciato per invidia, mentre per i cristiani il suo colore rosso ricordava il sangue di Cristo, infatti veniva usato gi\u00e0 nel medioevo per i reliquiari della Croce. Il corallo assumeva cos\u00ec la valenza di simbolo della doppia natura di Cristo, umana e divina. Per questo si trova in numerosi dipinti tardomedievali e rinascimentali, come la \"Madonna del solletico\" di Masaccio, la \"Madonna di Senigallia\" e la \"Pala di Brera\" di Piero della Francesca."}
{"id": "1695932", "revid": "1305772", "url": "https://it.wikipedia.org/wiki?curid=1695932", "title": "Contea di Rush", "text": "Contea di Rush o Rush County \u00e8 la denominazione delle seguenti contee degli Stati Uniti:"}
{"id": "1695934", "revid": "1305772", "url": "https://it.wikipedia.org/wiki?curid=1695934", "title": "Contea di St. Joseph", "text": "Contea di St. Joseph o St. Joseph County \u00e8 la denominazione delle seguenti contee degli Stati Uniti:"}
{"id": "1695935", "revid": "767487", "url": "https://it.wikipedia.org/wiki?curid=1695935", "title": "Chiojdeni", "text": "Chiojdeni \u00e8 un comune della Romania di 2.498 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 8 villaggi: C\u0103t\u0103u\u021bi, Chiojdeni, Lojni\u021ba, Luncile, M\u0103r\u0103cini, Podurile, Seciu, Tulburea."}
{"id": "1695940", "revid": "339392", "url": "https://it.wikipedia.org/wiki?curid=1695940", "title": "Ferrovia Terontola-Perugia-Assisi-Foligno", "text": ""}
{"id": "1695942", "revid": "1305772", "url": "https://it.wikipedia.org/wiki?curid=1695942", "title": "Contea di Spencer", "text": "Contea di Spencer o Spencer County \u00e8 la denominazione delle seguenti contee degli Stati Uniti:"}
{"id": "1695943", "revid": "767487", "url": "https://it.wikipedia.org/wiki?curid=1695943", "title": "Cior\u0103\u0219ti", "text": "Cior\u0103\u0219ti \u00e8 un comune della Romania di 3.530 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 7 villaggi: Cior\u0103\u0219ti, Codre\u0219ti, Mih\u0103lceni, Salcia Nou\u0103, Salcia Veche, Satu Nou, Sp\u0103t\u0103reasa."}
{"id": "1695944", "revid": "287204", "url": "https://it.wikipedia.org/wiki?curid=1695944", "title": "Ciorasti", "text": ""}
{"id": "1695945", "revid": "1573940", "url": "https://it.wikipedia.org/wiki?curid=1695945", "title": "Contea di Starke (Indiana)", "text": ""}
{"id": "1695950", "revid": "729019", "url": "https://it.wikipedia.org/wiki?curid=1695950", "title": "Linea dei Bivi", "text": "La Linea dei Bivi, conosciuta anche con il nome di Cintura di Venezia, era una linea ferroviaria elettrificata a doppio binario ubicata nella periferia di Mestre. La ferrovia collegava direttamente le linee per Milano, Trento, Udine e Trieste evitando la stazione di Venezia Mestre. Tra il 2008 e il 2010 nell'ambito dei lavori per l'attivazione del Sistema Ferroviario Metropolitano Regionale (SFMR) e della risistemazione del nodo della stazione di Venezia Mestre, \u00e8 stata parzialmente ricostruita, in parte reimpiegata nell'ambito della Trento-Venezia (la cosiddetta Valsugana) e in parte utilizzata come linea di raccordo fra quest'ultima e la Venezia-Udine.\n\u00c8 prevista, con il D.M. \"Italia Veloce\", la riattivazione del tratto tra la Venezia-Udine e la Venezia-Trieste in contemplazione al progetto ferroviario Venezia-Aeroporto Marco Polo ed alla TAV per Trieste.\nStoria.\nLa prima linea.\nLa linea, nata essenzialmente per scopi militari, venne attivata il 1\u00ba novembre 1940. Ebbe un brevissimo traffico passeggeri durante e subito dopo la seconda guerra mondiale, tanto che l'impianto di Olmo-Trivignano fu abilitato al servizio passeggeri.\nNel 1947 furono soppressi i bivi Spinea, Orgnano e Dese e relativi raccordi. La ferrovia rimase in uso fino agli anni novanta del XX secolo per il trasporto di merci e per l'instradamento di alcuni treni passeggeri di transito, come l'Espresso notturno Roma-Calalzo.\nA causa della limitazione della velocit\u00e0 a 6 km/h sugli attraversamenti a rotaia discontinua, l'uso della linea and\u00f2 scemando anno dopo anno, finch\u00e9 con l'orario estivo del 1993 fu abbandonata la tratta Bivio Trivignano-Bivio Carpenedo; con l'orario estivo dell'anno successivo fu chiuso al traffico anche il resto.\nLa nuova linea.\nNel corso degli anni \u00e8 stato proposto pi\u00f9 volte di recuperare la ferrovia come strada locale, come pista ciclabile o di riutilizzare il sedime per il passante autostradale di Mestre. Infine si \u00e8 deciso di riaprire parzialmente la linea al traffico ferroviario nell'ambito del progetto SFMR, al fine di utilizzarla come itinerario sostitutivo, per la linea della Valsugana (Trento-Venezia), o alternativo, per la linea di Udine, di accesso alla stazione di Venezia Mestre.\nAllo scopo di evitare che i treni della Trento-Venezia e i merci fossero instradati sulla linea ad alta velocit\u00e0 Padova-Mestre \u00e8 stato costruito un viadotto, conosciuto con il nome di Scavalco di Maerne, che sovrappassa la Milano-Venezia e si immette sulla dismessa Linea dei Bivi nei pressi del raccordo con la vecchia sottostazione elettrica. Sono quindi stati riattivati i tronchi della Linea dei Bivi fino al Bivio Spinea e al Doppio Bivio Orgnano, mentre conseguentemente \u00e8 stato soppresso il tratto della Valsugana che andava da quest'ultima localit\u00e0 ferroviaria all'immissione della Milano-Venezia. L'apertura dello Scavalco al traffico ordinario ha avuto luogo l'8 giugno 2008.\nIl tronco Bivio Spinea-Bivio Trivignano-Bivio Marocco \u00e8 stato ricostruito ed aperto all'esercizio il 10 marzo 2010.\nEsiste anche il progetto di una eventuale riapertura totale di tutta la linea ferroviaria, con la riattivazione del ramo Est che servirebbe come itinerario privilegiato per i treni merci Cervignano-Venezia Marghera Scalo, con l'effetto di accorciare il percorso rispetto all'itinerario attuale via Portogruaro-Treviso-ramo Ovest, e contemporaneamente diminuire il traffico sul tratto metropolitano della Mestre-Trieste.\nCaratteristiche.\nNuova linea.\nLa nuova linea \u00e8 una ferrovia a doppio binario banalizzato, lunga 6735 metri ed elettrificata a 3000 volt in corrente continua. Lo scartamento adottato \u00e8 quello ordinario da 1435 mm.\nLa linea \u00e8 dotata di Sistema di Comando e Controllo (SCC). La circolazione \u00e8 regolata dal Dirigente Centrale Operativo di Venezia Mestre.\nPercorso.\nLinea originaria.\nLa linea si dipartiva dalla Milano-Venezia dal Bivio Mirano, nei cui pressi era situata una sottostazione elettrica con tanto di raccordo.\nSuccessivamente incrociava a raso la linea di Trento presso l'attraversamento Valsugana. La linea dei Bivi si collegava alla Trento-Venezia tramite due raccordi, entrambi chiusi nel 1947:\nIl posto di movimento Olmo-Trivignano fu abilitato al servizio viaggiatori solo per un breve periodo di tempo nel dopoguerra.\nDopo lo scalo di Olmo-Trivignano, la ferrovia continuava incrociando a raso la linea Udine-Venezia presso l'attraversamento Udine. Anche in questo caso la linea era raccordata a quest'ultima ferrovia tramite due raccordi:\nLa linea dei Bivi confluiva sulla linea per Trieste presso il Bivio Carpenedo, dopo aver percorso 12,277 chilometri.\nNuova linea.\nUna parte del nuovo tracciato della Trento-Venezia, quello fra la stazione di Maerne di Martellago e Venezia Mestre, reimpiega il sedime della linea dei Bivi. Il tratto in questione \u00e8 posizionato fra il Bivio/PC Spinea, che si trova nei pressi del dismesso Bivio Spinea della vecchia linea, e l'ingresso dello Scavalco di Maerne, il cavalcaferrovia che permette alla Trento-Venezia di sovrastare le Milano-Venezia e la linea ad alta velocit\u00e0 Padova-Mestre.\nLa fermata di Spinea (tra lo Scavalco di Maerne e il Bivio/PC Spinea) \u00e8 stata aperta nel 2008 nell'ambito del progetto del Sistema Ferroviario Metropolitano Regionale e sostituisce la soppressa Venezia Asseggiano. Questa si trovava sul tronco Maerne-Quadrivio Catene della ferrovia Trento-Venezia, dismesso nel 2008 nei pressi dell'Attraversamento Valsugana dove la vecchia linea dei Bivi si incrociava a raso con la linea per Trento.\nIl tratto Bivio Marocco-Bivio/PC Spinea \u00e8 ricostruito sul sedime della soppressa linea ed \u00e8 stato aperto all'esercizio il 10 marzo 2010. La nuova linea ferroviaria riprende il tracciato a doppio binario della vecchia ferrovia fra il soppresso Bivio Spinea e il soppresso Bivio Trivignano, per poi reimpiegare il tracciato del raccordo con la Venezia-Udine e immettersi su quest'ultima all'altezza del nuovo Bivio Marocco, dopo aver percorso 6,942 chilometri.\nTraffico.\nLa riattivazione del ramo ovest della Linea dei Bivi lungo il tronco Bivio Spinea-Bivio Trivignano-Bivio Marocco \u00e8 nata con l'obiettivo di impiegare il nuovo tracciato come percorso preferenziale per i treni merci in arrivo da Udine, da Treviso o da Cervignano Smistamento e diretti a Venezia Marghera Scalo. Secondo la planimetria, infatti, non \u00e8 pi\u00f9 possibile raggiungere lo scalo arrivando dalla confluenza Udine-Trieste (UD-TS), localit\u00e0 ferroviaria posta all'incrocio fra la Milano-Venezia, la Udine-Venezia e Venezia-Trieste. Questa soluzione ha anche il vantaggio, rispetto agli itinerari attuali, di evitare l'attraversamento completo del piazzale della stazione di Venezia Mestre e si inserisce nel contesto del riordino degli itinerari lato terraferma attualmente in corso.\nNel 2010 questo tronco vedr\u00e0 anche il passaggio provvisorio di alcuni, se non tutti, treni passeggeri della linea Treviso-Mestre, a causa dei previsti lavori in ingresso sui binari attuali."}
{"id": "1695952", "revid": "834", "url": "https://it.wikipedia.org/wiki?curid=1695952", "title": "Via Parenterale Inapparente", "text": ""}
{"id": "1695954", "revid": "767487", "url": "https://it.wikipedia.org/wiki?curid=1695954", "title": "Cote\u0219ti", "text": "Cote\u0219ti \u00e8 un comune della Romania di 5.006 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 4 villaggi: Bude\u0219ti, Cote\u0219ti, Gole\u0219tii de Sus, Valea Cote\u0219ti."}
{"id": "1695955", "revid": "287204", "url": "https://it.wikipedia.org/wiki?curid=1695955", "title": "Cotesti", "text": ""}
{"id": "1695967", "revid": "104265", "url": "https://it.wikipedia.org/wiki?curid=1695967", "title": "Institore", "text": "Nel diritto civile, l'institore \u00e8 colui che ha la qualifica di dirigente preposto dal titolare all'esercizio di un'impresa commerciale.\nLa figura dell'institore \u00e8 normata in Italia dal codice civile al libro V, articoli 2203 e seguenti: essa ha poteri di rappresentanza e dipende gerarchicamente direttamente dall'imprenditore, senza figure intermedie (art. 2203). La sua rappresentanza \u00e8 esercitata sempre nei limiti dei poteri a lui conferiti dalla procura (art. 2204). La procura institoria non implica necessariamente l'insorgenza di un rapporto di lavoro subordinato, atteso che la procura pu\u00f2 essere conferita in base ad un rapporto di varia natura.\nPoteri.\nPotere per l'institore \u00e8 quello della che, a differenza della rappresentanza civile, discende da un fatto e non da un atto. Secondo l'articolo 1387 c.c. il potere di rappresentanza \u00e8 conferito dalla legge ovvero dall'interessato; il potere dell'institore discende dal fatto stesso della preposizione.\nL'institore pu\u00f2 compiere tutti gli atti inerenti all'esercizio dell'impresa a cui \u00e8 preposto, salve le limitazioni contenute nella Procura. Ha anche il potere di licenziare il personale. Tuttavia gli \u00e8 preclusa la facolt\u00e0 di alienare e ipotecare i beni immobili del preponente (art. 2204 c.c.). Questa limitazione pu\u00f2 essere rimossa se vi \u00e8 un'espressa autorizzazione da parte dell'imprenditore.\nEgli pu\u00f2 stipulare contratti anche in nome proprio, essendo sufficiente che il terzo sappia che il contratto che va stipulare riguarda l'impresa cui l'institore \u00e8 preposto (rappresentanza sostanziale). Ha anche rappresentanza processuale, potendo stare in giudizio in nome del preponente per le obbligazioni dipendenti da atti compiuti nell'esercizio dell'impresa cui \u00e8 preposto (art. 2204 c.c. e art. 77 c.p.c.).\nObblighi.\nL'institore deve adempiere a tre obblighi fondamentali:\nL'adempimento di quest' obbligo \u00e8 molto importante, in quanto se l'institore compie atti pertinenti all'esercizio dell'impresa per conto dell'imprenditore senza comunicarlo al terzo la legge sancisce la doppia responsabilit\u00e0 sia dell'institore che dell'imprenditore (art. 2208 c.c.).\nNon essendo il soggetto cui l'attivit\u00e0 di impresa \u00e8 imputata ma un mero sostituto, l'institore non \u00e8 soggetto al fallimento (\u00e8 comunque soggetto alle medesime responsabilit\u00e0 penali dell'imprenditore ai sensi del d.lgs. 231/2001).\nRegime pubblicitario.\nSecondo l'art. 2206 c.c. la procura \u00e8 assoggettata a pubblicit\u00e0 in quanto deve essere, con sottoscrizione autenticata del preponente, depositata per l'iscrizione presso il competente ufficio del registro delle imprese. In mancanza dell'iscrizione, la rappresentanza si reputa generale e le limitazioni di essa non sono opponibili a terzi. La procura pu\u00f2 essere revocata o modificata (art. 2207 c.c.) con atto anch'esso da depositarsi per l'iscrizione nel registro delle imprese, anche se la procura non fu pubblicizzata."}
{"id": "1695975", "revid": "767487", "url": "https://it.wikipedia.org/wiki?curid=1695975", "title": "Dumbr\u0103veni (Vrancea)", "text": "Dumbr\u0103veni (in passato \"Plaine\u015fti\") \u00e8 un comune della Romania di 4.292 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 4 villaggi: Alexandru Vlahu\u021b\u0103, C\u00e2nde\u0219ti, Dragosloveni, Dumbr\u0103veni.\nA Dumbr\u0103veni \u00e8 visitabile la casa in cui visse a lungo lo scrittore Alexandru Vlahu\u021b\u0103 (1858-1919), oggi trasformata in un museo a lui dedicato.\nDumbr\u0103veni ha dato i natali al pittore George \u015etef\u0103nescu (1914) e allo scrittore Duiliu Zamfirescu (1858-1922)."}
{"id": "1695978", "revid": "767487", "url": "https://it.wikipedia.org/wiki?curid=1695978", "title": "Transistor Revolt", "text": ""}
{"id": "1695981", "revid": "1305772", "url": "https://it.wikipedia.org/wiki?curid=1695981", "title": "Contea di Steuben", "text": "Contea di Steuben o Steuben County \u00e8 la denominazione delle seguenti contee degli Stati Uniti:"}
{"id": "1695983", "revid": "76963", "url": "https://it.wikipedia.org/wiki?curid=1695983", "title": "Barry Williams (attore)", "text": "\u00c8 conosciuto soprattutto per aver interpretato il ruolo di Greg Brady nella serie televisiva, prodotta dall'ABC Television, \"La famiglia Brady\" (\"The Brady Bunch\").\nBiografia.\nBarry Williams nasce in California da Doris May Moore e Frank Millar Blenkhorn. Decide, da giovanissimo, di voler diventare un attore, e nel 1967, a tredici anni, debutta in un episodio della serie televisiva \"Dragnet\". Interpreta ruoli secondari in \"That Girl, Mission: Impossible\" ed in \"The Mod Squad\", prima di esser scelto, nel 1969, per interpretare il ruolo di Greg Brady nella sit-com \"The Brady Bunch\". Grazie a questo ruolo, Williams diviene l'idolo degli adolescenti del tempo, ed inizia ad esser cercato da svariati produttori.\nTuttavia, quando \"The Brady Bunch\" si conclude, nel 1974, Williams riprende ad interpretare alcuni ruoli secondari in televisione, per poi prender parte a vari musical, come \"Grease\" e \"Tutti insieme appassionatamente\". Dopo aver fatto varie apparizioni in televisione ed in alcune pellicole cinematografiche, nel 1984, viene scelto per interpretare il ruolo di Hannibal nella soap opera \"General Hospital\". Nel 1992 esce la sua autobiografia, intitolata \"Growing Up Brady: I Was a Teenage Greg\" e scritta con la collaborazione di Chris Kenki, che rimane nella lista dei libri pi\u00f9 venduti del New York Times per tre mesi. Nel 2000 esce anche un film TV, trasposto dal libro ed intitolato \"Growing up Brady\" (il ruolo di Barry \u00e8 stato interpretato da Adam Brody).\nSempre orgoglioso del successo ottenuto con \"The Brady Bunch\", Williams appare in varie reunion televisive fra i personaggi del cast della sit-com, fra le quali \u00e8 da citare il film \"A Very Brady Christmas\", uscito in occasione del Natale 1988. Nel 2000, l'attore realizza una parodia della canzone di Eminem \"The Real Slim Shady\", intitolata \"The Real Greg Brady\", mentre, nel 2003, interpreta Greg nel film \"Dickie Roberts: Former Child Star\". Nel 2001-2002, Barry interpreta il manager Dean \"The Machine\" Strickland in tredici episodi della sit-com per la TV \"S Club 7 in Hollywood\", che pubblicizza il gruppo inglese S Club 7. Nel 2002, fa anche una breve apparizione nel video musicale della canzone \"The Barry Williams Show\", di Peter Gabriel.\nTuttavia, il cantante ha dichiarato di non sapere chi Barry Williams fosse, quando scrisse il testo di questo pezzo, che, di conseguenza, non parla dell'attore statunitense. Williams partecipa ad un match della serie televisiva \"Celebrity Boxing\", disputato contro Danny Bonaduce, che, pur essendo cintura nera di arti marziali, perde. Inoltre, nel 2006, l'attore appare in un episodio della sit-com \"That '70s Show\", prodotta dalla Fox, in compagnia di Christopher Knight, sua co-star in \"The Brady Bunch\". I due, infatti, sono rimasti ottimi amici sin da quando lo show fu girato, tanto che Barry appare anche in numerosi episodi del reality show di Christopher, \"My Fair Brady\".\n, l'attore conduce, di venerd\u00ec, dalle due fino alle sei del pomeriggio, il programma \"The Barry Williams Show Sundays\", che va in onda sul canale \"Totally 70's\" del \"Sirius Satellite Radio\". Inoltre, prende spesso parte all'annuale \"World's Largest Disco\", evento che si tiene a Buffalo. Williams \u00e8 stato sposato due volte, prima con Eila May Matt, e poi con Diane Martin. Ha anche un figlio, Brandon, nato nel 2003. Nel dicembre 2007 ha lanciato un portale unico, per i suoi fan, chiamato \"The Greg Brady Project\". Il sito contiene interviste fatte a Barry, ai suoi fan e ad altre celebrit\u00e0."}
{"id": "1695984", "revid": "767487", "url": "https://it.wikipedia.org/wiki?curid=1695984", "title": "Dumitre\u0219ti", "text": "Dumitre\u0219ti (in ungherese \"Demeterfalva\") \u00e8 un comune della Romania di 5.048 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 16 villaggi: Bice\u0219tii de Jos, Bice\u0219tii de Sus, Blidari, Dumitre\u0219ti, Dumitre\u0219tii de Sus, Dumitre\u0219tii-Fa\u021b\u0103, G\u0103loie\u0219ti, L\u0103stuni, Lupoaia, Motn\u0103u, Poieni\u021ba, Ro\u0219cari, Siminoc, Tinoasa, Trestia, Valea Mic\u0103."}
{"id": "1695986", "revid": "287204", "url": "https://it.wikipedia.org/wiki?curid=1695986", "title": "Dumitresti", "text": ""}
{"id": "1695987", "revid": "1305772", "url": "https://it.wikipedia.org/wiki?curid=1695987", "title": "Contea di Sullivan", "text": "Contea di Sullivan o Sullivan County \u00e8 la denominazione delle seguenti contee degli Stati Uniti:"}
{"id": "1695988", "revid": "767487", "url": "https://it.wikipedia.org/wiki?curid=1695988", "title": "Gole\u0219ti (Vrancea)", "text": "Gole\u015fti \u00e8 un comune della Romania di 4.072 abitanti, ubicato nel distretto di Vrancea, nella regione storica della Muntenia."}
{"id": "1695994", "revid": "1573940", "url": "https://it.wikipedia.org/wiki?curid=1695994", "title": "Chiesa di San Leonardo (Arcidosso)", "text": "La chiesa di San Leonardo si trova ad Arcidosso, in provincia di Grosseto.\nStoria.\nRicordata dal 1188, \u00e8 stata trasformata pi\u00f9 volte nel corso dei secoli. La forma attuale risale al XVI-XVII secolo.\nDescrizione.\nL'interno, coperto a capriate nella navata centrale e con volte a crociera in quelle laterali, ha subito un restauro nel dopoguerra. La facciata, affiancata conserva parte del paramento originario e presenta un portale architravato con lunetta decorata a mosaico. All'ingresso, un'acquasantiera di Pietro Amati (1603), autore anche del primo altare a sinistra, dove si trova la \"Decollazione del Battista\" di Francesco Vanni (1588-1589).\nNella navata destra \u00e8 una tela seicentesca con \"San Bartolomeo che presenta le proprie spoglie alla Madonna e al Bambino\"; sull'altare maggiore sono due statue lignee di \"San Processo\" e \"Sant'Andrea\" (1617)."}
{"id": "1695995", "revid": "767487", "url": "https://it.wikipedia.org/wiki?curid=1695995", "title": "Guge\u0219ti", "text": "Guge\u0219ti \u00e8 un comune della Romania di 6.763 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 2 villaggi: Guge\u0219ti e Oreavu."}
{"id": "1695996", "revid": "1573940", "url": "https://it.wikipedia.org/wiki?curid=1695996", "title": "Contea di Tippecanoe (Indiana)", "text": ""}
{"id": "1695998", "revid": "287204", "url": "https://it.wikipedia.org/wiki?curid=1695998", "title": "Gugesti", "text": ""}
{"id": "1695999", "revid": "183976", "url": "https://it.wikipedia.org/wiki?curid=1695999", "title": "Mike Phillips", "text": ""}
{"id": "1696002", "revid": "1573940", "url": "https://it.wikipedia.org/wiki?curid=1696002", "title": "Chiesa di Sant'Andrea (Arcidosso)", "text": "La chiesa di Sant'Andrea \u00e8 un edificio religioso situato ad Arcidosso, nella provincia di Grosseto in Toscana.\nStoria.\nRicordata fin dal 1188, fu ampliata una prima volta nel 1672, quando fu realizzato il presbiterio. Nel 1782 l'edificio fu consolidato da Leonardo Ximenes e nel 1872 la parte presbiterale, aggiunta nel XVII secolo, divenne sede della Confraternita della Misericordia.\nQui \u00e8 stato inoltre sepolto il poeta arcidossino Giovan Domenico Peri.\nDescrizione.\nLa facciata a capanna presenta al centro il portale architravato sormontato da una lunetta che introduce ad un interno coperto a capriate. Entro una nicchia sulla destra si trova un affresco con la \"Madonna col Bambino in trono con due Santi e angeli\" di un anonimo pittore senese dell'inizio del XVI secolo. Nel seicentesco altare maggiore si conserva un \"Crocifisso\" in cartapesta probabilmente coevo.\nNella parete sinistra si trova un quadro del pittore Ovidio Gragnoli datato 1928 nel quale San Giovanni di Dio (fondatore dell'ordine degli Ospedalieri) benedice due volontari che soccorrono un anziano malato."}
{"id": "1696003", "revid": "6923", "url": "https://it.wikipedia.org/wiki?curid=1696003", "title": "Novokuzneckij dramati\u010deskij teatr", "text": "Il Teatro di Drama di Novokuzneck (, \"Novokuzneckij dramati\u010deskij teatr\") \u00e8 il principale teatro lirico di Novokuzneck.\nStoria.\nNell'agosto del 1931 sul giornale locale appariva la notizia: \"A Kuzneckstroj ci sar\u00e0 un teatro\" (in russo: \"\u041d\u0430 \u041a\u0443\u0437\u043d\u0435\u0446\u043a\u0441\u0442\u0440\u043e\u0435 \u0431\u0443\u0434\u0435\u0442 \u0442\u0435\u0430\u0442\u0440\"). Come sede per il teatro fu utilizzato il \"Club Centrale in nome di R.Ejche\" (in russo: \u0426\u0435\u043d\u0442\u0440\u0430\u043b\u044c\u043d\u044b\u0439 \u043a\u043b\u0443\u0431 \u0438\u043c. \u0420.\u042d\u0439\u0445\u0435). Il successo del teatro e la sua organizzazione si devono alle premure di una famosa attrice e regista sovietica: Lina Samborskaja.\nL'attivit\u00e0 del teatro inizi\u00f2 ufficialmente nel settembre del 1932 con uno staff di 60 attori e 15 musicisti. Tuttavia il vecchio Club Centrale fu devastato da un incendio e divenne inservibile. Al suo posto in appena 200 giorni \u00e8 stato costruito un edificio teatrale nuovo con una capienza di 1200 spettatori. Il nuovo teatro apr\u00ec ufficialmente al pubblico il 6 novembre 1933 con lo spettacolo \"Invasione\" (scenografia di L.Slavin). Negli anni della Seconda guerra mondiale il teatro locale fu trasferito a Leninsk-Kuzneckij. A Novokuzneck arrivarono in quegli anni, i drammaturghi sovietici esiliati in Siberia dalla capitale sovietica Mosca e dalla capitale culturale russa Leningrado. Nel 1963 la compagnia teatrale si insedia nel nuovo edificio .\nIl Teatro di Novokuzneck e la sua compagnia teatrale.\nIl Teatro di Novokuzneck si \u00e8 distinto pi\u00f9 volte come vincitore del Festival Kuzbass Teatral'nyj. Nel 2001 lo spettacolo \"Le anime morte\" (in russo: \"\u041c\u0435\u0440\u0442\u0432\u044b\u0435 \u0434\u0443\u0448\u0438\") sul libro dello scrittore Nikolaj Vasil'evi\u010d Gogol' (registra \u2014 O.Permjakov, decorazioni \u2014 N.Vaghin) ha vinto Il Gran Premio del Festival Kuzbass Teatral'nyj e del V Festival Internazionale \"Teatro senza confini\" (in russo: \"\u0422\u0435\u0430\u0442\u0440 \u0431\u0435\u0437 \u0433\u0440\u0430\u043d\u0438\u0446\") a Magnitogorsk. La compagnia teatrale di Novokuzneck inoltre ha partecipato al Festival Teatrale \"Sibirskij Transit\" a Novosibirsk nel 2001, a Irkutsk sempre nel 2001 e a Omsk nel 2003."}
{"id": "1696005", "revid": "1305772", "url": "https://it.wikipedia.org/wiki?curid=1696005", "title": "Contea di Tipton", "text": "Contea di Tipton o Tipton County \u00e8 la denominazione delle seguenti contee degli Stati Uniti:"}
{"id": "1696006", "revid": "767487", "url": "https://it.wikipedia.org/wiki?curid=1696006", "title": "Gura Cali\u021bei", "text": "Gura Cali\u021bei \u00e8 un comune della Romania di 2.945 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 10 villaggi: B\u0103l\u0103ne\u0219ti, Coco\u0219ari, Dealu Lung, Groapa Tufei, Gura Cali\u021bei, Lacu lui Baban, Plopu, Poenile, Ra\u0219ca, \u0218ot\u00e2rcari."}
{"id": "1696007", "revid": "287204", "url": "https://it.wikipedia.org/wiki?curid=1696007", "title": "Gura Calitei", "text": ""}
{"id": "1696009", "revid": "1573940", "url": "https://it.wikipedia.org/wiki?curid=1696009", "title": "Contea di Vanderburgh (Indiana)", "text": ""}
{"id": "1696011", "revid": "773636", "url": "https://it.wikipedia.org/wiki?curid=1696011", "title": "Chiesa di San Lorenzo (Arcidosso)", "text": "La chiesa di San Lorenzo si trova nell'omonima localit\u00e0 del comune di Arcidosso.\nStoria.\nAttestata gi\u00e0 nel 1067, fu probabilmente fondata su una cella benedettina di competenza dell'abbazia di San Salvatore. La chiesa, trasformata in una stalla, fu riscoperta intorno al 1955 da Anna Pessina, maestra di San Lorenzo, la quale, molto religiosa, la ripul\u00ec e la fece riconsacrare.\nDescrizione.\nL'architettura romanica risale al XII-XIII secolo e presenta una sola navata con abside semicircolare.\nLa facciata, con portale a tutto sesto, mostra tracce dell'originale paramento murario a filaretto, mentre nell'abside si notano tre monofore strombate tamponate. All'interno, coperto a capriate, nella parete dell'abside si trova un affresco raffigurante il \"Miracolo del latte di San Bernardo di Chiaravalle ed altri Santi\"."}
{"id": "1696012", "revid": "110157", "url": "https://it.wikipedia.org/wiki?curid=1696012", "title": "Telavi", "text": "Telavi (in georgiano \u10d7\u10d4\u10da\u10d0\u10d5\u10d8) \u00e8 il centro principale ed il capoluogo amministrativo della regione della Cachezia, nella Georgia orientale.\nStoria.\nI primi ritrovamenti archeologici di Telavi risalgono all'et\u00e0 del Bronzo. Uno dei pi\u00f9 antichi resoconti giunti fino a noi \u00e8 del geografo greco Tolomeo, nel secondo secolo d.C., che cita il nome Teleda, riferimento a Telavi.\nTelavi cominci\u00f2 a trasformarsi in un centro politico ed amministrativo piuttosto grande ed importante nell'VIII secolo d.C.\nUna interessante informazione viene fornita dalle annotazioni del geografo Arabo Al Mukadis, del X secolo, che cita Telavi insieme ad altre importanti citt\u00e0 del Caucaso di quell'epoca come Tbilisi, Shamkhor, Ganja, Shemakha e Shirvan. A proposito della popolazione di Telavi, Al Mukadis sottolinea che per la maggior parte si trattava di cristiani.\nDal X al XII secolo d.C., Telavi ebbe il ruolo di capitale del Regno della Cachezia. Durante la cosiddetta Et\u00e0 dell'Oro dello Stato Georgiano (XII-XIII secolo), Telavi divenne uno dei centri politici ed economici pi\u00f9 importanti dello Stato. Dopo la disgregazione del Regno Georgiano unitario nel XV secolo, il ruolo di Telavi cominci\u00f2 a perdere di importanza, divenendo successivamente una normale citt\u00e0 di commercio ed artigiani. Telavi riconquist\u00f2 la sua importanza politica nel XVII secolo e nel 1762 era diventata la seconda capitale, dopo Tbilisi, del Regno Georgiano Orientale di Kartl-kakheti unitario. Il regno di Erekle II rappresent\u00f2 un periodo speciale nella storia di Telavi: in questo periodo (1744-1798) crebbe come centro strategico e culturale. Erekle II fond\u00f2 il seminario teologico e costru\u00ec un teatro. Le riforme di Erekle II coinvolsero tutti gli aspetti della vita del paese. Cambiarono fondamentalmente l'orientamento politico, economico e culturale di Kartli-Kakheti e conseguentemente, di tutta la Georgia. Il suo nome divenne simbolo di libert\u00e0 ed indipendenza nazionale per la popolazione georgiana. Viene ancora chiamato affettuosamente \"Patara Kakhi\" (Piccolo Cachetino). Le sue gesta eroiche sono descritte nella letteratura popolare.\nDominazione Russa.\nNel 1801, dopo che il Regno di Kartli-Kakheti fu annesso all'Impero Russo, Telavi perse il suo status di capitale. Nel XIX secolo, alla citt\u00e0 venne conferito il ruolo di centro amministrativo di un \"uezd\" nell'ambito del Governatorato di Tbilisi. In questo periodo, l'economia della citt\u00e0 era formata per la maggior parte da industrie di piccole dimensioni (pittura di cuoio, produzione di vasellame, produzione di vino, etc.), commercio ed agricoltura. La popolazione della citt\u00e0 era di circa 12.000 abitanti alla fine del XIX secolo (circa 9.000 Armeni, principalmente profughi dall'Armenia Ottomana, e 2.000 Georgiani).\nPatrimonio culturale.\nTelavi ed i suoi dintorni sono ricchi di monumenti storici, architettonici e naturali. Nei confini della citt\u00e0 si conservano importanti testimonianze, tra le quali:\nTelavi \u00e8 l'unica citt\u00e0 in Georgia, in cui si siano conservati quattro monumenti fortificati di epoche diverse. Per questa ragione, architetti, studiosi e storici dell'arte considerano Telavi la citt\u00e0 pi\u00f9 \"medioevale\" del paese.\nTra le curiosit\u00e0 naturalistiche, a Telavi \u00e8 possibile osservare un sicomoro di 900 anni di et\u00e0, alto 45 metri, con una circonferenza del tronco di oltre 12 metri.\nAnche i dintorni sono ricchi di monumenti:\nGeografia fisica.\nIl paesaggio di Telavi \u00e8 suggestivo. La citt\u00e0 \u00e8 circondata su ogni lato da scenari pittoreschi. Telavi \u00e8 rivolta a sud e a sud-ovest verso la catena di Tsiv-Gombori e affianca a nord e ad est la Valle Alazani. A nord della Valle Alazani corre la Grande Catena del Caucaso, che pu\u00f2 essere vista da gran parte di Telavi.\nAl momento, la citt\u00e0 di Telavi \u00e8 collegata a Tbilisi da due autostrade. La pi\u00f9 utilizzata (dotata della migliore pavimentazione) attraversa le aree rurali della Cachezia ed \u00e8 pi\u00f9 lunga (la lunghezza complessiva dell'autostrada \u00e8 di circa 156\u00a0km) rispetto alla strada che attraversa gli altipiani della catena di Gombori. La strada pi\u00f9 breve (circa 96\u00a0km) \u00e8 piuttosto panoramica, ma meno usata a causa dei lavori di ricostruzione che vi stanno avendo luogo.\nGrazie alla sua bellezza, ai monumenti storici, agli ottimi e popolari vini prodotti nella zona, ed ancora pi\u00f9 importante, all'ospitalit\u00e0 e gentilezza degli abitanti, Telavi \u00e8 una destinazione turistica piuttosto popolare in Georgia."}
{"id": "1696014", "revid": "1573940", "url": "https://it.wikipedia.org/wiki?curid=1696014", "title": "Contea di Vigo (Indiana)", "text": ""}
{"id": "1696015", "revid": "339392", "url": "https://it.wikipedia.org/wiki?curid=1696015", "title": "Nikolaj Grigorevi\u010d Rubinstein", "text": ""}
{"id": "1696016", "revid": "767487", "url": "https://it.wikipedia.org/wiki?curid=1696016", "title": "Jitia", "text": "Jitia \u00e8 un comune della Romania di 1.683 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 5 villaggi: Cerbu, Dealu S\u0103rii, Jitia, Jitia de Jos, M\u0103gura."}
{"id": "1696017", "revid": "1573940", "url": "https://it.wikipedia.org/wiki?curid=1696017", "title": "Contea di Warrick (Indiana)", "text": ""}
{"id": "1696018", "revid": "547034", "url": "https://it.wikipedia.org/wiki?curid=1696018", "title": "Convento dei Cappuccini (Arcidosso)", "text": "Il convento dei Cappuccini \u00e8 un edificio religioso situato a San Lorenzo, nei pressi di Arcidosso. La struttura ha ospitato effettivamente una comunit\u00e0 di frati cappuccini fino al giugno del 2019.\nStoria e descrizione.\nFu finito di costruire nel 1593 e comprende la chiesa dedicata a San Francesco, ad una sola navata coperta a capriate e due cappelle laterali, preceduta dal portico.\nL'altare centrale ospita una pala di Francesco Vanni con la \"Madonna col Bambino in trono e i Santi Bernardino da Siena, Francesco, Leonardo\" (1593). La tela \u00e8 affiancata da una \"Vergine annunciata\" e un \"Angelo annunciante\" di Giuseppe Nicola Nasini, autore anche dell\"'Estasi di San Felice da Cantalice\" (1728) e dell'affresco con la \"Piet\u00e0\" nella foresteria.\nAdiacente \u00e8 la neogotica cappella di Merope Becchini (1902), edificata su disegno di Lorenzo Porciatti e decorata da Giuseppe Corsini; al centro il marmoreo monumento della defunta, di Vincenzo Rosignoli, e un dipinto di Galileo Chini."}
{"id": "1696025", "revid": "767487", "url": "https://it.wikipedia.org/wiki?curid=1696025", "title": "M\u0103ic\u0103ne\u0219ti", "text": "M\u0103ic\u0103ne\u0219ti \u00e8 un comune della Romania di 4.906 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 6 villaggi: Belciugele, M\u0103ic\u0103ne\u0219ti, R\u00e2mniceni, Slobozia Bote\u0219ti, Stupina, T\u0103taru."}
{"id": "1696026", "revid": "486946", "url": "https://it.wikipedia.org/wiki?curid=1696026", "title": "Anton Grigorevi\u010d Rubinstein", "text": ""}
{"id": "1696027", "revid": "287204", "url": "https://it.wikipedia.org/wiki?curid=1696027", "title": "Maicanesti", "text": ""}
{"id": "1696028", "revid": "1305772", "url": "https://it.wikipedia.org/wiki?curid=1696028", "title": "Contea di Whitley", "text": "Contea di Whitley o Whitley County \u00e8 la denominazione delle seguenti contee degli Stati Uniti:"}
{"id": "1696030", "revid": "124463701", "url": "https://it.wikipedia.org/wiki?curid=1696030", "title": "DFS 230", "text": "Il DFS 230 fu un aliante da trasporto tedesco sviluppato nel 1937 dal DFS - Deutsche Forschungsanstalt f\u00fcr Segelflug ed in dotazione alla Luftwaffe durante la seconda guerra mondiale.\nStoria del progetto.\nIl DFS 230 nasce dall'esigenza di dotare la Luftwaffe di un capiente mezzo da trasporto dal basso costo di realizzazione e di rapida costruzione, con il ruolo di appoggio tattico alle truppe di terra. La soluzione era nella scelta di un mezzo senza motore, un aliante, che poteva essere progettato e realizzato grazie alla tradizione tedesca nella realizzazione di alianti da turismo ed addestramento. Il progetto venne avviato nel 1933 su suggerimento dell'asso dell'aviazione Ernst Udet e successivamente sviluppato nel 1937 dal Deutsche Forschungsanstalt f\u00fcr Segelflug (DFS) su progetto di Hans Jacobs.\nIl disegno del DFS 230 fu ispirato dall'aliante britannico General Aircraft Hotspur. Come il suo concorrente era dotato di una capiente fusoliera a sezione quadrata sulla quale anteriormente era ricavata la cabina di pilotaggio chiusa dotata di un'ampia vetratura. L'ala era alta, montata a sbalzo sulla fusoliera, la quale terminava in una coda convenzionale cruciforme dall'impennaggio monoderiva. L'aliante non era dotato di un tradizionale carrello d'atterraggio; nella fase di decollo era dotato di un carrello mobile che veniva rilasciato appena staccati da terra, mentre nella fase di atterraggio poteva contare su un lungo pattino ventrale sul quale scivolare fino all'arresto.\nIl DFS 230 veniva portato in volo in una configurazione mistel, ovvero con un velivolo a motore collegato alla parte superiore dell'aliante il quale si sganciava arrivato alla quota e posizione stabilita. A questo scopo vennero utilizzati i Klemm Kl 35, i Focke-Wulf Fw 56 ed i Messerschmitt Bf 109. Questo tipo di configurazione divenne nota successivamente per l'utilizzo di combinazioni con velivoli radiati riempiti di esplosivo ed utilizzati come bombe volanti guidate.\nDopo i primi voli di collaudo, affidati ad Hanna Reitsch nei primi mesi del 1937, l'RLM approv\u00f2 la sua produzione in serie che venne affidata alla Gothaer Waggonfabrik.\nImpiego operativo.\nIl DFS 230 fu pienamente operativo gi\u00e0 nel 1938 ed utilizzato in operazioni di guerra nel 1940, prima nell'invasione del Benelux e successivamente nella Campagna di Francia. L'aliante aveva il compito di paracadutare truppe nelle zone di operazione. Il suo carico utile era di 10 soldati con equipaggiamento o 1\u00a0200 kg di materiale.\nUno dei pi\u00f9 famosi successi dell'impiego del DFS 230 fu in Belgio, nella conquista, il 10 maggio 1940, del Forte di Eben-Emael, difeso da 780 uomini e considerato inespugnabile, ma che grazie a 72 uomini sbarcati dagli alianti riuscirono a sigillare il forte per 24 ore. Successivamente venne occupato dopo 30 ore di accaniti combattimenti, nonostante il tentativo di raggiungere la fortezza da parte del Corpo di Spedizione Britannico (BEF), che, insieme alla II Armata francese, venne respinta dalle forze della VI Armata tedesca di von Reichenau.\nIl DFS 230 fu successivamente utilizzato per le operazioni militari in Nordafrica, nella Battaglia di Creta del 20 maggio 1941 dove si rivel\u00f2 ancora una volta essenziale, ma oramai la supremazia aerea che si stava realizzando nelle file degli alleati rendeva palesi i limiti degli alianti, facili prede dei caccia nemici anche a causa dell'insufficiente corazzatura.\nL'ultima impresa di valore storico si deve all'Operazione Quercia; il 12 settembre 1943 un commando di paracadutisti tedeschi della 2. Fallschirmj\u00e4ger-Division, guidati dal maggiore Harald-Otto Mors, grazie a dieci DFS 230 scesero a Campo Imperatore sul Gran Sasso dove era trattenuto in arresto Benito Mussolini, liberandolo e proteggendolo nella fuga verso la Germania.\nIl DFS 230 venne utilizzato anche dalla For\u021bele Aeriene Regale ale Rom\u00e2niei, l'allora designazione dell'aeronautica militare del Regno di Romania dall'aprile 1943. Il modello venne adottato dai reparti della FARR basati sull'aeroporto di Foc\u0219ani nella fase finale dell'addestramento dei piloti che sarebbero stati impegnati sugli alianti da trasporto tedeschi nelle missioni di lancio di paracadutisti."}
{"id": "1696033", "revid": "773636", "url": "https://it.wikipedia.org/wiki?curid=1696033", "title": "Santuario della Madonna delle Grazie (Arcidosso)", "text": "Il santuario della Madonna delle Grazie, conosciuto anche come Madonna dell'Incoronata, \u00e8 un edificio religioso situato ad Arcidosso, nella provincia di Grosseto.\nStoria.\nSorta come ex voto per la fine della peste del 1348, era in origine di piccole dimensioni. Gli ampliamenti iniziarono gi\u00e0 nel Quattrocento e proseguirono nei secoli successivi.\nDescrizione.\nLa facciata presenta tre portali architravati inframmezzati da finestroni rettangolari. Nel barocco altare maggiore in stucco \u00e8 conservata una quattrocentesca \"Madonna col Bambino\" attribuita a Pellegrino di Mariano di Jacopo Rossini. Tra le altre opere, la quattrocentesca \"Madonna della Misericordia\"; lo stendardo raffigurante la \"Vergine in gloria tra i Santi Sebastiano e Rocco\", il \"Miracolo della Neve\" di Ventura Salimbeni, la \"Madonna col Bambino e San Giovannino\" (1726) di Giuseppe Nicola Nasini. Di particolare interesse la tela datata 1736 e raffigurante \"Papa Celestino V nell'atto di rinuncia davanti a Giovanni Battista e ai piedi della Vergine in trono con Bambino\". Claudia Cinquemani, studiosa locale, ha recentemente scoperto che la tela \u00e8 una copia di altro autore, tratta dalla celebre e pi\u00f9 antica opera del 1688 \"Madonna con Giovanni Battista, Pier Celestino e San Luca\" di Marcantonio Franceschini, custodita nella chiesa di San Pietro dei Celestini a Bologna. La scoperta \u00e8 riportata nel testo \"La luce della dea. Viaggio tra Lamula e dintorni\"."}
{"id": "1696037", "revid": "729019", "url": "https://it.wikipedia.org/wiki?curid=1696037", "title": "Huw Bennett", "text": "Bennett ha fatto parte del Galles under 19 e under 21 prima di fare il suo debutto con la nazionale maggiore il 16 agosto 2003 contro l'. Lo stesso anno ha poi partecipato alla Coppa del Mondo in Australia, scendendo in campo contro e . Negli anni successivi ha fatto solo sporadiche apparizioni con il , tornando pi\u00f9 stabilmente in squadra nel 2007. Quell'anno \u00e8 stato infatti convocato ancora per la Coppa del Mondo, mentre nel 2008 ha vinto con la nazionale il Sei Nazioni con il Grande Slam, giocando da titolare contro e ."}
{"id": "1696038", "revid": "125789318", "url": "https://it.wikipedia.org/wiki?curid=1696038", "title": "Pau Don\u00e9s", "text": "Biografia.\nGiovent\u00f9.\nDi origine ribagorzana, ma nato e cresciuto a Barcellona, fu voce, chitarra e compositore del gruppo musicale Jarabe de Palo. Cominci\u00f2 ad avvicinarsi alla musica a soli 12 anni, allorch\u00e9 ebbe la sua prima chitarra e compr\u00f2 i suoi primi dischi, uno dei Beatles e un altro di Bob Marley.\nA 15 anni, con suo fratello Marc, che suonava la batteria, form\u00f2 il suo primo gruppo, J. &amp; Co. Band, e pi\u00f9 tardi il secondo, Dentaduras Postizas. Con il denaro guadagnato lavorando in una agenzia pubblicitaria, acquist\u00f2 i suoi primi strumenti, che gli sarebbero poi serviti per incidere le sue prime canzoni.\nCarriera.\nDon\u00e9s form\u00f2 quindi i Jarabe de Palo, gruppo che inizi\u00f2 ad affermarsi nell'autunno del 1996. La sua prima canzone, \"La flaca\", divent\u00f2 famosa grazie a uno spot pubblicitario della marca Ducados per la campagna pubblicitaria di Car\u00e1cter Latino, e fu una sorpresa per il pubblico quando si scopr\u00ec che dietro la canzone c'era un nuovo gruppo chiamato Jarabe de Palo e non Juan Perro come sembrava in principio.\nNel 2009 duett\u00f2 con i Nomadi nel brano \"Lo specchio ti riflette\". Il 19 febbraio 2010, in occasione della quarta serata del Festival di Sanremo 2010, duett\u00f2 con Fabrizio Moro cantando \"Non \u00e8 una canzone\". Nel marzo 2012 collabor\u00f2 con i Mod\u00e0, cantando con il leader del gruppo, Kekko Silvestre, il brano \"Come un pittore\". Il videoclip del brano vede la partecipazione di Pau solo nella parte girata all'interno (in studio). Nel 2013 collabor\u00f2 nuovamente con il gruppo italiano a una nuova versione di \"Dove \u00e8 sempre sole\", contenuta nella ristampa del loro quinto album in studio \"Gioia\" e pubblicata come singolo nel 2014. Nel 2017 duett\u00f2 con Ermal Meta nel brano \"Voodoo Love\", partecipando anche al video dello stesso brano e poi al live di inizio del tour \"Non abbiamo armi\" di Ermal Meta.\nAll'inizio di gennaio 2019 attraverso i suoi canali social annunci\u00f2 l'interruzione della propria attivit\u00e0 musicale. Inaspettatamente 8 aprile 2020 pubblic\u00f2 un video dal titolo \"Vuelvo\" dove cantava un brano accompagnato solo dalla chitarra acustica. Segu\u00ec il 13 aprile un video ufficiale dal titolo \"Volvemos\" dove veniva annunciata la ripresa dell'attivit\u00e0.\nIl 26 maggio 2020 pubblic\u00f2 con gli Jarabe de Palo il decimo album dal titolo \"Tragas o escupes\"\".\" Durante il M\u00e1laga Film Festival \u00e8 stato presentato il documentario \"Eso que t\u00fa me das\" diretto da Jordi \u00c9vole, dedicato a Pau Don\u00e9s.\nMalattia e morte.\nNel settembre 2015 dichiar\u00f2 di essere affetto da cancro al colon e di essersi operato all'intestino crasso. Nell'aprile 2016 attraverso la sua pagina Facebook annunci\u00f2 di essere guarito, ma l'anno dopo venne colpito da una recidiva tumorale che lo costrinse a una terapia chemioterapica.\nDon\u00e9s \u00e8 morto il 9 giugno 2020 all'et\u00e0 di 53 anni per un'ulteriore recidiva della malattia."}
{"id": "1696041", "revid": "287204", "url": "https://it.wikipedia.org/wiki?curid=1696041", "title": "Torre Giurisdavidica", "text": "La torre Giurisdavidica si trova sul Monte Labbro, nel comune di Arcidosso.\nDescrizione.\nFu scelto da Davide Lazzeretti come centro della comunit\u00e0 giurisdavidica da lui fondata. Vi restano le rovine degli edifici innalzati tra il 1869 ed il 1875, in particolare la torre a pianta circolare, l'eremo e la chiesa.\nIl Lazzeretti nacque ad Arcidosso nel 1834 da umile famiglia e dal 1868 si dedic\u00f2 alla predicazione, raccogliendo qui una comunit\u00e0 di contadini che si ampli\u00f2 rapidamente. Il giurisdavidismo univa temi religiosi e sociali e attir\u00f2 verso la comunit\u00e0 un'ostilit\u00e0 da parte delle istituzioni religiose e politiche. La sua costruzione della torre fu iniziata nel luglio 1869 e termin\u00f2 nell'agosto 1870. Tuttavia, la torre cedette dopo poco tempo per il peso del tetto. Il 18 agosto 1878 Davide, mentre guidava una numerosa processione verso Arcidosso, fu fronteggiato da una folla di paesani con in testa le forze dell'ordine. Un colpo di moschetto colp\u00ec alla testa il Lazzeretti che mor\u00ec alla sera nei pressi delle Bagnore. Dopo la morte del Lazzaretti, la torre and\u00f2 lentamente in rovina. Alcuni primi tentativi di recupero furono intrapresi nel 1958 da alcuni seguaci giurisdavidici. Gravemente danneggiata da un fulmine, fu consolidata nel 1995 e restaurata negli anni tra il 2003 e il 2004.\nOltre alla torre sono visibili i ruderi di altri edifici sacri giurisdavidici: la chiesetta, consacrata nel 1872 \u2013 con prima messa celebrata il 29 settembre 1875 \u2013 e l'eremo, completato nel 1875."}
{"id": "1696046", "revid": "125731459", "url": "https://it.wikipedia.org/wiki?curid=1696046", "title": "Domenico Tempio", "text": "Biografia.\nNon si hanno molte notizie biografiche su Domenico Tempio, noto in dialetto come Miciu Tempiu. Figlio di un mercante di legna, Tempio fu avviato alla carriera ecclesiastica prima e alla giurisprudenza poi: fall\u00ec in entrambi i casi e decise cos\u00ec di dedicarsi agli studi umanistici. Studioso sia degli autori classici che dei suoi contemporanei, Tempio inizi\u00f2 presto a scrivere in versi e acquist\u00f2 fama di buon poeta. Fu accolto nell'Accademia dei Palladii e nel salotto letterario del mecenate Ignazio Patern\u00f2 principe di Biscari e come questi fece parte della Massoneria.\nSpos\u00f2 Francesca Longo, che mor\u00ec di parto. La figlia fu cos\u00ec accudita da una balia, la \"gnura\" Caterina, che divent\u00f2 la sua compagna fedele e gli diede un altro figlio. Fu nominato notaio del casale di Valcorrente (nei pressi dell'odierna Belpasso), ottenne una pensione sul Monte di piet\u00e0 e sulla Mensa vescovile e un sussidio dal Comune di Catania fino alla sua morte.\nPoetica.\n\u00c8 considerato il maggiore poeta riformatore siciliano, per\u00f2 fu conosciuto e apprezzato dai contemporanei e presto dimenticato: per tutto il XIX secolo fu censurato e bollato come poeta pornografico, prendendo spunto solo da una parte dei suoi componimenti. Dopo la seconda guerra mondiale si rivalut\u00f2 la sua opera.\nTempio \u00e8 ora considerato un poeta libero che usa tutti i suoi mezzi per smascherare le falsit\u00e0 e gli inganni della societ\u00e0. Le sue opere spaziano dall'esaltazione dell'operosit\u00e0 dell'uomo alla critica alla Chiesa, dalla contemplazione della natura alla critica dell'ignoranza. La sua stessa Sicilia \u00e8 vista rivalutata da un realismo che spazza via il mito di una societ\u00e0 pura e incontaminata. In alcune opere anticipa ampiamente il movimento verista che si sarebbe affermato solo quarant'anni dopo la sua morte.\nTuttavia ci sono ancora dei critici che negano validit\u00e0 artistica e sociale alla sua produzione, giudicandola carente di adeguati mezzi espressivi e frutto della sua morbosit\u00e0, tesa esclusivamente a procurare un becero sollazzo all'autore stesso e ai lettori.\nOpere.\nTempio scrisse soprattutto opere poetiche satiriche e licenziose, quasi tutte in siciliano.\nNella societ\u00e0 di massa.\nLe poesia di Tempio sono note a un vasto pubblico, soprattutto siciliano.\nTra il 1992 e il 1993 il cantautore Antonino Caponnetto, in arte Brigantony, dedic\u00f2 al Tempio due album: \"Micio Tempio 2000\" e \"Micio Tempio 2000 vol. 2\", raccolte musicali nelle quali recit\u00f2, su una base musicale di sottofondo, sedici delle liriche pi\u00f9 sollazzevoli e licenziose del poeta catanese. I due album ebbero un buon successo commerciale."}
{"id": "1696048", "revid": "1543377", "url": "https://it.wikipedia.org/wiki?curid=1696048", "title": "Hans Jacobs", "text": "Negli anni precedenti alla guerra fu a capo del Deutsche Forschungsanstalt f\u00fcr Segelflug, a Darmstadt e responsabile dello sviluppo di numerosi progetti molto interessanti tra i quali ricordiamo il DFS Habicht, il DFS Kranich, il DFS Rh\u00f6nsperber ed il DFS 230.\nQuando nel 1951 termin\u00f2 il divieto imposto alla Germania sulla produzione e detenzione di aerei, Jacobs produsse e immise sul mercato una versione migliorata del Kranich (Kranich III).\nSvilupp\u00f2 i deflettori sui velivoli."}
{"id": "1696049", "revid": "773636", "url": "https://it.wikipedia.org/wiki?curid=1696049", "title": "Chiesa della Madonna della Misericordia (Montelaterone)", "text": "La chiesa della Madonna della Misericordia si trova a Montelaterone, nel comune di Arcidosso.\nNota anche come chiesa della Madonna delle Grazie, fu realizzata intorno al 1664 e restaurata nel 1907.\nNel prospetto a capanna si apre un portale architravato che immette in un ambiente affrescato da Francesco e Giuseppe Nicola Nasini, con la \"Madonna della Misericordia e i santi Antonio abate, Pietro, Bartolomeo e Giacomo\" e una \"Piet\u00e0\" datata 1664."}
{"id": "1696053", "revid": "773636", "url": "https://it.wikipedia.org/wiki?curid=1696053", "title": "Chiesa di San Clemente (Montelaterone)", "text": "La chiesa di San Clemente \u00e8 un edificio religioso a Montelaterone, nel comune di Arcidosso.\nStoria.\nAttestata nel 1302-1303, nel XVI secolo fu ampliata, e ne fu variato l'orientamento.\nDescrizione.\nI resti del primitivo edificio sono riconoscibili nel paramento murario in pietra a filaretto; la facciata originaria corrispondeva all'odierno fianco destro, dove si notano tracce del rosone e del tetto a spioventi, e nel quale rimangono ancora il portale con arco ogivale ed elementi decorativi romanico-gotici nei capitelli e nell'architrave.\nTra le opere conservate all'interno vi sono un tabernacolo marmoreo con la figura dell\"'Eterno Padre\" (fine XV- inizi XVI secolo), la \"Messa di san Clemente\", assegnabile ad Ilario Casolani, e la tela con i \"Dolenti e san Clemente in adorazione della Croce\" (1673) di Francesco Nasini."}
{"id": "1696057", "revid": "773636", "url": "https://it.wikipedia.org/wiki?curid=1696057", "title": "Pieve di Santa Maria a Lamula", "text": "La pieve di Santa Maria a Lamula \u00e8 un edificio sacro situato ai piedi della collina di Montelaterone, nel comune di Arcidosso (GR).\nSanta Maria a Lamula, ricordata fin da IX secolo d.C., divenne il principale centro religioso e amministrativo dell'Amiata occidentale tra i secoli IX e XI.\nStoria.\nSanta Maria a Lamula sorse come cella, ossia come filiale, dell'abbazia di San Salvatore al monte Amiata agli inizi del IX secolo, in una zona particolarmente ricca di risorse, quali la vicinanza del fiume Ente, la presenza di boschi di castagno e di terreni argillosi coltivabili.\nNel Medioevo l'edificio religioso si trovava vicino al villaggio di Lamule (da qui deriva l'appellativo a Lamula) e del quale non rimane alcun resto visibile.\nIl villaggio di Lamule era detto anche di Lama (stagno o palude in latino medievale) in quanto sorgeva su una zona resa acquitrinosa dal ristagno dell'acqua piovana.\nLa prima attestazione documentaria di Santa Maria risale all'853 e si trova in una pergamena in cui l'imperatore Lotario II conferma la sua propriet\u00e0 all'abbazia di San Salvatore al monte Amiata.\nNel corso del IX e dell'XI secolo l'importanza della pieve come centro economico e amministrativo crebbe, come ci testimonia un documento datato 14 settembre 892 in cui viene citato un mercato sabatino o annuale che si svolgeva nei pressi dell'edificio religioso.\nDa ricollegare a questa crescita di importanza \u00e8 anche il riconoscimento della chiesa di Santa Maria a Lamula come pieve battesimale da parte di papa Gregorio V nel 996.\nNel corso dell'XI secolo, proprio mentre Lamula \u00e8 all'apice del suo potere, si manifestano i primi sintomi di un mutamento nella forma di amministrazione e di insediamento, ci\u00f2 porter\u00e0 al declino delle pievi come centro di aggregazione della popolazione a favore di nuovi villaggi fortificati.\nNel caso di Santa Maria a Lamula venne costruito su iniziativa del Monastero di San Salvatore il villaggio fortificato di Montelaterone, che piano piano assorbir\u00e0 la popolazione dal villaggio che era sorto intorno alla pieve.\nA partire dal 1070 nei documenti Santa Maria a Lamula non viene pi\u00f9 associata con un centro abitato, ma viene citata solo come pieve.\nNonostante la perdita di importanza del centro, il mercato continuer\u00e0 a tenersi vicino alla chiesa almeno fino alla met\u00e0 del Duecento, come testimoniano due documenti datati 1240 e 1249.\nNel 1264 le truppe di Siena, che erano in lotta con gli Aldobrandeschi, invasero la zona e incendiarono la chiesa di Santa Maria di Lamula e tutte le case vicine.\nLa chiesa venne restaurata nel 1268 (non si sa se venne totalmente ricostruita o solo in parte), come testimonia un'iscrizione realizzata sul primo pilastro a destra dell'ingresso e che tradotta suona cos\u00ec: \u00abNell'anno del Signore 1268 nel mese di giugno al tempo del re Carlo Paganuccio fece s\u00ec che questa opera fosse portata a termine\u00bb.\nIl re Carlo riportato sull'iscrizione era Carlo I d'Angi\u00f2, che ricevette nel 1265 dal papa l'investitura del Regno di Sicilia.\nPur non essendo egli padrone di tutta l'Italia, il suo nome era nella bocca e nel pensiero di molti, e questo giustifica il fatto che sia stato citato nell'iscrizione.\nSanta Maria a Lamula continu\u00f2 ad essere utilizzata come pieve fino al Cinquecento, quando il fonte battesimale venne spostato nella chiesa di San Clemente a Montelaterone.\nDopo questo periodo Santa Maria a Lamula venne utilizzata come oratorio.\nArchitettura.\nLa costruzione, in parte ricostruita tra il 1935 e il 1943, si presenta in stile romanico, caratterizzato dalla muratura in blocchi di trachite (pietra locale), da una pianta a tre navate terminante con tre absidi semicircolari e un tetto coperto da capriate di legno.\nTradizioni e folclore.\nLa pieve \u00e8 legata ad una leggenda secondo cui una mula si inginocchi\u00f2 davanti al portale della pieve, per rendere omaggio alla statua della Madonna, lasciando miracolosamente le sue impronte sulla pietra.\nLe impronte delle ginocchia della mula sono ancora oggi visibili sulla pietra di fronte all'ingresso.\nCollegamenti esterni.\nRicerca di Claudia Cinquemani Dragoni\nDizionario geografico fisico storico della Toscana\nVideo sulla Pieve di S. Maria a Lamula"}
{"id": "1696068", "revid": "773636", "url": "https://it.wikipedia.org/wiki?curid=1696068", "title": "Pieve di Santa Mustiola (Arcidosso)", "text": "La chiesa di Santa Mustiola si trova a Bagnoli, una frazione di Arcidosso.\nNota fin dal 1205, fu ampliata con il transetto nel 1885.\nL'originale struttura romanica \u00e8 particolarmente apprezzabile nel paramento murario a filaretto e nell'esterno dell'abside semicircolare, alleggerita da una monofora strombata al centro e con altre due monofore tamponate nella parete. La facciata \u00e8 stata parzialmente rimaneggiata durante il restauro ottocentesco ed ha al centro un portale architravato concluso da un arco a tutto sesto dal quale si entra in un'aula coperta a capriate.\nAll'interno \u00e8 custodita una tela ottocentesca raffigurante \"santa Mustiola\", opera di Giuseppe Ferrari."}
{"id": "1696073", "revid": "1149807", "url": "https://it.wikipedia.org/wiki?curid=1696073", "title": "Kyon", "text": ", \u00e8 il protagonista e l'io narrante della serie di light novel \"La malinconia di Haruhi Suzumiya\" di Nagaru Tanigawa e del manga e dell'anime da essa tratti. \u00c8 doppiato in originale da Tomokazu Sugita, mentre la voce italiana \u00e8 di Davide Perino.\nBiografia.\nBench\u00e9 Haruhi Suzumiya sia il personaggio che d\u00e0 il titolo alla serie, il vero protagonista dell'intera storia \u00e8 Kyon, che \u00e8 appunto incentrata sul suo rapporto con la ragazza e la racconta in prima persona dal suo punto di vista. Il ragazzo commenta con tono sarcastico le assurde vicende di Haruhi e le attivit\u00e0 delle \"Brigata SOS\". In teoria i commenti di Kyon sono meramente \"pensati\", anche se a volte Haruhi sembra rispondere alle provocazioni del ragazzo, lasciando intendere o che Kyon in effetti stia parlando ad alta voce, o che Haruhi abbia anche la facolt\u00e0 di leggere il pensiero. Kyon si dichiara disinteressato alle vicende di alieni, esper o viaggi nel tempo, considerandosi ormai estraneo al soprannaturale perch\u00e9 quasi adulto, e rassegnato al mondo normale e monotono, ma durante i suoi commenti dimostra di essere ampiamente a conoscenza di queste tematiche, oltre che di concetti scientifici piuttosto avanzati, riferimenti alla mitologia o alla cultura pop, e comunque in generale di avere un vasto bagaglio culturale. Afferma spesso di non capire quello che gli altri personaggi gli dicono (in particolare le spiegazioni di Nagato) ma dimostra di afferrarne facilmente il senso pur senza capire i dettagli sottostanti.\nDi fatto \u00e8 l'unico \"essere umano\" normale all'interno delle \"Brigata SOS\", e ci\u00f2 rende ancora pi\u00f9 strana la sua presenza all'interno del club, dato che Haruhi non ha mai fatto mistero del suo disinteresse per la normalit\u00e0. Infatti Yuki Nagato parla di Kyon come un \"fattore anomalo vicino ad Haruhi\", responsabile di un improvviso cambio di dati vicino alla ragazza. Itsuki Koizumi va oltre, investigando sulla sua identit\u00e0, solo per scoprire che Kyon \u00e8 un normale ragazzo a tutti gli effetti. Anche Mikuru Asahina \u00e8 del tutto perplessa dell'apertura di Haruhi per Kyon.\nKyon \u00e8 di carattere razionale e persino cinico, l'unica voce della ragione all'interno delle \"Brigata SOS\", il cui ruolo sembra quello di moderare le azioni di Haruhi, che gli altri membri assecondano passivamente. Inoltre si occupa, suo malgrado, degli aspetti economici del club, e del mantenimento del sito web. Di fatto \u00e8 l'unico in grado di dissuadere o perfino fermare Haruhi dal compiere cose troppo strane, e di calmarla quando \u00e8 nervosa. \u00c8 per questo motivo che gli altri membri riferiscono pi\u00f9 a lui che alla ragazza, che in teoria sarebbe il capo nelle \"Brigata SOS\". Nonostante il suo apparente malcontento e le sue continue lamentele, Kyon rimane con la \"Brigata SOS\" e con Haruhi, anche se di fatto potrebbe andarsene in qualunque momento, e talvolta sembra contento quando la sua vita sembra diventare quella di un normale ragazzo estraneo a fenomeni soprannaturali. Si tratta di un dichiarato senso di responsabilit\u00e0, essendo a conoscenze che le conseguenze di uno stato emotivo sbagliato di Haruhi potrebbe avere sull'universo, anche se in realt\u00e0 Kyon \u00e8 pi\u00f9 affezionato ad Haruhi e al suo club di quanto lui stesso sia in grado di ammettere.\nIn un'intervista all'autore, Nagaru Tanigawa ammise che Kyon era stato inizialmente pensato come un esper, ma mentre scriveva \"La malinconia di Haruhi Suzumiya\", prefer\u00ec Kyon come un normale ragazzo.\nAccoglienza.\nKyon ha ricevuto il premio Anime Grand Prix della rivista \"Animage\" come miglior personaggio maschile del 2006 e 2009, classificandosi rispettivamente al quarto e al primo posto."}
{"id": "1696075", "revid": "767487", "url": "https://it.wikipedia.org/wiki?curid=1696075", "title": "The Search for John Gissing", "text": "The Search for John Gissing \u00e8 una commedia scritta e diretta da Mike Binder del 2001. Girata a Londra, vede come protagonista lo stesso Mike Binder e tra gli altri Alan Rickman e Janeane Garofalo.\nTrama.\nMattew Barnes, lavora per la Compu-Corp, una multinazionale statunitense che sta per fondersi con una grande societ\u00e0 tedesca. Si reca allora a Londra con la moglie, d'accordo ad essere recuperati da John Gissing. Barnes per\u00f2, oltre a dover seguire da vicino la trattativa, deve anche supervisionare l'uscita di scena dalla societ\u00e0 londinese dello stesso Gissing e prenderne il posto. Da questo momento, Gissing far\u00e0 di tutto per non incontrare mai Barnes, in un susseguirsi di episodi esilaranti in cui Gissing si nasconder\u00e0 fisicamente molte volte e mentir\u00e0 spudoratamente (pur trovandosi una volta davanti alla domanda posta dallo stesso Barnes: \"\u00c8 lei John Gissing?\"). Arriver\u00e0 addirittura a corromperlo sessualmente usando la sua fidanzata travestita da suora.\nQuando finalmente Gissing e Barnes si incontrano, dopo un chiarimento, si rendono conto che entrambi sono le pedine di un gioco pi\u00f9 grande di quello che pensavano e, inevitabilmente, si alleano per creare difficolt\u00e0 alla presidenza della societ\u00e0.\nCon varie trovate molto divertenti, riescono a concludere un affare da cinque milioni di sterline e ridimensionano a loro favore, l'intero organico dell'azienda.\nUscita italiana.\nIl film non \u00e8 stato distribuito in Italia ma \u00e8 possibile acquistarlo on line tramite il sito web della casa di produzione di Mike Binder, la Sunlight Production. Il DVD \u00e8 in Region Free, cio\u00e8 leggibile dai nostri lettori europei.\nRiconoscimenti.\nNel 2001, la pellicola di Binder vince come miglior film indipendente al Sarasota Film Festival."}
{"id": "1696080", "revid": "729019", "url": "https://it.wikipedia.org/wiki?curid=1696080", "title": "Sonny Parker (rugbista)", "text": "Biografia.\nSonny nasce a Thames, in Nuova Zelanda, da genitori con origini gallesi.\nDal 1995 al 1998 gioca con il club di Auckland Marist Brothers O.B.; nell'estate 1998 si strasferisce in Italia al in Serie A2.\nL'anno successivo firma per il , disputando il campionato gallese fino al 2001, anno dell'approdo del club in Celtic League come franchigia. Nel 2003-04 gioca una stagione per i ; dal 2004 firma per gli .\nDal 2004 al 2012 milita per otto stagioni consecutive nel club in Celtic League, vincendo le edizioni: 2004-05, 2006-07, 2009-10 e 2011-12 e una Coppa Anglo-Gallese.\nNel 2012 lascia gli Ospreys per concludere la carriera ai , nella seconda divisione inglese, conquistando la promozione in Premiership al termine della stagione 2013-14. Nell'estate 2014 annuncia il ritiro dal rugby giocato.\nCarriera internazionale.\nEsordisce per il il 1\u00ba novembre 2002 nel \"test match\" contro la ; nel 2003 viene convocato nella lista dei 31 giocatori per la Coppa del Mondo; l'anno successivo disputa il Sei Nazioni 2004 e nel 2007 viene nuovamente selezionato nella Nazionale gallese per la Coppa del Mondo in Francia.\nNel 2008 prende parte alla vittoria del Sei Nazioni con Grande Slam e Triple Crown, disputando tre incontri su cinque contro , e .\nA fine 2005 ha annunciato il suo ritiro dalla Nazionale per il grande carico di impegni, ma \u00e8 stato fatto tornare sui suoi passi dal C.T. Gareth Jenkins per gli impegni internazionali dell'autunno 2006."}
{"id": "1696081", "revid": "363629", "url": "https://it.wikipedia.org/wiki?curid=1696081", "title": "Cane da caccia", "text": "Si definisce cane da caccia l'animale appartenente ad una delle razze di cani selezionate nel corso degli anni, per aiutare l'uomo nella caccia.\nCol tempo, affinandone le predisposizioni naturali, sono stati selezionati cani con caratteristiche specifiche per i differenti tipi di caccia condotti dall'uomo. I cani da caccia si dividono nei seguenti gruppi.\nEsistono gare cinofile nazionali e internazionali in cui soggetti campioni delle varie razze sono fatti gareggiare in prove di lavoro."}
{"id": "1696083", "revid": "767487", "url": "https://it.wikipedia.org/wiki?curid=1696083", "title": "Kurasini", "text": "Kurasini \u00e8 una delle circoscrizioni (\"ward\") che compongono il distretto di Temeke della citt\u00e0-regione di Dar es Salaam. Si affaccia sul canale omonimo, di fronte alla penisola di Kigamboni. A Kurasini si trova un porto molto trafficato, dove attraccano mercantili, navi da crociera, dhow e ngalawa (le canoe locali); per la sua atmosfera pittoresca, viene annoverato fra le principali attrazioni turistiche di Dar.\nKurasini \u00e8 stato un centro di rilievo nel periodo coloniale; il primo insediamento europeo, nel 1894, fu la missione dei Padri Benedettini Tedeschi. In seguito, qui fu costruito il primo aeroporto dell'Africa Orientale Tedesca, in seguito rimpiazzato da quello che oggi si chiama Aeroporto Internazionale Julius Nyerere."}
{"id": "1696084", "revid": "1573940", "url": "https://it.wikipedia.org/wiki?curid=1696084", "title": "Contea di Appanoose (Iowa)", "text": ""}
{"id": "1696086", "revid": "1573940", "url": "https://it.wikipedia.org/wiki?curid=1696086", "title": "Contea di Audubon (Iowa)", "text": ""}
{"id": "1696091", "revid": "1305772", "url": "https://it.wikipedia.org/wiki?curid=1696091", "title": "Contea di Buchanan", "text": "Contea di Buchanan o Buchanan County \u00e8 la denominazione delle seguenti contee degli Stati Uniti:"}
{"id": "1696096", "revid": "486946", "url": "https://it.wikipedia.org/wiki?curid=1696096", "title": "Spinone Italiano", "text": ""}
{"id": "1696102", "revid": "1305772", "url": "https://it.wikipedia.org/wiki?curid=1696102", "title": "Cimitero della Misericordia", "text": ""}
{"id": "1696104", "revid": "1305772", "url": "https://it.wikipedia.org/wiki?curid=1696104", "title": "Contea di Cedar", "text": "Contea di Cedar o Cedar County \u00e8 la denominazione delle seguenti contee degli Stati Uniti:"}
{"id": "1696107", "revid": "1013865", "url": "https://it.wikipedia.org/wiki?curid=1696107", "title": "Regione di Andijan", "text": "La regione di Andijan (in usbeco: Andijon viloyati) \u00e8 un viloyat, regione dell'Uzbekistan, situata nell'estremo est del paese, ai confini con il Kirghizistan; Andijon \u00e8 la regione pi\u00f9 densamente popolata del paese.\nGeografia fisica.\nClima.\nIl clima \u00e8 tipicamente continentale con temperature estremamente diverse tra l'inverno e l'estate.\nEconomia.\nNel territorio sono presenti risorse naturali come giacimenti di petrolio, gas naturale, ozokerite e calcare. Analogamente ad altre zone dell'Uzbekistan, la regione \u00e8 famosa per i suoi dolcissimi meloni e angurie, ma le coltivazioni possono essere effettuate esclusivamente su terre irrigate; altri importanti prodotti agricoli sono il cotone, cereali, viticultura, allevamento di bovini e verdura.\nTra le industrie si annoverano la lavorazione di metalli, industrie chimiche, industria leggera, impianti di lavorazione del cibo. \u00c8 da rimarcare che ad Asaka \u00e8 stato aperto il primo stabilimento automobilistico dell'Asia centrale dalla joint venture uzbeko-coreana UzDaewoo, che produce le autovetture Nexia e Tico cars assieme ai minibus Damas.\nGeografia antropica.\nSuddivisioni amministrative.\nLa regione di Andijan \u00e8 suddivisa in quattordici distretti (\"tuman\") amministrativi elencati nella tabella pi\u00f9 5 citt\u00e0 subordinate direttamente alla regione: Andijan, Asaka, Xonobod, Shahrixon e Qorasuv."}
{"id": "1696109", "revid": "1305772", "url": "https://it.wikipedia.org/wiki?curid=1696109", "title": "Contea di Chickasaw", "text": "Contea di Chickasaw o Chickasaw County \u00e8 la denominazione delle seguenti contee degli Stati Uniti:"}
{"id": "1696113", "revid": "1677447", "url": "https://it.wikipedia.org/wiki?curid=1696113", "title": "Satyajit Ray", "text": "Considerato uno dei pi\u00f9 grandi registi della storia del cinema, nato da una famiglia colta di Calcutta, nel Bengala Occidentale, figlio di Sukumar Ray, uno dei maggiori scrittori e poeti della letteratura bengalese, Satyajit Ray ricevette una buona educazione. Studi\u00f2 al \"Presidency College\" prima di iscriversi all'universit\u00e0 \"Visva-Bharati\", fondata da Rab\u00eendran\u00e2th Tagore a Santiniketan.\nNel 1943, attirato dalle migliori prospettive di carriera, comincia la collaborazione con un'agenzia di pubblicit\u00e0 inglese, sebbene il cinema fosse gi\u00e0 la sua prima passione. Infatti gi\u00e0 nel 1942 aveva fondato a Bombay un cine club, seguito poi nel 1947 dalla \"Calcutta Film Society\", primo Cine Club indiano di respiro internazionale. Alla \"Calcutta Film Society\" sono proiettate le opere di cineasti americani ed europei, entrando cos\u00ec in contatto con il Neorealismo italiano di cui subir\u00e0 l'influenza. Nel 1950 collabora ai sopralluoghi per il film di Jean Renoir \"Il fiume\", mentre durante un viaggio a Londra ha l'occasione di vedere \"Ladri di biciclette\": queste due esperienze lo convincono definitivamente a lanciarsi nel mondo del cinema e a lasciare il lavoro di illustratore che riprender\u00e0, ormai regista affermato, nel 1961.\nNel 1952 acquista i diritti del romanzo \"Pather Panchali\" di Bibhutibhushan Bandopadhyay e decide di farne un film. Per realizzare la sua prima opera, autofinanziata, fa ricorso a degli amici in qualit\u00e0 di attori, mentre le scene sono riprese dal vero. Rimasto a corto di fondi, riesce ad ottenere un prestito dal governo del Bengala Occidentale con i quali termina il film. \"Il lamento sul sentiero\", questo il titolo italiano, \u00e8 un successo al punto da ottenere il \"prix du document humain\" al Festival di Cannes 1956, facendo cos\u00ec scoprire la cinematografia indiana in occidente.\nIl cinema di Ray rientra nel filone realista, sebbene nel corso del tempo allo sguardo pieno di compassione ed emozione dei primi lavori faccia seguito un atteggiamento pi\u00f9 cinico e politicizzato, tuttavia sempre infuso del suo tipico humour.\nComplessivamente Ray port\u00f2 a termine 37 film tra cortometraggi, lungometraggi e documentari, ottenendo sempre successi internazionali che lo portarono a ricevere il Leone d'oro alla carriera durante la 39\u00aa Mostra internazionale d'arte cinematografica di Venezia e il Premio Oscar alla carriera alla 64\u00aa edizione della cerimonia di premiazione degli Oscar, meno di un mese prima della propria morte. Ray svolse un gran numero di attivit\u00e0 durante la carriera, tra cui quella di sceneggiatore, direttore del casting, compositore di colonne sonore e disegnatore di locandine. Al di fuori del cinema si occup\u00f2 anche di letteratura per ragazzi, dirigendo la rivista \"Sandesh\" per la quale scriveva e illustrava le proprie storie.\nBiografia.\nGiovinezza.\nLa genealogia di Satyajit Ray \u00e8 nota fino a dieci generazioni precedenti. Il nonno, Upendrakishore Raychowdhury, fu scrittore, pittore, violinista e compositore, nonch\u00e9 uno dei capi del Brahmo Samaj, un movimento religioso riformatore del XIX secolo. Il figlio maggiore di questi, Sukumar Ray, padre di Satyajit, fu un celebre scrittore umoristico, autore di \"HaJaBaRaLa\", un racconto nonsense ispirato da \"Alice nel paese delle meraviglie\" e considerato come una delle massime opere della letteratura bengalese.\nSatyajit nacque a Calcutta da Sukumar e Suprabha Ray. Il padre mor\u00ec quando aveva appena tre anni e Satyajit e la madre vissero a casa di uno zio fino alla fine dei propri studi. Studia quindi economia al \"Presidency College\" di Calcutta, sebbene i suoi gusti lo portino piuttosto verso le belle arti. Nel 1940 la madre lo spinge ad iscriversi all'universit\u00e0 \"Visva-Bharati\" a Santiniketan. Ray preferirebbe non partire, sia per la nostalgia verso la citt\u00e0 di Calcutta che per la cattiva opinione che ha della vita culturale di Santiniketan, tuttavia la persuasione della madre e il rispetto per la figura di Tagore, fondatore dell'istituto, lo convincono a partire. Ray vi studier\u00e0 le arte grafiche cos\u00ec come l'arte orientale. Pi\u00f9 tardi riconoscer\u00e0 di aver appreso molto dai pittori Nandalal Bose e Benode Behari Mukherjee, sui quali tra l'altro realizzer\u00e0 un documentario, \"The Inner Eye\". Durante le sue visite alle grotte di Ajant\u00e2, Ellor\u00e2 e Elephanta sviluppa una grande ammirazione per l'arte indiana.\nRay lascia Santiniketan nel 1943 prima di terminare il periodo quinquennale di studi e rientra a Calcutta dove trova lavoro nell'agenzia pubblicitaria britannica \"D.J. Keymer\". \u00c8 assunto con la qualifica di \"junior visualiser\", ovvero illustratore, e non guadagna pi\u00f9 di 80 rupie al mese. Sebbene Ray apprezzasse la parte artistica del proprio lavoro e fosse generalmente trattato in modo rispettoso, lascia presto questa agenzia a causa della tensione che regnava tra i dipendenti britannici (meglio retribuiti) e quelli locali, oltre che per un certo disprezzo nei confronti della clientela che ritiene \"in generale stupida\". Intorno al 1943 \u00e8 assunto dalla \"Signet Press\", una nuova casa di edizioni fondata da D. K. Gupta. Gupta chiede a Ray di occuparsi del design delle copertine dei libri pubblicati, lasciandogli totale libert\u00e0 artistica. Realizza cos\u00ec numerose copertine, tra cui quella per \"Man-Eaters of Kumaon\", un libro del cacciatore e naturalista Jim Corbett sulle tigri e i leopardi, cos\u00ec come quella per \"Discovery of India\" di Jawaharlal Nehru. Lavora anche all'adattamento per bambini di \"Pather Panchali\", un romanzo bengalese classico di Bibhutibhushan Bandopadhyay, che ribattezza \"Am Antir Bhepu\" (letteralmente \"Il fischietto e il nocciolo di mango\"). Quest'opera lo influenza profondamente e diventer\u00e0 il soggetto del suo primo film. Oltre che della copertina, si occupa anche delle illustrazioni del libro; alcuni di questi disegni verranno poi utilizzati nel suo primo film.\nNel 1947 fonda con Chidananda Das Gupta e altri la \"Calcutta Film Society\", un cine-club dove sono proiettati numerosi film stranieri. Durante la seconda guerra mondiale stringe amicizia con alcuni soldati americani di stanza a Calcutta che, al loro rientro in patria, lo terranno informato sulle novit\u00e0 cinematografiche. Fa conoscenza anche di un impiegato della RAF, Norman Clare, con cui condivide la passione per il cinema, gli scacchi e la musica classica occidentale. Nel 1949, dopo un lungo corteggiamento, sposa una sua cugina, Bijoya Das. Dall'unione nascer\u00e0 il suo unico figlio, Sandip, che erediter\u00e0 dal padre la professione di regista e la direzione della rivista \"Sandesh\".\nLo stesso anno giunge a Calcutta Jean Renoir per girare il film \"Il fiume\". Ray si occupa delle location esterne e ha cos\u00ec l'occasione di esporre a Renoir il proprio progetto di realizzazione della versione cinematografica di \"Pather Panchali\" e ne ottiene l'incoraggiamento. Nel 1950 Ray viene mandato a Londra per lavorare nella sede centrale della \"D.J. Keymer\". Durante il suo soggiorno di tre mesi riesce a vedere 99 film, tra cui il capolavoro del neorealismo italiano \"Ladri di biciclette\", diretto da De Sica nel 1948. L'impressione che Ray ne ricevette fu cos\u00ec forte che dichiarer\u00e0 in seguito di essere uscito da quella proiezione con la ferma intenzione di diventare regista.\nGli anni di Apu (1950-1958).\nRay decise dunque che sarebbe stato \"Pather Panchali\", il classico dei romanzi di formazione delle letteratura bengalese pubblicato nel 1928, a fornire il soggetto del suo primo film: il libro semi-autobiografico descrive la giovinezza di Apu, un ragazzo che vive in un villaggio del Bengala. Ray termin\u00f2 la scrittura del film in mare, durante la traversata che lo riportava da Londra in India.\nAttingendo agli appassionati frequentatori della \"Calcutta Film Society\", Ray riun\u00ec intorno a s\u00e9 un'\u00e9quipe sperimentale tra cui figuravano il cameraman Subrata Mitra e il direttore artistico Bansi Chandragupta, qui alla loro prima esperienza cinematografica ma che raggiunsero in seguito i pi\u00f9 alti riconoscimenti nei loro campi. Anche il cast era essenzialmente composto da dilettanti e le riprese iniziarono nel 1952, completamente autofinanziate. Ray sperava che il materiale delle prime riprese fosse sufficiente per trovare degli sponsor, ma non fu subito cos\u00ec. Le riprese di \"Pather Panchali\" si protrassero dunque per un tempo eccezionalmente lungo, quasi tre anni, con dei ciak saltuari, secondo le disponibilit\u00e0 finanziarie di Ray e del direttore di produzione Anil Chowdhury. Finalmente nel 1955 un prestito del governo del Bengala Occidentale permise di portare a termine l'opera.\nDurante il montaggio Ray sub\u00ec le pressioni dei finanziatori che avrebbero voluto modificare la sceneggiatura e avere un finale positivo in cui la famiglia di Apu ottiene una possibilit\u00e0 di riscatto.\nTuttavia Ray rifiut\u00f2 sempre qualunque ingerenza al punto che, pur portando a termine il finanziamento, il governo censur\u00f2 inizialmente l'opera, rea di mostrare una povert\u00e0 troppo abietta\nLa critica \u00e8 molto favorevole al risultato finale e ottiene anche un gran successo di pubblico oltre ad una buona diffusione in India e all'estero. Quando Ray aveva mostrato una scena del film a John Huston, arrivato in India per i sopralluoghi di \"L'uomo che volle farsi re\", l'entusiasmo di quest'ultimo si rivel\u00f2 ancora pi\u00f9 prezioso degli incoraggiamenti di Renoir. Si trattava infatti di una delle scene pi\u00f9 memorabili del film, quella della visione di Apu e della sorella a bordo del treno che attraversa la campagna, l'unica d'altronde che Ray era riuscito a montare a causa delle ristrettezze del budget. Huston avvert\u00ec allora Monroe Wheeler del Museum of Modern Art di New York che un grande talento stava nascendo. In India le reazioni furono entusiastiche: il \"Times of India\" scrisse che \"\u00e8 assurdo confrontarlo con qualunque altro film indiano [...] \"Pather Panchali\" \u00e8 cinema puro\". In Gran Bretagna Lindsay Anderson scrisse un articolo di elogio, ma non tutti fecero apprezzamenti. Sembra infatti che Fran\u00e7ois Truffaut avesse dichiarato al proposito: \"non voglio vedere un film di gente di campagna che mangia con le mani\". Bosley Crowther, allora il critico pi\u00f9 influente del \"New York Times\", scrisse un articolo cos\u00ec malevolo che il distributore americano, Ed Harrison, credette l'uscita del film compromessa. Al contrario \"Pather Panchali\" venne particolarmente apprezzato e ottenne un'ampia diffusione al punto da ottenere il \"Prix du document humain\" al Festival di Cannes 1956.\nLa carriera internazionale inizi\u00f2 realmente dopo il successo dell'opera successiva, \"Aparajito\". Il film narra la lotta eterna tra le ambizioni di un giovane uomo, Apu, e l'amore per la madre. Numerosi critici, tra cui Mrinal Sen e Ritwik Ghatak, lo piazzarono ad un livello ancora superiore a quello di \"Pather Panchali\". Con \"Aparajito\" Ray ottiene il Leone d'oro al miglior film alla 22\u00aa Mostra internazionale d'arte cinematografica di Venezia. Prima di terminare la cosiddetta \"Trilogia di Apu\", Ray gira la commedia \"Parash Pathar\" (\"La pietra filosofale\") e il dramma musicale \"Jalsaghar\" (\"La sala della musica\") sulla decadenza di una zamindar, una tra le sue opere maggiori.\nDurante la realizzazione di \"Aparajito\", Ray non aveva ancora pensato a realizzare una trilogia, idea che gli venne in seguito ad una domanda postagli durante la mostra del cinema di Venezia. L'ultimo episodio, \"Apur Sansar\" (\"Il mondo di Apu\") viene girato nel 1959 e viene spesso indicato dalla critica come il migliore dei tre, oltre ad essere considerato come uno dei pi\u00f9 grandi film della storia del cinema. I protagonisti, Soumitra Chatterjee (Apu) e Sharmila Tagore (Aparna), sono due degli attori feticcio di Ray. Apu vive ai limiti della miseria in una casa di Calcutta, quando durante un viaggio in provincia conosce Aparna, che decide di sposare. Le scene della loro vita in comune sono \"uno dei classici del cinema in materia di descrizione della vita di coppia\", ma presto si profiler\u00e0 la tragedia. In seguito ad una recensione negativa di un critico bengalese, Ray risponde a sua volta con un articolo a difesa dell'opera, fatto raro nella sua carriera e che si ripeter\u00e0 solo per \"Charulata\", il suo film preferito\nIl successo ha poche ripercussioni sulla sua vita quotidiana durante gli anni successivi: continua a vivere con la madre, lo zio e la famiglia in una casa in affitto.\nDa \"Devi\" a \"Charulata\" (1959-1964).\nIn questo periodo Ray realizza un film sul Raj (\"Devi\"), un documentario su Tagore, una commedia (\"Mahapurush\") e il suo primo film basato su un soggetto originale (\"Kanchenjungha\"). Gira anche una serie di film che i critici considerano come la rappresentazione su grande schermo delle donne indiane pi\u00f9 riuscita.\nAd \"Apur Sansar\" segue dunque \"Devi\" (\"La dea\") che ha per tema la superstizione nella societ\u00e0 ind\u00f9. Sharmila Tagore interpreta Doyamoyee, una giovane donna divinizzata dal suocero. Inizialmente Ray teme uno stop imposto dalla censura o di essere costretto a dei tagli, timore che si riveler\u00e0 ingiustificato. Nel 1961, su richiesta del primo ministro Jawaharlal Nehru, viene ingaggiato per la realizzazione di un documentario su Rab\u00eendran\u00e2th Tagore in occasione delle celebrazioni del centenario dalla nascita del poeta. Costretto da precisi vincoli sulla lunghezza della pellicola, Ray affronta la sfida montando materiale essenzialmente statico, ciononostante osserver\u00e0 come una tale prassi lo abbia costretto a una quantit\u00e0 di lavoro paragonabile alla realizzazione di tre film normali\nLo stesso anno, con l'aiuto tra gli altri di Subhas Mukhopadhyay, porta a termine un progetto a lungo sognato: far rivivere la rivista per ragazzi \"Sandesh\", fondata ancor prima della propria nascita dal nonno. Il nome della rivista indica in bengalese allo stesso tempo l'aggettivo \"nuovo\" e un dolce tipico, a simboleggiare l'aspetto al contempo ludico ed educativo della pubblicazione. Nel suo ruolo di condirettore Ray \u00e8 tenuto a scrivere qualcosa: dopo alcune traduzioni dall'inglese inizia a comporre racconti e saggi illustrati che saranno una delle principali fonti di sostentamento per gli anni successivi.\nNel 1962 \u00e8 la volta di \"Kanchenjungha\", prima sceneggiatura originale e primo film a colori. Si tratta della storia di una famiglia borghese di Darjeeling che cerca di sposare la figlia minore ad un ingegnere agiato educato a Londra. Concepito inizialmente per essere ambientato negli interni di un palazzo, Ray decide infine di utilizzare le ombre e le luci, cos\u00ec come le nebbie che caratterizzano la citt\u00e0 adagiata sul fianco di una collina, per sottolineare la tensione del dramma.\nDurante gli anni 1960, Ray visita il Giappone dove ha modo di conoscere Akira Kurosawa, per il quale provava una grande ammirazione. Nel 1964 gira \"Charulata\", considerato l'apogeo di questo periodo artistico Ispirato da \"Nastanirh\", un racconto di Tagore, ambientato nel 1870 racconta la storia di Charulata, moglie sentimentale e dotata di uno spiccato gusto artistico di un giovane e ricco intellettuale che la tiene in scarsa considerazione. Resosi conto della solitudine della moglie, il marito chiede ad un cugino di tenere compagnia alla moglie: tra i due nascer\u00e0 poco a poco una forte attrazione. Si tratta di una delle opere pi\u00f9 amate dal cineasta stesso, della quale diceva essere quella con meno difetti e che se avesse dovuto rifarla, l'avrebbe rifatta in modo identico. Dello stesso periodo sono anche \"Mahanagar\" (\"La Grande Ville\"), \"Teen Kanya\" (\"Trois Filles\"), \"Abhijan\" (\"L'Exp\u00e9dition\") e \"Kapurush o Mahapurush\" (\"Le L\u00e2che et le Saint\").\nNuove direzioni (1965-1982).\nNel periodo successivo a \"Charulata\", Ray esplora una grande variet\u00e0 di generi, andando dal fantasy alla fantascienza, passando per il poliziesco e il dramma storico, provando anche nuove soluzioni tecniche. Si interessa maggiormente anche alle preoccupazioni della societ\u00e0 indiana contemporanea, riempiendo cos\u00ec la lacuna lasciata dai film precedenti. La prima opera maggiore di questa nuova fase \u00e8 \"Nayak\", la storia dell'incontro su un treno tra una star del cinema e un giovane giornalista. Nonostante un riconoscimento speciale alla Berlinale del 1966, il film ottenne un successo contenuto. Nel 1967 Ray scrive la sceneggiatura per un film intitolato \"The Alien\", tratto dal proprio racconto \"Bankubabur Bandhu\" (\"L'amico di Banku Babu\") scritto nel 1962 per \"Sandesh\". \"The Alien\" avrebbe dovuto essere una coproduzione indiana-statunitense distribuita da Columbia Pictures e con Peter Sellers e Marlon Brando tra i protagonisti. Tuttavia Ray ha la sorpresa di scoprire che i diritti d'autore della propria sceneggiatura erano gi\u00e0 stati depositati dal proprio agente a Hollywood in qualit\u00e0 di coautore, sebbene quest'ultimo non avesse in alcun modo collaborato alla stesura. Successivamente Brando viene tagliato fuori dal progetto e, nonostante un tentativo di rimpiazzarlo con James Coburn, Ray ritorna disilluso a Calcutta senza aver potuto portare a compimento il progetto. La Columbia Pictures espresse pi\u00f9 volte nel corso degli anni 1970 e 1980 il desiderio di ridare vita al progetto, ma senza risultati.\nDettagli della lavorazione erano gi\u00e0 noti nell'ambito cinematografico gi\u00e0 a partire dal 1967, inoltre anche la sceneggiatura originale era reperibile in fotocopie e un'analisi dei motivi che portarono al fallimento della produzione venne fatta dallo stesso Ray in un numero del 1980 della rivista \"Sight &amp; Sound\". Cos\u00ec quando nel 1982 esce \"E.T. l'extra-terrestre\" molti, tra cui lo scrittore di fantascienza Arthur C. Clarke, videro forti analogie con la sceneggiatura di Ray. Il biografo di Ray Andrew Robinson rivela in \"The Inner Eye\" del 1989 come questi ritenesse che il film di Spielberg \"non sarebbe stato possibile se la mia sceneggiatura di \"The Alien\" non fosse stata disponibile in America in forma ciclostilata\". Spielberg neg\u00f2 questa opinione affermando di essere solo un bambino ai tempi, fatto poi contestato dalla rivista Star Weekend Magazine che osserv\u00f2 come Spielberg si fosse diplomato nel 1965 e avesse iniziato la carriera di regista nel 1969. Secondo alcuni anche il precedente film di Spielberg \"Incontri ravvicinati del terzo tipo\" potrebbe essere stato ispirato da \"The Alien\"..\nNel 1969 Ray realizza il suo pi\u00f9 grande successo commerciale con il musical fantasy \"Goopy Gyne Bagha Byne\", basato su un racconto per bambini scritto dal nonno. Il cantante Goopy e il percussionista Bagha, muniti di tre ossa prestategli dal Re dei fantasmi, intraprendono un viaggio fantastico per cercare di evitare lo scoppio di una guerra tra due regni vicini. Una delle realizzazioni pi\u00f9 costose del cineasta, il film si rivel\u00f2 difficile da finanziare, al punto che Ray fu costretto a rinunciare a girarlo a colori. Dopo \"Goopy Gyne Bagha Byne\" Ray firma \"Aranyer Din Ratri\", un lavoro ispirato da un romanzo di un giovane poeta e scrittore, Sunil Gangopadhyay. All'interno di una cornice musicale pi\u00f9 complessa di quella di \"Charulata\", lo spettatore segue la storia di quattro giovani che passano le loro vacanze in campagna nel tentativo di lasciarsi dietro le loro insignificanti esistenze cittadine.\nDopo \"Aranyer Din Ratri\", Ray fa un'incursione nella realt\u00e0 del Bengala, allora in piena effervescenza sotto l'influenza del naxalismo, un movimento militare di estrema sinistra. Porta dunque a compimento la cosiddetta trilogia di Calcutta formata da \"Pratidwandi\" (1970), \"Seemabaddha\" (1971), e \"Jana Aranya\" (1975), che, sebbene concepiti separatamente, trattano temi tra loro connessi. \"Pratidwandi\" parla di un giovane diplomato idealista che, pur disilluso, riesce a mantenere la sua integrit\u00e0 morale. In \"Jana Aranya\" un giovane sprofonda poco a poco nel mondo della corruzione per guadagnarsi da vivere, mentre in \"Seemabaddha\" \u00e8 un uomo ricco a rinunciare alla morale per potersi arricchire ancora di pi\u00f9. Dal punto di vista stilistico \"Pratidwandi\" presenta delle caratteristiche fino a quel punto mai viste nell'opera di Ray, tra cui uno stile ellittico fatto di scene in negativo, sequenze oniriche e improvvisi flashback. Negli anni 1970 Ray adatta per il grande schermo anche due sue storie poliziesche destinate ad un pubblico giovane (\"Sonar Kella\" e \"Joy Baba Felunath\"), che trovano anche qualche buona accoglienza nella critica.\nRay progetta anche un film sulla guerra di liberazione del Bangladesh, ma abbandona il progetto spiegando che in qualit\u00e0 di regista \u00e8 pi\u00f9 interessato agli sforzi e alle peripezie dei rifugiati che alla politica. Nel 1977 termina \"Shatranj Ke Khiladi\", girato in urdu e hindi \u00e8 il primo suo film in una lingua diversa dal bengalese. Tratto da un racconto di Munshi Premchand, si svolge a Lucknow nella regione di Awadh prima della rivolta dei Sepoy ed \u00e8 una specie di commento alle circostanze che permisero la colonizzazione britannica dell'India. \u00c8 anche una delle pi\u00f9 costose produzioni di Ray, che riunisce inoltre un cast di star tra cui Sanjeev Kumar, Saeed Jaffrey, Amjad Khan, Shabana Azmi, Victor Bannerjee e Richard Attenborough.\nNel 1980 \u00e8 la volta di \"Hirak Rajar Deshe\", il seguito, pi\u00f9 'politico', di \"Goopy Gyne Bagha Byne\". Il diabolico regno del Re dei diamanti (\"Hirok Raj\") \u00e8 infatti un'allusione allo stato d'emergenza nazionale imposto da Indira Gandhi dal 1975 al 1977.\nL'ultimo periodo (1983-1992).\nNel 1983, durante la lavorazione di \"Ghare Baire\", Ray \u00e8 colto da una crisi cardiaca che limiter\u00e0 fortemente la sua attivit\u00e0 nei nove anni di vita che gli rimangono ancora. \"Ghare Baire\" \u00e8 terminato solo nel 1984 grazie all'aiuto del figlio, qui alla sua prima esperienza alla regia. Il film \u00e8 la realizzazione di un progetto a lungo pianificato (una prima bozza della sceneggiatura risalirebbe agli anni 1940, ancor prima di quella di \"Pather Panchali\"), ovvero la trasposizione dell'omonimo romanzo di Tagore sui pericoli del nazionalismo. Nel 1987 realizza il documentario \"Sukumar Ray\", per celebrare il centenario della nascita di suo padre.\nDopo la guarigione, ma comunque sotto restrizioni di carattere medico, Ray realizza ancora tre film. Girati essenzialmente in interni, hanno uno stile decisamente differente dalla produzione precedente: molto pi\u00f9 parlati, sono generalmente considerati come inferiori agli altri. Il primo, \"Ganashatru\" (\"Nemico pubblico\"), \u00e8 un adattamento della pi\u00e8ce di Henrik Ibsen \"Un nemico del popolo\" ed \u00e8 considerato come il meno riuscito. Nel 1990 ritrova parte della sua forma con \"Shakha Proshakha\", la storia di un anziano che dopo una vita onesta scopre la corruzione delle figlie e trova conforto solo in compagnia del quarto figlio, malato di mente. Nel 1991 Ray dirige il suo ultimo film, \"Agantuk\" (\"Lo straniero\"): la visita improvvisa di uno zio alla nipote che lo aveva perso di vista da molto tempo genera sospetti sulla sua identit\u00e0 e solleva domande sulla natura della civilizzazione.\nNel 1992 la salute di Ray si deteriora ulteriormente a causa di complicazioni cardiache. Il 30 marzo, meno di un mese prima della propria morte, riceve in ospedale il Premio Oscar alla carriera \"a riconoscimento della sua rara maestria nell'arte del cinema e per il suo punto di vista profondamente umanitario che ha avuto un'indelebile influenza sui registi e sul pubblico di tutto il mondo\". Muore il 23 aprile 1992.\nEstetica e stile cinematografico.\nIl cinema di Ray rientra nel filone realista, sebbene nel corso del tempo allo sguardo pieno di compassione ed emozione dei primi lavori faccia seguito un atteggiamento pi\u00f9 cinico e politicizzato, tuttavia sempre infuso del suo tipico humour.\nRay si ispir\u00f2, soprattutto per i suo primi film, al neorealismo italiano e al cinema di Jean Renoir, lavorando con fotografia in bianco e nero, attori di strada e costumi scenografie di seconda mano, dunque senza alti costi di produzione, ma dando sempre molta importanza al lato estetico ed espressivo. I suoi film rappresentano importanti affreschi di vita nell'India della sua epoca.\nOpera letteraria.\nAl di fuori del cinema si occup\u00f2 anche di letteratura per ragazzi, dirigendo la rivista \"Sandesh\" per la quale scriveva e illustrava le proprie storie.\nLa critica.\nRay \u00e8 considerato il maggior regista indiano di tutti i tempi e l'unico che \u00e8 riuscito ad ottenere un ampio consenso anche in occidente. \nIl film neorealista \"Il lamento sul sentiero\" (1955) \u00e8 considerato tra i pi\u00f9 grandi capolavori del cinema indiano, cos\u00ec come sono molto apprezzati i due capitoli successivi della \"trilogia di Apu\", \"Aparajito\" (1956) e \"Il mondo di Apu\" (1959). \nUn altro grande classico \u00e8 \"La sala della musica\" (1958), che rappresenta la casta aristocratica indiana dell'epoca.\nRiconoscimenti.\nPremio Oscar\nFestival di Cannes\nMostra internazionale d'arte cinematografica di Venezia\nFestival internazionale del cinema di Berlino\nFilmfare Awards\nKinema Junpo Awards\nNational Film Awards\nBFI London Film Festival\nSan Francisco International Film Festival\nPremio Bodil\nFestival cinematografico internazionale di Mosca\nChicago International Film Festival\nTokyo International Film Festival"}
{"id": "1696114", "revid": "1305772", "url": "https://it.wikipedia.org/wiki?curid=1696114", "title": "Contea di Davis", "text": "Contea di Davis o Davis County \u00e8 la denominazione delle seguenti contee degli Stati Uniti:"}
{"id": "1696115", "revid": "8596", "url": "https://it.wikipedia.org/wiki?curid=1696115", "title": "Mario Cam\u00fas", "text": ""}
{"id": "1696117", "revid": "287204", "url": "https://it.wikipedia.org/wiki?curid=1696117", "title": "Jiri Menzel", "text": ""}
{"id": "1696118", "revid": "599013", "url": "https://it.wikipedia.org/wiki?curid=1696118", "title": "Jir\u00ed Menzel", "text": ""}
{"id": "1696119", "revid": "36426", "url": "https://it.wikipedia.org/wiki?curid=1696119", "title": "Palazzo Del Pugliese", "text": "Palazzo Del Pugliese, poi Magnani Feroni, si trova in via de' Serragli 8, con affacci sul borgo Stella, piazza del Carmine 1-2-3 e borgo San Frediano 5-7, a Firenze.\nStoria.\nI Del Pugliese.\nErano qui nel Trecento \"otto casette\" di propriet\u00e0 dei Serragli e, ai primi del Quattrocento, una casa dei Del Pugliese. Nel 1428 quest'ultima famiglia acquist\u00f2 le precedenti, che erano gi\u00e0 state riunificate, e procedette a trasformarle in un unico edificio, tanto che nella denuncia catastale del 1469, Piero di Francesco Del Pugliese poteva affermare che \"di dette case ne ho fatte una\".\nVasari d\u00e0 notizia che Piero di Cosimo aveva dipinto per una stanza di Francesco di Filippo Del Pugliese una serie di \"storie di figure piccole, (...) cose fantastiche che egli in tutte quelle si dilett\u00f2 a dipingere, e di casamenti e d'animali e d'abiti e di strumenti diversi, e altre fantasie che gli sovvennono per essere storie di favole\": si tratta delle singolari \"Storie dell'umanit\u00e0 primitiva\", che la morte di Francesco furono vendute, forse per sopraggiunte difficolt\u00e0 economiche e oggi sono tra il Metropolitan Museum New York o la National Gallery di Washington. Dell'epoca dei del Pugliese resta oggi uno stemma in facciata, accanto a quello Feroni: fasciato di sei pezzi di rosso e d'oro, al capo del secondo caricato di un leone nascente del primo. Alla met\u00e0 del Cinquecento la propriet\u00e0, per successione ereditaria, fu divisa tra gli stessi Del Pugliese (che si ritirarono sul lato di borgo san Frediano) e i marchesi Botta, che qui riunirono una notevole collezione di opere d'arte, segnalata nella guida di Francesco Bocchi.\nI Feroni.\nDopo altri passaggi di propriet\u00e0 che portarono la porzione dei Botta ai marchesi Coppoli di Perugia, nel 1748 Pierfrancesco Castelli acquist\u00f2 le due porzioni riunificando il palazzo. Nel 1769 fu venduto infine al ricchissimo marchese Giuseppe Francesco Feroni, cugino di quel Francesco Antonio il Giovane che aveva acquistato un anno prima il palazzo Spini in sull'altra sponda dell'Arno.\nPer quanto non documentati, sempre nel torno di questi anni si dovrebbero datare anche i lavori di unificazione con l'ulteriore propriet\u00e0 acquistata lungo borgo San Frediano, che presenta un fronte, per quanto concerne il primo e il secondo piano, dalle caratteristiche settecentesche. Al piano terreno questo ulteriore corpo di fabbrica fu segnato dalla realizzazione di tre ampi locali da adibire a scuderia e rimessa per le carrozze, comunicanti con il cortile del palazzo principale su via de' Serragli. Ulteriori ampliamenti seguirono dopo la soppressione, nel 1783, della chiesa e del monastero di San Frediano, che consentirono al marchese Ubaldo Francesco Feroni di estendere la propriet\u00e0 fino alla piazza del Carmine. Grazie alla chiusura dell'attuale via dell'Ardiglione, che un tempo si prolungava fino a borgo San Frediano, la propriet\u00e0 pot\u00e9 cos\u00ec identificarsi nell'isolato compreso tra la piazza, borgo San Frediano, via de' Serragli e borgo Stella.\nIl Feroni, intendendo dare ulteriore decoro alla propriet\u00e0, acquist\u00f2 altre case confinanti e affid\u00f2 all'architetto Zanobi Del Rosso l'incarico di ridisegnare i fronti e ridistribuire i vani interni. I primi lavori, conclusisi nel 1778, portarono ad ampliare il cortile, a restaurare lo scalone e a conferire nuove decorazioni ai principali appartamenti del piano terreno e del primo piano. Per quanto non documentati, sempre nel torno di questi anni si dovrebbero datare anche i lavori di unificazione con l'ulteriore propriet\u00e0 acquistata lungo borgo San Frediano, che presenta un fronte, per quanto concerne il primo e il secondo piano, dalle caratteristiche settecentesche. Al piano terreno questo ulteriore corpo di fabbrica fu segnato dalla realizzazione di tre ampi locali da adibire a scuderia e rimessa per le carrozze, comunicanti con il cortile del palazzo principale su via de' Serragli. Ulteriori ampliamenti seguirono dopo la soppressione, nel 1783, della prima chiesa e del monastero di San Frediano, che consentirono al marchese Ubaldo Francesco Feroni di estendere la propriet\u00e0 fino alla piazza del Carmine. Grazie alla chiusura dell'attuale via dell'Ardiglione, che un tempo si prolungava fino a borgo San Frediano, la propriet\u00e0 pot\u00e9 cos\u00ec identificarsi nell'isolato compreso tra la piazza, borgo San Frediano, via de' Serragli e borgo Stella. Fu costruito dunque un nuovo corpo su borgo San Frediano, comunicante con gli ambienti pi\u00f9 antichi del palazzo e dotato di un ampio ingresso carrozzabile in comunicazione col cortile; furono rifatte le facciate sia sul borgo che su via dei Serragli. I lavori, che crearono anche un giardino, vennero terminati nel 1783. Oltre a dilatare ulteriormente la propriet\u00e0 e dotarla di un adeguato spazio a verde, l'intervento accrebbe non poco la monumentalit\u00e0 di tutta la fabbrica, \"sottolineata inoltre dalle aperture di accesso collocate scenograficamente su di un unico asse centrale che, da via dei Serragi, terminava con il grande cancello prospiciente piazza del Carmine.\nDurante il periodo dell'occupazione francese il quartiere principale del palazzo fu affittato al Ministro di Francia\nDai Magnani in poi.\nDalla fine del XVIII secolo la gestione poco oculata delle fortune port\u00f2 a un graduale tracollo familiare: negli anni venti dell'Ottocento fu alienata la splendida villa Bellavista, e nel 1821, alla morte del marchese Ubaldo, anche il palazzo di via dei Serragli fu ceduto, ai Magnani, facoltosa famiglia di Pescia arricchitasi grazie allo sviluppo delle cartiere della zona, che fece del palazzo, grazie agli ingenti capitali profusi, un nuovo punto di riferimento per la Firenze del tempo.\nNel 1856, per via ereditaria, l'immobile pass\u00f2 agli Amerighi che lo conservarono fino al termine della prima guerra mondiale; successivamente parte della propriet\u00e0 pass\u00f2 all'antiquario Salvatore Romano (1939) e successivamente ai suoi eredi. L'estensione del palazzo era ed \u00e8 comunque tale che nel corso del tempo si registrarono presenze di molti illustri personaggi, tra i quali sono da ricordare nell'Ottocento almeno Lord Holland (che nei suoi appartamenti accolse per lungo tempo il pittore George Frederick Watts) e la scrittrice Luisa de la Ram\u00e9, nota con lo pseudonimo Ouida.\nIl palazzo appare nell'elenco redatto nel 1901 dalla Direzione Generale delle Antichit\u00e0 e Belle Arti, quale edificio monumentale da considerare patrimonio artistico nazionale.\nDescrizione.\nLa facciata su via de' Serragli, pur mostrando i vari rifacimenti, \u00e8 essenzialmente riconducibile all'opera di Zanobi Del Rosso, al quale peraltro si devono le belle finestre con leggere inferriate del piano terreno. \u00c8 caratterizzata dal bugnato al pian terreno con sei finestre, intervallate al centro dal portale, mentre i piani superiori, segnati da cornici marcapiano, sono intonacati e vi sono allineate nove finestre centinate (alcune sono cieche), con le cornici in pietra serena che spiccano sullo sfondo bianco. Al centro del piano nobile spicca un grande stemma scolpito dei Feroni, mentre altri stemmi pi\u00f9 piccoli e antichi sono murati ai lati. Rispetto alla via, relativamente angusta, la facciata ha uno sviluppo prevalentemente orizzontale, per ben sedici assi su due piani pi\u00f9 un mezzanino.\nIl portone a formelle \u00e8 originale del Seicento, con le ferrature dei quattro battenti e una mezzaluna superiore. da esso si accede all'androne, con un cancello in ferro battuto dal disegno artistico, concluso da uno stemma dei Feroni (al destrocherio, armato al naturale, impugnante in palo (o in sbarra) una spada, e sormontato da un giglio).\nSu piazza del Carmine si estende il fronte secondario del palazzo, col corpo centrale delimitato da lesene e sviluppato per sette assi, dotato ingresso carrabile centrale (n. 2) e chiuso da un cancello in ferro timbrato dall'arme dei Feroni. L'intero fronte \u00e8 stato restaurato e ritinteggiato nel 2010.\nLa porzione lungo borgo San Frediano presenta un fronte, per quanto concerne il primo e il secondo piano, con caratteristiche settecentesche, complessivamente organizzato in sette assi su tre alti piani e chiuso da una gronda alla romana. Al piano terreno erano qui tre ampi locali adibiti a scuderia e rimessa per le carrozze, comunicanti con il cortile del palazzo principale su via de' Serragli. Attualmente quest'ala dell'edificio \u00e8 sede della struttura alberghiera Palazzo Magnani Feroni. Spiccano i bei portoni con gli elaborati picchiotti e, al centro del fronte, il grande scudo con l'arme dei Feroni.\nIl cortile interno \u00e8 molto vasto, con due logge coperte da volte con archi a tutto sesto fronteggiate, mentre sugli altri lati sono apposti archi ciechi con lesene sormontate da capitelli con foglie e volute (in parte di reimpiego). Tipicamente settecenteschi sono i esili due balconi, su mensole in ferro. Tutto il perimetro del cortile \u00e8 decorato da busti e statue, sistemate verso la met\u00e0 del XIX secolo. Arricchiscono infine l'ambiente due portali monumentali, con cornici che culminano, in alto, in un fastigio con vasi e busti, e due finestre che bilanciano il gioco di vuoti e pieni sulle pareti.\nDa segnalare anche il giardino, noto per aver visto la prima pianta di ortensia della citt\u00e0, qui coltivata nel 1804.\nOggi.\nOggi il proprietario di una porzione del palazzo \u00e8 Michel Elefteriades ed \u00e8 attualmente una residenza d\u2019epoca. Ha il pi\u00f9 alto terrazzo panoramico in Oltrarno, dal quale si possono vedere i pi\u00f9 importanti monumenti della citt\u00e0. Nel mese di Ottobre 2017, \u00e8 stato selezionato tra i 3 finalisti del prestigioso 2018 Cond\u00e9 Nast Johansens Awards for Excellence nella categoria: Readers\u2019 Award."}
{"id": "1696120", "revid": "1318658", "url": "https://it.wikipedia.org/wiki?curid=1696120", "title": "Regione di Bukhara", "text": "La regione di Bukhara (in usbeco: Buxoro viloyati) \u00e8 una regione (\"viloyat\") dell'Uzbekistan, situata nel sud ovest del paese, ai confini con il Turkmenistan. All'interno della regione sono presenti numerosi monumenti e siti di interesse storico che ne fanno una meta del turismo internazionale: tra questi spicca la citt\u00e0 vecchia di Bukhara, patrimonio dell'umanit\u00e0 UNESCO.\nGeografia fisica.\nClima.\nIl clima \u00e8 tipicamente arido continentale.\nEconomia.\nNel territorio sono presenti significative risorse naturali, specialmente gas naturale, petrolio, grafite, bentonite, marmo, zolfo, calcare e materiali da costruzione.\nLe attivit\u00e0 industriali maggiormente sviluppate sono la raffinazione del petrolio, la lavorazione del cotone, la produzione di tessuti e l'industria leggera. Attivit\u00e0 artigianali tradizionalmente uzbeke come il ricamo dell'oro, le ceramiche e l'incisione sono tornate in auge.\nGeografia antropica.\nSuddivisioni amministrative.\nLa regione di Bukhara \u00e8 divisa in undici distretti amministrativi (\"tuman\")."}
{"id": "1696121", "revid": "767487", "url": "https://it.wikipedia.org/wiki?curid=1696121", "title": "Ji\u0159\u00ed Menzel", "text": "Biografia.\nSi diplom\u00f2 nel 1962 alla FAMU, la scuola di cinema che ha contribuito a formare i cineasti della Nov\u00e1 vlna, la \"nuova onda\". Debutt\u00f2 alla regia in un film collettivo, \"Perline sul fondo\", considerato il manifesto del nuovo cinema cecoslovacco, adattando una novella del romanziere Bohumil Hrabal con cui lavorer\u00e0 poi a diversi altri progetti, come \"Treni strettamente sorvegliati\", premio Oscar al miglior film straniero. Insieme a Hrabal, lavor\u00f2 anche ad \"Allodole sul filo\", iniziato durante la primavera di Praga, bloccata poi dal regime. Pot\u00e9 riprendere solo nel 1974, dopo aver giurato fedelt\u00e0 al regime. Collabor\u00f2 con Hrabal a una trilogia di film di ambiente rurale, \"Ritagli\", \"La festa del bucaneve\" e \"Il mio piccolo villaggio\". Dopo la caduta del Muro, \"Allodole sul filo\" venne presentato al festival di Berlino dove vinse l'Orso d'oro.\n\u00c8 scomparso nel settembre 2020 all'et\u00e0 di 82 anni. Affetto da problemi di salute da due anni a seguito di un intervento chirurgico al cervello a cui era stato sottoposto nel novembre 2017, \u00e8 deceduto per polmonite causata dal COVID-19."}
{"id": "1696124", "revid": "1305772", "url": "https://it.wikipedia.org/wiki?curid=1696124", "title": "Contea di Dickinson", "text": "Contea di Dickinson o Dickinson County \u00e8 la denominazione delle seguenti contee degli Stati Uniti:"}
{"id": "1696126", "revid": "287204", "url": "https://it.wikipedia.org/wiki?curid=1696126", "title": "Zoltan Fabri", "text": ""}
{"id": "1696127", "revid": "37401", "url": "https://it.wikipedia.org/wiki?curid=1696127", "title": "Squatting", "text": ""}
{"id": "1696128", "revid": "762947", "url": "https://it.wikipedia.org/wiki?curid=1696128", "title": "Zolt\u00e1n F\u00e1bri", "text": "Ha diretto vari film, tra cui \"Due tempi all'inferno\" (1962), \"I ragazzi della via P\u00e1l\" (1969) e \"Ungheresi\" (1979).\nBiografia.\nZolt\u00e1n F\u00e1bri fu uno dei maggiori esponenti del cinema ungherese e attualmente \u00e8 considerato il \u201dleader\u201d del cinema magiaro. Fece studi da pittore e quindi da attore, divenendo prima uno tra i pi\u00f9 apprezzati interpreti e quindi - a 24 anni - tra i pi\u00f9 intelligenti registi del Teatro Nazionale di Budapest. Autore raffinato e sottilmente critico diresse il primo film, \"La tempesta\", nel 1952, ma si mise internazionalmente in luce nel 1955 con \"Carosello\", e successivamente vincendo il massimo premio a Karlovy Vary con \"Il professor Annibale\" (1956), una forte tragicommedia sugli anni del fascismo. Confermate le sue doti di autore caratterizzato da un forte impegno morale, in altre pellicole - tra cui la migliore \u00e8 forse \"Due mezzi tempi all'inferno\", sulle vicende di un lager nazista - ha dato il suo miglior film e forse uno dei pi\u00f9 stimolanti film del\u201ddisgelo\u201d, nel 1964 con \"Venti ore\", premiato al Festival di Mosca del 1965. In questo film, senza mai venire meno a una coerenza ideologica e morale pluriennale, F\u00e1bri si apre ad una visione problematica delle ragioni storiche e individuali che coesistettero attorno agli avvenimenti dell'ottobre ungherese. Nel 1977 viene di nuovo premiato a premiato al Festival di Mosca con \"Il quinto sigillo\"."}
{"id": "1696129", "revid": "73843", "url": "https://it.wikipedia.org/wiki?curid=1696129", "title": "Francescantonio Nol\u00e8", "text": "Biografia.\nNasce a Potenza, citt\u00e0 capoluogo di provincia e sede arcivescovile, il 9 giugno 1948.\nFormazione e ministero sacerdotale.\nIl 20 settembre 1959 entra nell'Ordine dei frati minori conventuali di Ravello, dove inizia la sua formazione umana, spirituale, religiosa e culturale, che poi prosegue a Nocera Inferiore, Portici, Sant'Anastasia e Roma.\nPresso la facolt\u00e0 teologica \"Seraphicum\" di Roma compie gli studi filosofici e teologici, presso la Sezione \"San Luigi\" della Pontificia facolt\u00e0 teologica dell'Italia meridionale di Napoli consegue la licenza in teologia morale e presso l'Universit\u00e0 Statale di Cassino la laurea in pedagogia.\nIl 4 ottobre 1965 emette la professione temporanea, a Montella, ed il 1\u00ba novembre 1971 la professione perpetua, a Nocera Inferiore.&lt;br&gt;Il 2 settembre 1973 \u00e8 ordinato presbitero, a Potenza, dal vescovo Vittorio Maria Costantini.\nViene subito destinato a Nocera Inferiore, nel convento di Sant'Antonio, prima come vicedirettore e poi come rettore dei ragazzi delle scuole medie aspiranti alla vita religiosa.\nNel 1976 viene trasferito a Benevento, come direttore dei postulanti del ginnasio-liceo, fino al 1982. Nello stesso anno durante il capitolo provinciale, \u00e8 nominato vicario provinciale e guardiano-parroco di Sant'Antonio in Portici. Nel 1991 viene inviato nuovamente a Benevento come guardiano e direttore dei postulanti.\nNel giugno 1992 \u00e8 chiamato a Roma a dirigere il Centro Missionario Nazionale fino al 28 aprile 1994. Nello stesso anno, durante il capitolo provinciale tenuto a Nocera, \u00e8 eletto ministro provinciale della \"provincia di Napoli\", che comprende Campania e Basilicata.\nIl 30 aprile 1997 \u00e8 confermato ministro provinciale per altri quattro anni.\nMinistero episcopale.\nVescovo di Tursi-Lagonegro.\nIl 4 novembre 2000 papa Giovanni Paolo II lo nomina vescovo di Tursi-Lagonegro; succede a Rocco Talucci, precedentemente nominato arcivescovo di Brindisi-Ostuni. Riceve l'ordinazione episcopale il 10 dicembre successivo, nel santuario della Beata Vergine del Rosario di Pompei, dall'arcivescovo Giovanni Battista Re (poi cardinale), coconsacranti il vescovo Gioacchino Illiano e l'arcivescovo Ennio Appignanesi. Il 7 gennaio 2001 prende possesso della diocesi.\n\u00c8 stato membro della Commissione episcopale per il clero e la vita consacrata e membro della Commissione mista vescovi-religiosi-istituti secolari.\nArcivescovo metropolita di Cosenza-Bisignano.\nIl 15 maggio 2015 papa Francesco lo nomina arcivescovo metropolita di Cosenza-Bisignano; succede a Salvatore Nunnari, dimessosi per raggiunti limiti di et\u00e0. Il 29 giugno riceve il pallio, nella basilica di San Pietro in Vaticano, da papa Francesco. Il 4 luglio prende possesso dell'arcidiocesi, nella cattedrale di Cosenza.\nRimane amministratore apostolico della diocesi di Tursi-Lagonegro fino al 4 ottobre 2015.\nIl 14 febbraio 2016 il nunzio apostolico in Italia Adriano Bernardini gli impone il pallio nel duomo di Cosenza, alla presenza dell'arcivescovo emerito Salvatore Nunnari, del vescovo di San Marco Argentano-Scalea Leonardo Bonanno e dei vicari generali di Cassano all'Jonio e Rossano-Cariati.\nGenealogia episcopale.\nLa genealogia episcopale \u00e8:"}
{"id": "1696130", "revid": "1305772", "url": "https://it.wikipedia.org/wiki?curid=1696130", "title": "Stop Crying Your Heart Out", "text": "Stop Crying Your Heart Out \u00e8 una canzone della band inglese Oasis, pubblicata il 17 giugno 2002 come secondo singolo precedente all'uscita dell'album \"Heathen Chemistry\". Ha raggiunto la seconda posizione nella Official Singles Chart, ottenendo il disco di platino nel Regno Unito, e la vetta delle classifiche in Italia.\nGenesi del brano.\nLa canzone \u00e8 stata accostata dal \"New Musical Express\" a \"Don't Look Back in Anger\" per il titolo imperativo e per il testo incentrato sull'incitamento ad andare avanti nonostante le asprezze della vita. Noel Gallagher spieg\u00f2 di aver scritto il brano pensando a un suo amico che attraversava un periodo di difficolt\u00e0. Lo stesso Noel aveva riposto molte aspettative in questa canzone, dicendo: \u00abSpero che ci dia molto, come \u00e8 stato per \"Don't Look Back In Anger\"... Non volevo che uscisse come singolo, perch\u00e9 mi sembrava che sarebbe stato come rifare qualcosa di gi\u00e0 fatto, ma tutti dicevano 'Sei completamente pazzo'.\u00bb\nWill Malone, che ha collaborato in passato con Massive Attack e Faithless, l'ha definita \"oro\". Ha poi collaborato con Noel all'arrangiamento.\nVideo musicale.\nIl videoclip alterna immagini del gruppo mentre si esibisce in studio di registrazione, con altre di una ragazza che vaga malinconica per le strade di una citt\u00e0.\nDiffusione.\nIl brano \u00e8 stato scelto per diverse colonne sonore, ad esempio per il film \"The Butterfly Effect\", in cui recitavano Ashton Kutcher e Amy Smart, poi per la serie tv \"Smallville\". Il pezzo \u00e8 famoso, inoltre, per essere stato eseguito dalla televisione inglese dopo la sconfitta della nazionale inglese al campionato mondiale di calcio 2002. Anche Noel Gallagher, durante il Festival di Glastonbury del 2004, ha dedicato la canzone alla nazionale di calcio inglese, appena sconfitta nel campionato europeo. La canzone compare anche nel film \"Made of Honor\", tra i cui attori vi erano Patrick Dempsey e Michelle Monaghan.\nCover.\nLa cantante britannica Leona Lewis ne ha fatto una cover, pubblicata nel suo secondo album \"Echo\", del 2009.\nNel 2010 il cantante degli One Direction Liam Payne ne ha presentato una cover per \"X Factor UK\".\nNel novembre 2020 la canzone \u00e8 stata proposta in una cover eseguita per la causa benefica di Children In Need sotto la supervisione di BBC Radio 2 da vari artisti: Bryan Adams, Izzy Bizu, Cher, Clean Bandit, Mel C, Jamie Cullum, Ella Eyre, Paloma Faith, Rebecca Ferguson, Jess Glynne, Sheku Kanneh-Mason, Lenny Kravitz, KSI, Lauv, Ava Max, Kylie Minogue, James Morrison, Gregory Porter, Nile Rodgers, Jack Savoretti, Jay Sean, Anoushka Shankar, Robbie Williams e Yola. La musica \u00e8 opera della BBC Concert Orchestra con Grace Chatto e Sheku Kanneh-Mason al violoncello e Anoushka Shankar al sitar. La cover, accompagnata da un video musicale e prodotta da Mark Taylor e Brian Rawling, \u00e8 stata pubblicata come singolo da Decca Records, con i proventi destinati a Children In Need."}
{"id": "1696134", "revid": "1013865", "url": "https://it.wikipedia.org/wiki?curid=1696134", "title": "Regione di Fergana", "text": " \nLa regione di Fergana (in usbeco: Farg'ona viloyati) \u00e8 una regione (\"viloyat\") dell'Uzbekistan, situata nell'estremo est del paese, ai confini con il Tagikistan e il Kirghizistan.\nGeografia fisica.\nTerritorio.\nIl territorio della regione sorge nella Valle di Fergana, una valle pianeggiante e fertile della zona\nClima.\nIl clima \u00e8 tipicamente continentale con inverno rigido ed estate molto calda.\nEconomia.\nL'agricoltura \u00e8 l'attivit\u00e0 economica principale nella regione, sono praticate soprattutto la coltivazione del cotone (tramite irrigazione), e di alberi da frutta (soprattutto albicocche), la sericoltura, l'orticoltura e la produzione di uva e vino; si alleva anche bestiame da latte e da macello.\nLe risorse naturali includono petrolio, cave di argilla e di materiale da costruzione; l'industria, grazie ai giacimenti sopracitati, \u00e8 basata soprattutto sulla raffinazione ma anche sulla produzione chimica e di fertilizzanti, altri settori importanti sono la produzione di tessuti, la lavorazione della seta, l'abbigliamento e le ceramiche. L'area \u00e8 anche un centro di produzione di tipici oggetti artigianali uzbeki, soprattutto manufatti ceramici.\nGeografia antropica.\nSuddivisioni amministrative.\nLa regione ha come capitale la citt\u00e0 di Fergana. Altre citt\u00e0 importanti sono: Besharik, Khamza, Kokand, Quva, Quvasoy, Margilan e Rishton. \u00c8 divisa in quindici distretti amministrativi:\nLa regione ha 4 exclavi circondate da territori khirghisi. Una \u00e8 costituita dal distretto di Sokh, poi ci sono la citt\u00e0 di Shohimardon e due piccoli territori:"}
{"id": "1696135", "revid": "92771591", "url": "https://it.wikipedia.org/wiki?curid=1696135", "title": "Koror (citt\u00e0)", "text": "Koror \u00e8 la citt\u00e0 pi\u00f9 grande delle isole Palau e la sua ex capitale. Il titolo di capitale le \u00e8 stato tolto il 7 ottobre 2006 in favore di Melekeok, un villaggio nell'isola principale della Palau."}
{"id": "1696137", "revid": "253269", "url": "https://it.wikipedia.org/wiki?curid=1696137", "title": "Raoul Coutard", "text": "Biografia.\n\u00c8 noto principalmente per essere stato negli anni sessanta un collaboratore abituale del regista Jean-Luc Godard, del quale cur\u00f2 la fotografia di ogni lungometraggio (con l'unica eccezione de \"Il maschio e la femmina\") dall'esordio di \"Fino all'ultimo respiro\" (1960) fino a \"Week-end, un uomo e una donna dal sabato alla domenica\" (1967). Nello stesso periodo lavor\u00f2 anche con registi come Fran\u00e7ois Truffaut, ad esempio in \"Tirate sul pianista\" (1960) e \"Jules e Jim\" (1962), e Costa-Gavras, in \"Z - L'orgia del potere\" (1969) e \"La confessione\" (1970). Torn\u00f2 a lavorare con Godard a inizio anni ottanta in un paio di altri film, \"Passion\" (1982) e \"Pr\u00e9nom Carmen\" (1983).\nCoutard realizz\u00f2 anche tre lungometraggi in qualit\u00e0 di regista: il primo e pi\u00f9 noto tra questi, \"Sciusci\u00e0 nel Vietnam\" (1970), gli valse il premio per la migliore opera prima al 23\u00ba Festival di Cannes, il Premio Jean Vigo e fu candidato all'Oscar al miglior film straniero."}
{"id": "1696138", "revid": "339392", "url": "https://it.wikipedia.org/wiki?curid=1696138", "title": "Shufta", "text": ""}
{"id": "1696140", "revid": "1013865", "url": "https://it.wikipedia.org/wiki?curid=1696140", "title": "Regione di Jizzax", "text": "La regione di Jizzax, Djizzak o Djizak (in usbeco: Jizzax viloyati) \u00e8 una regione (\"viloyat\") dell'Uzbekistan, situata nella parte centrale del paese, ai confini con il Tagikistan e il Kazakistan. Capoluogo \u00e8 l'omonima citt\u00e0 di Jizzax.\nSuddivisione amministrativa.\nLa regione \u00e8 divisa in 12 distretti (\"tuman\"):"}
{"id": "1696141", "revid": "92723", "url": "https://it.wikipedia.org/wiki?curid=1696141", "title": "Monumento all'Indiano", "text": "Il monumento all'Indiano \u00e8 un monumento in pietra che si trova in fondo al parco delle Cascine di Firenze.\nStoria e descrizione.\nFu costruito nel 1870 dallo scultore inglese Carlo Francesco Fuller. Il monumento ha la forma di un baldacchino a volta sorretto da quattro colonnine, sotto il quale \u00e8 presente il busto scolpito del defunto principe indiano Rajaram Chuttraputti di Kolhapur con un'iscrizione in quattro lingue: italiano, inglese, hindi e punjabi.\nIl giovane principe era di ritorno da un viaggio a Londra \u2013 dove era andato per studio e per salutare la regina d'Inghilterra \u2013 e mentre era a Firenze alloggiato al Grand Hotel di piazza Ognissanti fu colpito da un malore improvviso che il 30 novembre 1870 lo uccise all'et\u00e0 di ventun anni.\nIl suo corpo fu arso secondo il rito ind\u00f9 alla confluenza di due fiumi (in questo caso Arno e Mugnone), dove furono sparse le sue ceneri.\nL'evento suscit\u00f2 all'epoca la curiosit\u00e0 di molti fiorentini che vennero numerosi per assistere alla cerimonia e da allora il luogo fu chiamato \"l'Indiano\".\nNel 1872 fu costruita nei pressi una palazzina che svolgeva la funzione di caff\u00e8 pubblico e che prese il nome di Palazzina Indiano o palazzina dell'Indiano.\nNel 1972 fu costruito un ponte in prossimit\u00e0 del monumento che prese il nome di ponte all'Indiano."}
{"id": "1696146", "revid": "1013865", "url": "https://it.wikipedia.org/wiki?curid=1696146", "title": "Regione di Namangan", "text": "La regione di Namangan (in usbeco: Namangan viloyati) \u00e8 una regione (\"viloyat\") dell'Uzbekistan, situata nella parte orientale del paese, ai confini con il Kirghizistan, sulla riva destra del Syr Darya. Capoluogo \u00e8 l'omonima citt\u00e0 di Namangan.\nSuddivisione amministrativa.\nLa regione \u00e8 suddivisa in 11 distretti (\"tuman\"):"}
{"id": "1696148", "revid": "921573", "url": "https://it.wikipedia.org/wiki?curid=1696148", "title": "Marisa Miller", "text": "\u00c8 nota principalmente per le sue apparizioni nella Swimsuit Edition della rivista Sports Illustrated e nei cataloghi di Victoria's Secret.\nBiografia.\nLa prima esperienza di Marisa Miller nel mondo della moda \u00e8 stata nel 1998, quando ha posato in topless per la rivista Perfect 10, ma la svolta nella sua carriera \u00e8 stata nel 2001, quando il fotografo Mario Testino l'ha notata nella spiaggia californiana di Manhattan Beach.\nMarisa \u00e8 comparsa sulle copertine di \"Vogue Italia\", \"Amica\", \"Cosmopolitan UK\", \"Shape\", \"Self\", \"Fitness\", \"Razor\" e nelle pubblicit\u00e0 di \"Andrew Marc\", \"Calzedonia\", \"Tommy Hilfiger\" e \"Victoria's Secret\".\nVanta numerose apparizioni nella Swimsuit Edition di Sports Illustrated (tutti gli anni dal 2002 al 2008).\nLa sua carriera ha un'impennata tra il 2007 e il 2008, quando firma per l'agenzia Elite Model Management e fa la sua prima comparsa nel \"Victoria's Secret Fashion Show\", la sfilata di moda mediaticamente pi\u00f9 importante negli Stati Uniti. \u00c8 stata una \"Victoria's Secret Angels\" dal 2007 al 2010, e nel 2009 viene scelta per indossare l\"'Harlequin Fantasy Bra\" creato con 2300 diamanti, 22 rubini e un cuore al centro in oro 16 carati, per un valore di tre milioni di dollari. Nel 2007, insieme agli altri angeli, riceve una stella sulla \"Hollywood Walk of Fame\" di Los Angeles.\nGi\u00e0 fattasi notare l'anno precedente per una foto che la ritraeva senza veli coperta solo da un iPod, nel febbraio 2008 appare nella copertina di Sports Illustrated, ottenendo cos\u00ec una grande notoriet\u00e0, come spesso avviene per le \"cover girl\" di quella rivista sportiva (grazie soprattutto alle numerose apparizioni televisive).\nNel 2008 lascia Elite Model Management in favore di Cartel Management, agenzia del marito Griffin Guess.\nNel 2013 esordisce nel mondo cinematografico entrando nel cast di \"R.I.P.D.\", film della Universal Pictures con Ryan Reynolds e Jeff Bridges. Nel maggio 2015 posa senza veli e incinta del secondo figlio in una vasca da bagno sporca per sostenere la campagna PETA contro vari parchi \"SeaWord\" che tengono le balene in cattivit\u00e0 e separano madri e cuccioli alla nascita.\nVita privata.\nMarisa ha sposato Jim Miller, un surfista e guardaspiaggia californiano, nel 2000 e si \u00e8 separata dopo soli due anni, mantenendo per\u00f2 il suo cognome. Il 15 aprile 2006 ha sposato il produttore di Hollywood Griffin Guess, che dal 2008 \u00e8 anche il suo manager. Il 13 dicembre 2012 d\u00e0 alla luce il suo primo figlio Gavin Lee. Il 29 maggio 2015 nasce Grayson Lee Bazyl, a Santa Cruz, California."}
{"id": "1696149", "revid": "76963", "url": "https://it.wikipedia.org/wiki?curid=1696149", "title": "Jos\u00e9 Luis Garci", "text": "Biografia.\nStorico e critico del cinema, esordisce alla regia nel 1977 con \"Asignatura pendiente\", un ritratto generazionale che ottiene grande successo. Nel 1982 vince l'Oscar al miglior film straniero con il film \"Volver a empezar\". Anche i suoi successivi \"Sessione continua\" (1984), \"Esame superato\" (1987) e \"Il nonno\" (1998) sono nominati all'Oscar. \nOltre all'attivit\u00e0 di regista \u00e8 anche un popolare presentatore televisivo e radiofonico."}
{"id": "1696153", "revid": "767487", "url": "https://it.wikipedia.org/wiki?curid=1696153", "title": "Tutte le ex del mio ragazzo", "text": "Tutte le ex del mio ragazzo (\"Little Black Book\") \u00e8 un film del 2004 diretto da Nick Hurran e con protagonista Brittany Murphy.\nTrama.\nStacy, la produttrice associata di un talk show televisivo, \u00e8 convinta che il suo fidanzato Derek sia l'uomo giusto per lei, bench\u00e9 sembri avere paura di impegnarsi e si rifiuti di parlare delle sue relazioni passate. Ascoltando il consiglio della sua collega Barb, Stacy controlla l'agenda del ragazzo ed annota il nome ed il numero di telefono di tre delle sue ex fidanzate."}
{"id": "1696155", "revid": "104035322", "url": "https://it.wikipedia.org/wiki?curid=1696155", "title": "Glauco (figlio di Antenore)", "text": "Glauco \u00e8 una figura della mitologia greca, figlio del troiano Antenore e di Teano.\nIl mito.\nQuando Paride, figlio di Priamo, part\u00ec per Sparta intenzionato a rapire la moglie di Menelao, Elena, Glauco si offr\u00ec di accompagnarlo nel tragitto. Tuttavia suo padre, sdegnato per questa azione ingrata, rifiut\u00f2 di accoglierlo nuovamente nella sua casa e lo cacci\u00f2 via. \nQuando scoppi\u00f2 a causa di questo rapimento la guerra di Troia, Glauco si schier\u00f2 dalla parte dei Troiani, per restare fedele a Paride e alla sua patria. Stando a una fonte non omerica, nel corso dei combattimenti fu ucciso da Agamennone.\nSecondo altre versioni Glauco sopravvisse alla caduta della citt\u00e0. Fatto prigioniero da Ulisse, questi ordin\u00f2 che fosse risparmiato. Part\u00ec allora col padre e la madre Teano, insieme ai fratelli superstiti Elicaone, Polidamante ed Eurimaco (?), trasferendosi fino nel nord Italia, alla valle del Po, dove avrebbero fondato la citt\u00e0 di Padova."}
{"id": "1696158", "revid": "113430988", "url": "https://it.wikipedia.org/wiki?curid=1696158", "title": "Arnaldo Dell'Acqua", "text": "Biografia.\nAppartenente ad una famiglia di cascatori, \u00e8 il fratello di Alberto, Roberto e Ottaviano Dell'Acqua. A volte accreditato come \"Aldo\", ha interpretato decine di film, spesso come stuntman, a volte anche con ruoli da attore. Tra i suoi film pi\u00f9 noti alcuni cult come \"La vita, a volte, \u00e8 molto dura, vero Provvidenza?\" e \"Zombi 2\"."}
{"id": "1696160", "revid": "1048993", "url": "https://it.wikipedia.org/wiki?curid=1696160", "title": "Fernando Trueba", "text": "Ha diretto vari film, tra cui \"La scimmia \u00e8 impazzita\" (1988), \"Belle \u00c9poque\" (1993), \"Two Much - Uno di troppo\" (1995), \"La ni\u00f1a dei tuoi sogni\" (1998), \"Calle 54\" (2000) e \"El embrujo de Shanghai\" (2002).\n\u00c8 fratello del cineasta e scrittore David Trueba."}
{"id": "1696163", "revid": "6923", "url": "https://it.wikipedia.org/wiki?curid=1696163", "title": "Koror (isola)", "text": "Koror (o Oreor) \u00e8 un'isola delle Palau, nell'Oceano Pacifico, nello Stato di Koror a cui d\u00e0 il nome.\nGeografia.\nKoror \u00e8 un'isola dalla forma molto irregolare, con una catena principale, la Sngell, che crea la dorsale nord-orientale dell'isola. Ad ovest della dorsale si sviluppa un'area pianeggiante dove si trova il centro abitato.\nL'isola \u00e8 circondata da una barriera corallina."}
{"id": "1696164", "revid": "122246", "url": "https://it.wikipedia.org/wiki?curid=1696164", "title": "Davide Quartarone", "text": "Gioca nel ruolo di palleggiatore nella Wimore Energy Volley Parma."}
{"id": "1696168", "revid": "122259291", "url": "https://it.wikipedia.org/wiki?curid=1696168", "title": "Sergej Vladimirovi\u010d Bodrov", "text": "Ha diretto vari film, tra cui \"La libert\u00e0 \u00e8 il paradiso\" (1988), \"Il prigioniero del Caucaso\" (1996), \"Lucky, re del deserto\" (1999), \"Nomad - The Warrior\" (2005) \"Mongol\" (2007) e \"Il settimo figlio\" (2014).\n\u00c8 il padre dell'attore e regista Sergej Sergeevi\u010d Bodrov."}
{"id": "1696172", "revid": "36426", "url": "https://it.wikipedia.org/wiki?curid=1696172", "title": "Contessina dei Medici", "text": ""}
{"id": "1696174", "revid": "1873140", "url": "https://it.wikipedia.org/wiki?curid=1696174", "title": "Susanne Bier", "text": "Biografia.\nSusanne Bier \u00e8 nata a Copenaghen ed ha studiato arte all'Universit\u00e0 Ebraica di Gerusalemme ed architettura alla Architectural Association School of Architecture. Nel 1987 si \u00e8 infine laureata alla Scuola Nazionale di Cinema danese nella sua citt\u00e0 natale e da allora si \u00e8 dedicata al cinema.\nNel 2007 dirige il suo primo film in lingua inglese, \"Noi due sconosciuti\", con protagonisti Halle Berry e Benicio Del Toro.\nNel 2011 il suo \"In un mondo migliore\" ha vinto sia il Golden Globe per il miglior film straniero che l'Oscar al miglior film straniero. Tale pellicola le \u00e8 valso anche il premio alla miglior regia agli European Film Awards 2011.\nNel 2016 dirige la miniserie \"The Night Manager\", per la quale ha vinto un Emmy Award per la miglior regia.\nNel 2018 dirige il film horror Bird Box, con protagonista Sandra Bullock.\nNel 2020 torna a lavorare in televisione, dirigendo la serie \"The Undoing\"."}
{"id": "1696175", "revid": "909612", "url": "https://it.wikipedia.org/wiki?curid=1696175", "title": "Stazione di Nesima", "text": "La stazione di Nesima \u00e8 una stazione della tratta urbana della ferrovia Circumetnea al servizio della citt\u00e0 di Catania.\nStoria.\nI lavori per la costruzione del primo tratto della ferrovia da Catania Borgo ad Adern\u00f2 (oggi Adrano) ebbero inizio nel 1889 entrando in servizio il 2 febbraio 1895.\nLa stazione venne invece costruita susseguentemente alla nascita del quartiere \"Nesima\" a nord del viale Mario Rapisardi, allora del tutto separato dal centro cittadino; con il passare degli anni \u00e8 stata completamente inglobata dalla citt\u00e0.\nStrutture e impianti.\nLa stazione di Nesima \u00e8 situata nella zona periferica a nord-ovest della citt\u00e0, sul viale Lorenzo Bolano, tratto della circonvallazione cittadina, importante asse di penetrazione urbana proveniente dalla tangenziale ovest e la SS121. L'edificio di stazione, a una elevazione, \u00e8 posto a sud del fascio binari; ad esso si accede mediante due scalinate dal viale Lorenzo Bolano e dal parcheggio scambiatore tramite una scalinata sulla banchina nord.\nIl fascio binari \u00e8 costituito da due binari interconnessi da due scambi di estremit\u00e0 e da un binario tronco parallelo collegato al primo binario da uno scambio. La stazione \u00e8 dotata di scambi elettromagnetici e segnalamento di protezione e partenza. In seguito all'installazione del telecomando da parte del Dirigente Centrale Operativo la stazione \u00e8 stata del tutto impresenziata e funziona in automatismo.\nNel 2012, dal 2 luglio all'8 settembre, la stazione \u00e8 stata capolinea provvisorio della linea per consentire l'esecuzione dei lavori di costruzione delle stazioni intermedie, Milo, Cibali e San Nullo della tratta di prossima attivazione Borgo-Nesima della metropolitana di Catania. Dal 30 marzo 2017 la stazione \u00e8 divenuta un nodo di scambio con la stazione di Nesima della metropolitana di Catania.\nMovimento.\nNel 1958 il traffico giornaliero in partenza per Catania era costituito da 7 treni di automotrici. I treni provenienti da Catania erano 7.\nNel 1975 il traffico giornaliero in partenza per Catania era costituito da 13 treni di automotrici (di cui 3 sospesi la domenica); di questi 5 provenienti da Riposto, 4 da Randazzo, 2 da Bronte, uno da Adrano e uno da Biancavilla. I treni provenienti da Catania erano 12; di questi 3 proseguivano fino a Riposto (termine linea), 7 fino a Randazzo, uno fino ad Adrano e uno fino a Bronte.\nL'orario di servizio invernale 2014/2015 offriva 18 treni giornalieri in arrivo da Catania, di cui 4 con termine corsa a Patern\u00f2, 3 in prosecuzione fino a Bronte, 8 fino a Randazzo e 3 fino a Riposto e in senso inverso, per Catania, 17 treni, di cui 4 provenienti da Patern\u00f2, 10 provenienti da Randazzo e 3 da Adrano Nord.\nIl servizio si svolge solo nei giorni feriali.\nNodo di scambio \"Nesima\".\nNel 2005 fu inaugurato il parcheggio di scambio attiguo alla stazione; nel 2013 all'interno dello stesso fu costruita la struttura ricettiva e di sosta passeggeri e istituito il capolinea dei bus urbani AMT, costituendo un importante nodo di scambio tra quattro mezzi di trasporto differenti: metropolitana, treni di superficie provenienti dai comuni pedemontani etnei, autobus urbani AMT (Capolinea n\u00b06, linee: 421-628N-628R-642-702), autobus urbano FCE (circolare 22) e mezzi privati con sosta agevolata mediante emissione di bigliettazione, permettendo ai pendolari l'accesso al centro citt\u00e0 tramite il mezzo pubblico."}
{"id": "1696178", "revid": "219110", "url": "https://it.wikipedia.org/wiki?curid=1696178", "title": "VirtualDubMod", "text": "VirtualDubMod \u00e8 un programma completamente open source per Microsoft Windows destinato alla cattura e alla manipolazione dei video.\n\u00c8 basato sul programma VirtualDub, originariamente scritto da Avery Lee, ed \u00e8 distribuito sotto la licenza GPL. VirtualDubMod \u00e8 giunto alla versione 1.5.10.2 (distribuita il 29 agosto 2005) e il progetto sembra essere stato abbandonato (fatta eccezione per un'ultima release, la 1.5.10.2 build 2542, distribuita il 21 febbraio 2006).\nOltre alle funzionalit\u00e0 introdotte da VirtualDub, VirtualDubMod include anche il supporto ai formati MPEG-2, Matroska e Ogg Theora e soprattutto la possibilit\u00e0 di gestire e produrre file AVI con pi\u00f9 tracce audio. "}
{"id": "1696184", "revid": "34971", "url": "https://it.wikipedia.org/wiki?curid=1696184", "title": "Bollitore elettrico", "text": ""}
{"id": "1696186", "revid": "729019", "url": "https://it.wikipedia.org/wiki?curid=1696186", "title": "Malakal (isola)", "text": "Malakal \u00e8 un'isola delle Palau, nell'Oceano Pacifico, nello Stato di Koror.\nGeografia.\nMalakal \u00e8 circondata da barriera corallina.\nL'isola \u00e8 collegata alla citt\u00e0 di Koror da un ponte."}
{"id": "1696187", "revid": "344503", "url": "https://it.wikipedia.org/wiki?curid=1696187", "title": "David Trueba", "text": "Biografia.\nFratello del regista Fernando Trueba, ha diretto vari film, tra cui \"La buena vida\" (1996), \"Soldados de Salamina\" (2003) e soprattutto \"La vita \u00e8 facile ad occhi chiusi\" (2013), vincitore di sei Premi Goya, tra cui i premi per miglior film e miglior regista. Romanziere affermato, ha pubblicato al 2018 sei romanzi vincendo nel 2008 il Premio de la Cr\u00edtica de narrativa castellana per \"Saper perdere\"."}
{"id": "1696188", "revid": "2184448", "url": "https://it.wikipedia.org/wiki?curid=1696188", "title": "Regione di Navoiy", "text": "La regione di Navoiy (in usbeco: Navoiy viloyati) \u00e8 una regione (\"viloyat\") dell'Uzbekistan, situata nel nord-ovest del paese, ai confini con il Kazakistan.\nSuddivisione amministrativa.\nLa regione \u00e8 suddivisa in 8 distretti (\"tuman\")."}
{"id": "1696191", "revid": "775372", "url": "https://it.wikipedia.org/wiki?curid=1696191", "title": "Elisabetta Gnone", "text": "Biografia.\nElisabetta Gnone nasce a Genova il 13 aprile 1965 e, dopo gli studi classici, nel 1990 entra nella The Walt Disney Company e due anni dopo diventa giornalista. Collabora con il settimanale \"Topolino\" e a molti mensili come \"Bambi\", \"Cip &amp; Ciop\", \"Minni &amp; Co.\" e \"La sirenetta\", lanciando nel 1997 il mensile \"Winnie the Pooh\". Lo stesso anno crea \"W.I.T.C.H.\", scrivendo le storie dei primi due numeri a fumetti: la serie diventa un successo mondiale e viene pubblicata in oltre 120 paesi.\nNel 2005 crea \"Fairy Oak\", le vicende di un mondo fantastico e allo stesso tempo reale narrate dalla fata protagonista, Fel\u00ec. Formata inizialmente da tre libri, se ne aggiungono altri quattro, da considerare come una sorta di \"spin-off\". L'ultimo di questi quattro capitoli (\"Addio, Fairy Oak\") le fa vincere la dodicesima edizione del premio letterario \"Terre del Magnifico\", dove viene scelto da una giuria di ragazzi della fascia 9-11 anni dell'Istituto comprensivo di Cortemaggiore. Nel 2011 viene pubblicato, sempre della serie \"Fairy Oak\", un vero e proprio \"libro dei segreti\": \"Un anno al villaggio - Il diario di Vaniglia e Pervinca\".\nIl 9 novembre 2015 ha pubblicato con Adriano Salani Editore \"Olga di carta - Il viaggio straordinario\", una storia sull'importanza di raccontare le storie, che fra risate, commozione e tenerezza affronta i temi della fragilit\u00e0, della vulnerabilit\u00e0 e dell'imperfezione che ci rendono umani.\nOpere.\nLa serie \"Fairy Oak\" \u00e8 costituita dai seguenti romanzi, pubblicati prima da De Agostini e poi da Salani:"}
{"id": "1696192", "revid": "36426", "url": "https://it.wikipedia.org/wiki?curid=1696192", "title": "Fondazione Romano", "text": ""}
{"id": "1696193", "revid": "599013", "url": "https://it.wikipedia.org/wiki?curid=1696193", "title": "Ifidamante", "text": ""}
{"id": "1696199", "revid": "1305772", "url": "https://it.wikipedia.org/wiki?curid=1696199", "title": "Contea di Emmet", "text": "Contea di Emmet o Emmet County \u00e8 la denominazione delle seguenti contee degli Stati Uniti d'America:"}
{"id": "1696215", "revid": "1305772", "url": "https://it.wikipedia.org/wiki?curid=1696215", "title": "Contea di Louisa", "text": "Contea di Louisa o Louisa County \u00e8 la denominazione delle seguenti contee degli Stati Uniti:"}
{"id": "1696219", "revid": "1305772", "url": "https://it.wikipedia.org/wiki?curid=1696219", "title": "Contea di Lucas", "text": "Contea di Lucas o Lucas County \u00e8 la denominazione delle seguenti contee degli Stati Uniti:"}
{"id": "1696220", "revid": "1305772", "url": "https://it.wikipedia.org/wiki?curid=1696220", "title": "Contea di Mills", "text": "Contea di Mills o Mills County \u00e8 la denominazione delle seguenti contee degli Stati Uniti:"}
{"id": "1696222", "revid": "5165", "url": "https://it.wikipedia.org/wiki?curid=1696222", "title": "Nrpe", "text": ""}
{"id": "1696223", "revid": "767487", "url": "https://it.wikipedia.org/wiki?curid=1696223", "title": "Velvet live Tunes 4/9/2005", "text": "Velvet live tunes \u00e8 il quarto album discografico dei Velvet, pubblicato nel 2006."}
{"id": "1696230", "revid": "1305772", "url": "https://it.wikipedia.org/wiki?curid=1696230", "title": "Contea di Page", "text": "Contea di Page o Page County \u00e8 la denominazione delle seguenti contee degli Stati Uniti:"}
{"id": "1696231", "revid": "1305772", "url": "https://it.wikipedia.org/wiki?curid=1696231", "title": "Giavazzi", "text": ""}
{"id": "1696232", "revid": "767487", "url": "https://it.wikipedia.org/wiki?curid=1696232", "title": "MFG - Message from God", "text": "Message From God (MFG) sono Aharon Segal e Guy Zurkel, un duo di musicisti del genere psy-trance provenienti da Israele."}
{"id": "1696233", "revid": "1745361", "url": "https://it.wikipedia.org/wiki?curid=1696233", "title": "Regione di Kashkadarya", "text": "La regione di Kashkadarya (usbeco: Qashqadaryo viloyati) \u00e8 una regione (\"viloyat\") dell'Uzbekistan, situata nella parte meridionale del paese, ai confini con il Turkmenistan. Prende il nome dall'omonimo fiume.\nSuddivisione amministrativa.\nLa regione \u00e8 suddivisa in 13 distretti (\"tuman\"):"}
{"id": "1696236", "revid": "33751", "url": "https://it.wikipedia.org/wiki?curid=1696236", "title": "Semirovesciata", "text": ""}
{"id": "1696242", "revid": "1566286", "url": "https://it.wikipedia.org/wiki?curid=1696242", "title": "Castello Piccolomini (Balsorano)", "text": "Il castello Piccolomini \u00e8 un castello sito nella frazione di Balsorano Vecchio, comune di Balsorano (AQ), in Abruzzo, dichiarato monumento nazionale dal 1902.\nStoria.\nIl castello di Balsorano fu eretto sulle fondamenta di un'altra antica struttura militare risalente ai Conti dei Marsi posta in comunicazione visiva con il castello-recinto di Morrea e la torre di Roccavivi, da Antonio Todeschini Piccolomini, nipote di papa Pio II e genero di Ferrante Il, intorno all'anno 1460. Successivamente Antonio ne assunse il comando come baronia.\nIn seguito conobbe vari passaggi di signoria feudale, gli stessi della baronia di Balsorano, tra cui Carlo Lefebvre, fino alla famiglia Fiastri Zannelli che lo ha trasformato in albergo-ristorante. Negli anni trenta sono stati eseguiti dei restauri per via dei gravi danni causati dal terremoto della Marsica del 1915; conserva tuttavia diversi elementi architettonici originari.\n\u00c8 stato spesso usato come location di film, specialmente negli anni sessanta e settanta.\nStruttura.\nLa pianta \u00e8 di forma pentagonale-irregolare mentre la struttura \u00e8 in pietra. Il principale accesso \u00e8 pedonale dal parco di fronte che immette in un cortile ad L con pozzo. I palazzi tutt'intorno sono impreziositi da bifore e trifore. L'aspetto esterno \u00e8 medievale-rinascimentale.\nLa struttura del castello \u00e8 di un rettangolo irrazionale. Esso poggia sul monte Cornacchia e si trova sullo sperone roccioso che si affaccia sulla Valle Roveto. Verso la facciata il rettangolo ha un breve lato, mentre i due laterali e quello di dietro mostrano l'aspetto trapezoidale. I lati sono divisi alla base da imponenti bastioni, e poi da un cornicione marcapiano. Le finestre del primo settore sono bifore, mentre le altre monofore. La copertura del tetto \u00e8 in tegole classiche evoluzione centro originalmente vi era un torrione imponente di vedetta. La torre quadrata per\u00f2 \u00e8 crollata con il terremoto del 1915.\nTorri.\nLe torri sono poste agli angoli del castello, ma avendo questo una struttura tripartita dalla parte che volge verso Balsorano, le torri sono cinque. Prima del terremoto del 1915 erano sei.\nLe torri sono circolari e slanciate, possedendo finestre doppie su ciascuna e terminano a beccatelli. Sulla parte del castello che \u00e8 a strapiombo ci sono le torri della facciata (due) ed un'altra che di collega con il lato sinistro (la torre non \u00e8 visibile da Balsorano).\nEntrata e giardino.\nL'entrata \u00e8 costituita da una cinta muraria in parte restaurata che avvolgeva il castello. Si accede da un arco e si giunge al castello vero e proprio: il portale \u00e8 semplice e sopra vi \u00e8 una finestra con loggia per i discorsi. Il giardino \u00e8 legato a un portico interno che contiene la piazzetta per il pozzo. Sono presenti arcate classiche con stucchi e finestre bifore gotiche. La cinta muraria serviva da protezione ma oggi \u00e8 stata attrezzata per passeggiate e come belvedere.\nInterno.\nL'interno mantiene l'aspetto gotico e rinascimentale originale. Le sale pi\u00f9 piccole sono adibite a camere d'albergo mentre la sala centrale \u00e8 per le cerimonie. Particolarmente interessante \u00e8 quest'ultima che \u00e8 ricca degli arazzi cinquecenteschi e degli affreschi con dipinti gli stemmi e i blasoni dei vari proprietari della famiglia Piccolomini. Altri arazzi della sala mostrano figure geometriche tipiche del gotico, come pinnacoli e guglie. Una seconda grande sala \u00e8 arricchita da un caminetto di pietra con i lati affrescati di giallo, ai quali sono appese armi da guerra originali.\nCappella gentilizia Piccolomini.\nLa cappella dei Piccolomini \u00e8 a navata unica ed \u00e8 in stile quattrocento. Gli affreschi mostrano figure geometriche di rombi e croci di Cristo, con sfumature dal blu lapislazzuli al giallo ocra. L'abside con altare \u00e8 inquadrata da tre finestre ad arco a tutto sesto (la centrale \u00e8 murata: le decorazioni di contorno mostrano raggi solari e lingue di fuoco che avvolgono rose dorate dorate. Nella finestra di centro invece \u00e8 raffigurata la sacra scritta IHS.\nLocation.\nTra gli anni sessanta e gli anni settanta, al castello furono girati diversi film gialli ed horror, i pi\u00f9 celebri dei quali furono \"La cripta e l'incubo\", \"Il boia scarlatto\", \"Assassino senza volto\", \"Riti, magie nere e segrete orge nel trecento\" e \"La sanguisuga conduce la danza\".\nIntorno alla met\u00e0 degli anni novanta il castello divenne la \"location\" per alcuni film pornografici diretti da Joe D'Amato e Franco Lo Cascio che videro protagonista, tra gli altri, l'attore porno Rocco Siffredi.\nI film girati al castello sono:"}
{"id": "1696246", "revid": "1305772", "url": "https://it.wikipedia.org/wiki?curid=1696246", "title": "Contea di Plymouth", "text": "Contea di Plymouth o Plymouth County \u00e8 la denominazione delle seguenti contee degli Stati Uniti:"}
{"id": "1696248", "revid": "713714", "url": "https://it.wikipedia.org/wiki?curid=1696248", "title": "Castello Piccolomini", "text": "Castello Piccol\u00f2mini \u00e8 il nome di alcuni complessi architettonici della famiglia Piccolomini siti in provincia dell'Aquila"}
{"id": "1696250", "revid": "112856143", "url": "https://it.wikipedia.org/wiki?curid=1696250", "title": "Mariano Scartezzini", "text": "Biografia.\nConquist\u00f2 il suo primo successo a livello internazionale nel 1979 vincendo la finale di Coppa Europa a Torino in 8'22\"74. Nello stesso anno giunse al terzo posto in Coppa del mondo come rappresentante della selezione europea e vinse una medaglia d'oro nei 3000 siepi ai Giochi del Mediterraneo a Spalato.\nNon pot\u00e9 partecipare ai Giochi olimpici di Mosca del 1980 a causa del boicottaggio imposto agli atleti militari italiani. Il 5 agosto dello stesso anno ebbe modo di riscattarsi al Golden Gala di Roma, dove giunse secondo alle spalle del keniota Kip Rono facendo segnare il tempo di 8'12\"5, settima miglior prestazione mondiale di ogni tempo e sei secondi meglio del recente record italiano stabilito da Giuseppe Gerbi nella finale olimpica di Mosca.\nNel 1981 a Zagabria biss\u00f2 la vittoria nella finale di Coppa Europa di due anni prima con il tempo di 8'13\"5, che fu la miglior prestazione mondiale dell'anno. Nella gara di Coppa del mondo disputata a Roma giunse invece secondo, superato per pochi centesimi dal polacco Bogus\u0142aw Mami\u0144ski. Nel 1982 giunse settimo ai Campionati europei e nel 1983 partecip\u00f2 alla prima edizione dei Campionati del mondo giungendo nono.\nHa insegnato educazione fisica presso il liceo ginnasio Benvenuto Rambaldi di Imola e all'Istituto di Istruzione Superiore Mattei di San Lazzaro di Savena."}
{"id": "1696251", "revid": "1873017", "url": "https://it.wikipedia.org/wiki?curid=1696251", "title": "Campionati europei di karate 1986", "text": "La 21\u00aa edizione del campionato europeo di karate si \u00e8 disputata a Madrid nel 1986. Hanno preso parte alla competizione 300 karateka provenienti da 20 paesi."}
{"id": "1696258", "revid": "1305772", "url": "https://it.wikipedia.org/wiki?curid=1696258", "title": "Contea di Pocahontas", "text": "Contea di Pocahontas o Pocahontas County \u00e8 la denominazione delle seguenti contee degli Stati Uniti:"}
{"id": "1696259", "revid": "24989", "url": "https://it.wikipedia.org/wiki?curid=1696259", "title": "Pippo Gianni", "text": ""}
{"id": "1696260", "revid": "287204", "url": "https://it.wikipedia.org/wiki?curid=1696260", "title": "Deutsche Forschungsanstalt f\u00fcr Segelflug", "text": "Il Deutsche Forschungsanstalt f\u00fcr Segelflug o DFS (Istituto Tedesco per la ricerca nel volo con alianti) era un istituto di ricerca fondato nel 1933 per iniziativa del nuovo governo nazista ed indirizzato allo sviluppo di alcuni settori che riguardavano l'aeronautica tra i quali il pi\u00f9 noto era la progettazione e costruzione di alianti per il volo a vela e la sperimentazione di velivoli a scopo di ricerca finalizzata alla realizzazioni di nuovi aerei da combattimento. \nStoria.\nFu creato nel 1933 con lo scopo di unificare tutte le ricerche sugli alianti effettuate in Germania. Nacque dalla nazionalizzazione della Rh\u00f6n Rossitten-Gesellschaft (RRG) di Darmstadt.\nIl DFS si occup\u00f2 della produzione di alianti atti all'addestramento della Giovent\u00f9 hitleriana e della Luftwaffe, ma anche nella ricerca e sviluppi di nuovi aerei e della propulsione a razzo. I velivoli pi\u00f9 noti sono il DFS 230 e il DFS 194.\nNel 1938, a seguito di un incidente mortale alla Wasserkuppe, il DFS lanci\u00f2 un concorso per creare un miglior freno per alianti. Il progetto vincitore, realizzato da Wolfgang e Ulrich H\u00fctter della Schempp-Hirth Flugzeugbau GmbH, fu poi utilizzato dal DFS con il nome di \"Freno DFS\".\nElenco velivoli prodotti per anno.\nsviluppati originariamente sotto il marchio RRG\nprodotti sotto il marchio DFS"}
{"id": "1696262", "revid": "1305772", "url": "https://it.wikipedia.org/wiki?curid=1696262", "title": "Contea di Atchison", "text": "Contea di Atchison o Atchison County \u00e8 la denominazione delle seguenti contee degli Stati Uniti:"}
{"id": "1696264", "revid": "1305772", "url": "https://it.wikipedia.org/wiki?curid=1696264", "title": "Contea di Barton", "text": "Contea di Barton o Barton County \u00e8 la denominazione delle seguenti contee degli Stati Uniti:"}
{"id": "1696265", "revid": "1305772", "url": "https://it.wikipedia.org/wiki?curid=1696265", "title": "Sandalo (disambigua)", "text": "\"Sandalo\" o \"sandali\" possono riferirsi a diverse cose:"}
{"id": "1696266", "revid": "1305772", "url": "https://it.wikipedia.org/wiki?curid=1696266", "title": "Contea di Bourbon", "text": "Contea di Bourbon o Bourbon County \u00e8 la denominazione delle seguenti contee degli Stati Uniti:"}
{"id": "1696267", "revid": "177966", "url": "https://it.wikipedia.org/wiki?curid=1696267", "title": "Arche Scaligere", "text": ""}
{"id": "1696268", "revid": "21880", "url": "https://it.wikipedia.org/wiki?curid=1696268", "title": "Cambio vascolare", "text": ""}
{"id": "1696270", "revid": "1305772", "url": "https://it.wikipedia.org/wiki?curid=1696270", "title": "Contea di Chase", "text": "Contea di Chase o Chase County \u00e8 la denominazione delle seguenti contee degli Stati Uniti:"}
{"id": "1696273", "revid": "320578", "url": "https://it.wikipedia.org/wiki?curid=1696273", "title": "RadioTre", "text": ""}
{"id": "1696276", "revid": "712828", "url": "https://it.wikipedia.org/wiki?curid=1696276", "title": "Water Seven", "text": ""}
{"id": "1696277", "revid": "21880", "url": "https://it.wikipedia.org/wiki?curid=1696277", "title": "Cambio del sughero", "text": ""}
{"id": "1696278", "revid": "1305772", "url": "https://it.wikipedia.org/wiki?curid=1696278", "title": "Contea di Chautuaqua", "text": "Contea di Chautauqua o Chautauqua County \u00e8 la denominazione delle seguenti contee degli Stati Uniti:"}
{"id": "1696280", "revid": "287204", "url": "https://it.wikipedia.org/wiki?curid=1696280", "title": "La traccia del serpente", "text": " "}
{"id": "1696284", "revid": "1305772", "url": "https://it.wikipedia.org/wiki?curid=1696284", "title": "Contea di Comanche", "text": "Contea di Comanche o Comanche County \u00e8 la denominazione delle seguenti contee degli Stati Uniti:"}
{"id": "1696285", "revid": "119524424", "url": "https://it.wikipedia.org/wiki?curid=1696285", "title": "Braulione di Saragozza", "text": "Biografia.\nScrisse una \"Vida de San Mill\u00e1n de la Cogolla\" e un preziosissimo \"inno\" in onore dello stesso santo, che \u00e8 considerato come uno dei migliori poemi del periodo visigoto. Fu suo discepolo sant'Eugenio III di Toledo, detto \"El Poeta\", che arriv\u00f2 a Saragozza per mettersi in contatto con Braulio e seppe fondere gli insegnamenti del suo maestro e di san Isidoro.\n\u00c8 di grande qualit\u00e0 il suo \"Epistolario\". Se ne conservano 44 lettere, che offrono un'ampia documentazione relativa alla cultura del suo tempo e mostrano il suo legame con papa Onorio I e con i re visigoti Chindasvinto e Recesvinto. Gli vengono attribuiti anche gli \"Actas de los M\u00e1rtires de Zaragoza\".\nPrese parte ai concili V (636) e VI (638) di Toledo. Vescovo di Saragozza dal 631 al 651, nella cui sede succedette a suo fratello Juan, che vi aveva governato dall'anno 620 al 631. Nel 625 informava in una lettera che vi erano disordini attorno alla citt\u00e0, guerra, peste e fame, probabilmente causate da attacchi guasconi.\nNell'anno 632 mor\u00ec il vescovo metropolitano di Tarraco, Eusebio, e il vescovo Braulione di Saragozza scrisse all'anziano vescovo di Siviglia Isidoro, l'autore delle \"Etimolog\u00edas\", affinch\u00e9 intercedesse presso il re Sisenando per eleggere alcuni metropolitani (la nomina dei vescovi metropolitani spettava tradizionalmente al re). Isidoro rispose all'amico Braulio, ma gli indicava che il re ancora non aveva preso una decisione in merito. Non molto dopo il re nomin\u00f2 Audax, che non sappiamo se rispondeva alle aspettative di Braulio.\nMentre si svolgevano le sessioni del VI Concilio di Toledo, arriv\u00f2 in citt\u00e0 un diacono chiamato Turninus con una lettera di papa Onorio I, scritta nell'anno 637, che \u00e8 andata persa. In questa sembra che il pontefice facesse pressioni sui vescovi ispanici affinch\u00e9 si mostrassero pi\u00f9 energici nella fede e dimostrassero pi\u00f9 durezza nei confronti degli infedeli (ebrei). Sicuramente, il Papa conosceva la legislazione di Sisebuto e approvava misure di conversione coattive; rendendosi conto che i successivi re non avevano proseguito con la stessa politica, decise di esercitare pressioni in favore di questa. I vescovi consegnarono la risposta a Braulio di Saragozza; in questa, il prelato cesaraugustiano riconosceva la supremazia del Papa e il suo diritto ad interessarsi a tutta l'attivit\u00e0 della Chiesa, per\u00f2 adduceva che le proposte del pontefice (che non conosciamo in dettaglio) gi\u00e0 erano state pensate da Chintila, e che la coincidenza di pareri doveva essere opera del divino; continuava affermando che i vescovi ispanici non avevano trascurato i propri doveri, che la lentezza nelle conversioni non era dovuta a mancanze o paura, e che la causa era che gli ebrei dovevano essere persuasi mediante una costante predicazione. Pertanto non erano giuste le critiche del Papa (al quale segnalava come errata una citazione biblica); per dimostrare i fatti esposti, Braulio inviava al papa copie degli atti del Concilio e dei dieci canoni dedicati agli ebrei (dal 57 al 66) nel IV Concilio toledano; Braulio consigliava al Papa di non lasciarsi ingannare da false dicerie e spiegava che i vescovi ispanici non si erano lasciati ingannare dalla voce che diceva che il Papa autorizzava gli ebrei convertiti a tornare alla propria religione (Braulio la chiama superstizione), e sosteneva che nessun uomo, per grande che fosse il suo delitto, doveva essere castigato con pene cos\u00ec severe come quelle che proponeva il papa.\nIl problema della successione reale fu affrontato nel 648. In una lettera sottoscritta dal vescovo di Saragozza e dal vescovo Eutropio (la cui sede non \u00e8 nota), che affermavano di attuare in nome di tutto il clero e dei fedeli della sua diocesi, e firmata anche da un tale Celso che si presume fosse il conte della citt\u00e0 o il rettore de la Tarraconense, i mittenti sollecitavano il re affinch\u00e9 associasse al trono suo figlio Recesvinto per sollevare il padre delle questioni belliche (essi evocavano i pericoli e gli attacchi nemici a cui il paese era stato esposto, e continuando con la lettura della Tarraconense, si riferivano senza dubbio ai vascones e agli esiliati) e permettere il riposo al re finch\u00e9 gli attacchi dei nemici (vascones o esiliati) fossero cessati. L'idea dell'associazione al trono e la successione ereditaria era contraria al canone 75 del VI Concilio toledano (che Braulio aveva firmato) e, per quanto si pu\u00f2 supporre, la lettera fu ispirata proprio dal re, che si sarebbe servito della grande autorit\u00e0 morale di Braulio (Braulio, che qualche anno prima aveva osato affrontare il Papa e disobbedito ad alcune norme conciliari, non aveva osato al contrario opporsi ad una decisione reale come la nomina di Eugenio per la sede toledana) e sicuramente di Eutropio, e del potere militare di Celso, che governando una citt\u00e0 di frontiera o una provincia, sede dei principali attacchi nemici, doveva controllare un esercito pi\u00f9 numeroso del solito e doveva contare sull'appoggio dei conti della zona.\nAlla sua morte gli succedette, come vescovo della citt\u00e0 Taione (forse nel mese di marzo del 651), una persona che per quanto si poteva vedere non piaceva molto al suo predecessore, e che probabilmente era appena tornato da Roma, dove aveva conosciuto le opere teologiche di san Gregorio Magno (per incarico del re Chindasvinto), e aveva copiato il codice dove si contenevano le norme per diffonderlo in Spagna (pertanto l'incarico era stato assegnato anteriormento alla sua designazione come vescovo, e il vescovato ne potrebbe essere stato il premio)."}
{"id": "1696288", "revid": "1305772", "url": "https://it.wikipedia.org/wiki?curid=1696288", "title": "Contea di Elk", "text": "Contea di Elk o Elk County \u00e8 la denominazione delle seguenti contee degli Stati Uniti:"}
{"id": "1696289", "revid": "104458", "url": "https://it.wikipedia.org/wiki?curid=1696289", "title": "Katrin Gutensohn", "text": "Velocista in attivit\u00e0 tra gli anni 1980 e gli anni 1990, fu in grado, in carriera, di aggiudicarsi otto successi nella Coppa del Mondo di sci alpino, tutti in discesa libera, e la Coppa del Mondo di discesa libera nel 1990. Conquist\u00f2 anche la medaglia d'argento nella discesa libera in occasione dei Mondiali disputati nel 1985 a Bormio. Nel freestyle vinse due gare di Coppa del Mondo.\nDal 1989 alla riunificazione tedesca (1990) gareggi\u00f2 per la nazionale tedesca occidentale di sci alpino e poi per quella della Germania riunificata fino al suo ritiro da questa disciplina, nel 1998. Nel freestyle gareggi\u00f2 nuovamente per l'Austria.\nBiografia.\nCarriera sciistica.\nStagioni 1983-1988.\nAttiva inizialmente nello sci alpino, gareggiando con i colori della nazionale austriaca la Gutensohn ottenne il primo piazzamento di rilievo in carriera in occasione della combinata di Coppa del Mondo disputata a Piancavallo il 17 dicembre 1982, che chiuse al 7\u00ba posto; nella stessa stagione ai Mondiali juniores di Sestriere vinse la medaglia d'argento nella combinata e quella di bronzo nella discesa libera.\nIl 21 dicembre 1984 a Santa Caterina Valfurva in discesa libera sal\u00ec per la prima volta sul podio in Coppa del Mondo (3\u00aa); in seguito nella stessa specialit\u00e0 vinse la medaglia d'argento ai Mondiali di Bormio 1985, sua prima presenza iridata, e la sua prima gara in Coppa del Mondo, il 2 marzo dello stesso anno a Vail. Nella stagione 1985-1986 in Coppa del Mondo ottenne sei podi con tre vittorie e si classific\u00f2 al 2\u00ba posto nella classifica della Coppa del Mondo di discesa libera staccata di 5 punti dalla vincitrice, la svizzera Maria Walliser.\nStagioni 1989-1998.\nDalla stagione 1988-1989 pass\u00f2 a gareggiare per la nazionale tedesca occidentale e poi per quella della Germania riunificata. Nel 1989-1990 in Coppa del Mondo conquist\u00f2 tre podi, con due vittorie, e vinse la coppa di cristallo di discesa libera con 4 punti di vantaggio sulla seconda classificata, l'austriaca Petra Kronberger. Nel 1991 ottenne la sua ultima vittoria in Coppa del Mondo, nella discesa libera di Bad Kleinkirchheim del 6 gennaio, e partecip\u00f2 ai Mondiali di Saalbach-Hinterglemm, piazzandosi 8\u00aa nella medesima specialit\u00e0. L'anno dopo debutt\u00f2 ai Giochi olimpici invernali e ad si classific\u00f2 6\u00aa nella discesa libera; nella successiva rassegna olimpica di fu 18\u00aa nella discesa libera e 6\u00aa nel supergigante.\nGareggi\u00f2 nella discesa libera e nel supergigante anche ai Mondiali di Sierra Nevada 1996 e Sestriere 1997: nella prima occasione di piazz\u00f2 rispettivamente al 15\u00ba e al 7\u00ba posto e nella seconda, sua ultima presenza iridata, al 9\u00ba e al 5\u00ba posto. Il 4 dicembre 1997 ottenne il suo ultimo podio in Coppa del Mondo arrivando 2\u00aa nella discesa libera di Lake Louise; disput\u00f2 la sua ultima gara nel massimo circuito internazionale il 31 gennaio 1998 a \u00c5re (17\u00aa in discesa libera) e si conged\u00f2 dallo sci alpino in occasione della prova di discesa libera dei XVIII Giochi olimpici invernali di , che chiuse al 9\u00ba posto.\nStagioni 2005-2010.\nDopo alcuni anni di inattivit\u00e0 nel 2005 torn\u00f2 alle gare, non pi\u00f9 nello sci alpino ma nel freestyle (specialit\u00e0 ski cross), indossando nuovamente i colori della nazionale austriaca. Il 5 marzo ottenne esord\u00ec in Coppa del Mondo vincendo la gara di Grindelwald; partecip\u00f2 poi ai Campionati mondiali di Ruka 2005 (11\u00aa), Madonna di Campiglio 2007 (17\u00aa) e Inawashiro 2009 (21\u00aa).\nIl 14 marzo 2009 a Meiringen-Hasliberg vinse la sua seconda e ultima gara di Coppa del Mondo (fu anche il suo ultimo podio); in quella stagione 2008-2009 si classific\u00f2 al 2\u00ba posto nella Coppa del Mondo di ski cross, staccata di 391 dalla vincitrice Oph\u00e9lie David. Si conged\u00f2 dal massimo circuito internazionale il 24 gennaio 2010 a Lake Placid (27\u00aa) e la sua ultima gara in carriera fu la prova di ski cross dei XXI Giochi olimpici invernali di , dove si classific\u00f2 26\u00aa.\nAltre attivit\u00e0.\nDopo il ritiro complet\u00f2 gli studi in giornalismo e divenne giornalista sportiva presso la televisione di Stato austriaca ORF.\nPalmar\u00e8s.\nSci alpino.\nCoppa del Mondo.\nCoppa del Mondo - vittorie.\nLegenda:\nDH = discesa libera\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross"}
{"id": "1696293", "revid": "14691", "url": "https://it.wikipedia.org/wiki?curid=1696293", "title": "Temeke", "text": ""}
{"id": "1696298", "revid": "88740", "url": "https://it.wikipedia.org/wiki?curid=1696298", "title": "Contea di Ellis", "text": "Contea di Ellis\u00e8 la denominazione delle seguenti contee degli Stati Uniti:"}
{"id": "1696300", "revid": "31886", "url": "https://it.wikipedia.org/wiki?curid=1696300", "title": "Msasani", "text": "Msasani \u00e8 una penisola della Tanzania, appartenente al territorio della citt\u00e0 di Dar es Salaam, e in particolare al distretto di Kinondoni. Prende il nome dal villaggio di Msasani, (noto anche come Namanga), 6\u00a0km a nord di Dar, che prima dell'avvento del colonialismo era l'unico insediamento presente sulla penisola.\nLa penisola \u00e8 una zona di Dar particolarmente ricca di attivit\u00e0 commerciali e ricreative (negozi, ristoranti, saloni di bellezza, pub, e via dicendo), e comprende un grande bazar di artigianato locale. La maggior parte delle strutture turistiche e ricreative sulla costa sono state costruite durante il periodo di liberalizzazione edilizia seguito all'elezione del presidente Ali Hassan Mwinyi. \u00c8 anche una zona residenziale di lusso, con grandi ville (in genere di propriet\u00e0 di funzionari governativi o altri membri dell'\u00e9lite tanzaniana) circondate da filo spinato e sorvegliate da askari, spesso di etnia masai.\nPur essendo territorialmente incluso in Dar es Salaam, Il villaggio di Msasani, situato nella parte sudoccidentale della penisola, ha mantenuto l'aspetto e le caratteristiche di un villaggio tradizionale di pescatori swahili.\nIl trasporto pubblico \u00e8 fornito da un servizio di \"daladala\" il cui capolinea a Msasani \u00e8 costituito dall'albergo Sea Cliff Hotel.\nLa spiaggia sassosa di Coco Beach \u00e8 un luogo ricreativo abbastanza popolare presso gli abitanti di Dar, nonostante siano stati riportati in passato alcuni attacchi di squali.\nDa Msasani partono i dhow a motore per l'isola di Bongoyo, una delle principali attrazioni naturalistiche della zona di Dar."}
{"id": "1696302", "revid": "1391549", "url": "https://it.wikipedia.org/wiki?curid=1696302", "title": "Bazaar", "text": ""}
{"id": "1696304", "revid": "1568601", "url": "https://it.wikipedia.org/wiki?curid=1696304", "title": "Zhoukoudian", "text": "Zhoukoudian o Choukoutien (cinese: \u5468\u53e3\u5e97; pinyin: Zh\u014duk\u01d2udi\u00e0n) \u00e8 un sistema di grotte nei pressi di Pechino, in Cina. \nArcheologia.\nHa portato a numerose scoperte archeologiche, tra cui il pi\u00f9 antico esemplare di \"Homo erectus\", chiamato uomo di Pechino, ed ossa della iena gigante \"Pachycrocuta brevirostris\". L'uomo di Pechino visse in queste grotte all'incirca tra i 200\u00a0000 ed i 500\u00a0000 anni fa.\nLe fessure nel calcare contengono depositi del medio Pleistocene che hanno portato alla luce circa 40 individui oltre a resti animali e a pietre ed utensili del Paleolitico. I pi\u00f9 antichi sono databili a 500\u00a0000 anni fa, contemporanei alla glaciazione Mindel.\nDurante il Paleolitico superiore il sito venne occupato di nuovo, e sono stati rinvenuti resti dell'Homo sapiens e dei suoi attrezzi in pietra.\nNei primi anni sessanta Il Consiglio di Stato del PRC lo segnal\u00f2 come luogo di importanti reperti culturali. Da quel momento \u00e8 stato notevolmente migliorato.\nIl sito si trova a sud-est della citt\u00e0 di Pechino, ed \u00e8 accessibile attraverso la Jingshi Expressway.\nIl cratere Choukoutien sull'asteroide 243 Ida ha preso il nome da questo sito."}
{"id": "1696306", "revid": "1305772", "url": "https://it.wikipedia.org/wiki?curid=1696306", "title": "Contea di Gray", "text": "Contea di Gray o Gray County \u00e8 la denominazione delle seguenti contee degli Stati Uniti:"}
{"id": "1696310", "revid": "1305772", "url": "https://it.wikipedia.org/wiki?curid=1696310", "title": "Contea di Greeley", "text": "Contea di Greeley o Greeley County \u00e8 la denominazione delle seguenti contee degli Stati Uniti:"}
{"id": "1696312", "revid": "1305772", "url": "https://it.wikipedia.org/wiki?curid=1696312", "title": "Contea di Harper", "text": "Contea di Harper o Harper County \u00e8 la denominazione delle seguenti contee degli Stati Uniti:"}
{"id": "1696313", "revid": "767487", "url": "https://it.wikipedia.org/wiki?curid=1696313", "title": "Shimon Adaf", "text": "Nel 1996 ottiene il Premio del Ministro dell'Educazione grazie alla sua prima raccolta di poesie.\nAlcune poesie sono state recentemente tradotte e pubblicate in \"Poeti israeliani\" a cura di Ariel Rathaus della Giulio Einaudi editore, Torino 2007 e in \"Forte come la morte \u00e8 l'amore. Tremila anni di poesia d'amore ebraica\u201d, presentazione di Cesare Segre, traduzione, introduzione e note di Sara Ferrari, Belforte, Livorno 2007."}
{"id": "1696315", "revid": "75435", "url": "https://it.wikipedia.org/wiki?curid=1696315", "title": "Braulione", "text": ""}
{"id": "1696318", "revid": "1305772", "url": "https://it.wikipedia.org/wiki?curid=1696318", "title": "Contea di Haskell", "text": "Contea di Haskell o Haskell County \u00e8 la denominazione delle seguenti contee degli Stati Uniti:"}
{"id": "1696320", "revid": "1652635", "url": "https://it.wikipedia.org/wiki?curid=1696320", "title": "Uovo", "text": ""}
{"id": "1696323", "revid": "995921", "url": "https://it.wikipedia.org/wiki?curid=1696323", "title": "Isola Lachea", "text": "L'isola Lachea, di non grandi dimensioni, \u00e8 il maggiore degli affioramenti che compongono l'arcipelago dei Ciclopi, poco al largo di Aci Trezza, in Sicilia.\n\u00c8 sede di una stazione per gli studi biologici dell'Universit\u00e0 degli Studi di Catania.\nFa parte della Riserva naturale integrale Isola Lachea e faraglioni dei Ciclopi, l'area protetta istituita dalla Regione Siciliana nel 1998 e affidata in gestione all'Universit\u00e0 degli Studi di Catania.\nGeografia.\nL'isola Lachea \u00e8 di forma vagamente ellissoidale, lunga 250 metri e larga 150, per una superficie totale di poco inferiore ai 2 ettari. L'altezza massima \u00e8 di 35 metri. Essa corrisponderebbe all'isoletta abitata solo da capre del libro IX dell\"'Odissea\" di Omero (\u03bb\u03ac\u03c7\u03b5\u03b9\u03b1, cio\u00e8 \"bassa\", probabilmente), e i luoghi trovano rispondenza in Euripide, Plinio, Ovidio, Virgilio e tanti altri.\nL'isola, come le altre dell'arcipelago, \u00e8 di origine subvulcanica, fa parte di un unico laccolite lungo circa un chilometro, formatosi per l'intrusione del magma nelle rocce preesistenti dei fondali marini e in seguito parzialmente eroso dall'azione delle onde del mare. Il lento procedimento erosivo infine ha formato le varie isolette. La roccia basaltica dell'isola principale, la Lachea, \u00e8 a sua volta coperta da uno strato di argilla biancastra che, venendo a contatto con la lava, ha dato origine a minerali caratteristici come l'analcime e si \u00e8 indurita per uno spessore di 10-15 metri.\nRilevante interesse rivestono alcune scoperte archeologiche: nel 1869 fu rinvenuta un'ascia in diorite di epoca preistorica, mentre nel 1919 furono identificate due \"tombe a grotticella\", ricavate nella roccia dalla mano dell'uomo. Di epoca tardo-romana sono invece gli oggetti rinvenuti all'interno di una delle due grandi buche circolari (circa un metro di profondit\u00e0) presenti sull'isola: pentole, anfore, pesi da telaio, aghi in osso, frammenti di un pettine osseo e una piccola lucerna.\nAlla sommit\u00e0 si trovano il museo, una cisterna e la \"Grotta del Monaco\". A proposito di quest'ultima il Vigo, riferendosi alle opere di San Pier Damiani, ricorda che vi abit\u00f2 un santo uomo, nato in Aquitania, che conosceva S. Odilone, vissuto tra il 974 e il 1044, cio\u00e8 in et\u00e0 musulmana Il museo naturalistico ospita una ricca collezione della fauna e della flora, nonch\u00e9 i reperti archeologici e gli esemplari geologici.\nFlora.\nDal punto di vista naturalistico l'isola Lachea ospita una rigogliosa vegetazione con piante endemiche della Sicilia e dell'Italia meridionale, come l'\"eliotropio\" e la carlina raggio d'oro.\nFauna.\nSono di particolare interesse due specie di ragno, la \"Zelotes messinai\" (endemica in Sicilia) e l'\"Urozelotes mysticus\" (osservata solo sull'isola Lachea).\nL'animale che per\u00f2 ha suscitato maggiore ammirazione \u00e8 senza dubbio un rettile, la lucertola della sottospecie \"Podarcis siculus ciclopica\", avvistata unicamente sull'isola; questa lucertola, isolatasi dalle cugine di terraferma, si \u00e8 via via differenziata da esse acquistando una sua tipicit\u00e0.\nAnche i volatili sono molto rappresentati sull'isola, che rappresenta il luogo su cui nidificare o sostare occasionalmente. Tra gli uccelli pi\u00f9 frequentemente avvistati abbiamo la ballerina gialla, la passera sarda, la gazza, il fanello, la sterpazzola, la tottavilla, l'occhiocotto, il cormorano, il gabbiano reale, il falco di palude e il falco pellegrino."}
{"id": "1696326", "revid": "15756", "url": "https://it.wikipedia.org/wiki?curid=1696326", "title": "Sailor Senshi", "text": "Una \u00e8 un tipo di eroina che compare nella serie \"Sailor Moon\". Il termine deriva dall'unione di \"sailor fuku\", un tipo di uniforme scolastica giapponese, e di \"senshi\", che in giapponese significa guerriero o soldato. Il termine \u00e8 stato creato da Naoko Takeuchi in persona.\nNell'adattamento italiano, \u00e8 stato tradotto come guerriera Sailor, o, come dice la stessa protagonista, \"combattente che veste alla marinara\". Talvolta nel doppiaggio italiano venivano indicate anche solo come \"Le Sailor\", senza tradurre il termine \"senshi\" (guerriera, combattente). Nelle altre versioni internazionali il termine \u00e8 stato tradotto come \"Sailor Soldier\" per il musical e nell'anime, come \"Guardian\" in PGSM e nella seconda ristampa del manga come da titoli, e come \"Sailor Scout\" nell'adattamento americano dell'anime.\nCaratteristiche.\nLe Sailor Senshi sono un archetipo delle magiche eroine del genere giapponese \"majokko\", cio\u00e8 giovani ragazze con poteri speciali che si occupano di proteggere la Terra. Molte guerriere hanno anche un'identit\u00e0 civile, ma essenzialmente si tratta della stessa personalit\u00e0, e non di due differenti persone. Le due entit\u00e0, comunque, vengono spesso trattate singolarmente, perch\u00e9 nella loro forma da guerriera, grazie ai \"Sailor Crystal\" nel manga, e il loro Star Seed nell'anime, che possiedono, acquisiscono dei poteri e capacit\u00e0 soprannaturali.\nSecondo l'autrice, Naoko Takeuchi, solamente le ragazze possono essere \"Sailor Senshi\", anche se \u00e8 conosciuto un ragazzo in possesso del \"Sailor Crystal\", cio\u00e8 Mamoru Chiba. Mamoru \u00e8 il guardiano del pianeta Terra, che aiuta le guerriere sotto le apparenze di \"Tuxedo Kamen\".\nLa guerriera pi\u00f9 conosciuta \u00e8 senza dubbio Sailor Moon, che difende la Terra e la Galassia con l'aiuto delle altre guerriere sailor.\nCome spiegato da Kou Yaten nel 46\u00ba episodio del manga, ogni senshi possiede un Sailor Crystal, cio\u00e8 un tipo particolare di Star Seed, che le dona diversi poteri, cos\u00ec come compiti. Ogni Sailor Crystal nasce da un luogo al centro della galassia, il \"Galaxy Cauldron\", il suo potere si espande su una stella da lui scelta per crescere assieme a lei, diventando alla fine della sua evoluzione la guerriera guardiana di quella stella. In questo modo nasce una Sailor Senshi, che ha il compito di proteggere il suo pianeta. Si pu\u00f2 quindi dedurre che su ogni pianeta \u00e8 nata, o nascer\u00e0, una guerriera, che prende il nome dal suo pianeta. L'unica eccezione a questa regola \u00e8 Sailor Kakyuu, il cui pianeta natale \u00e8 \"Kinmoku\", e quindi dovrebbe chiamarsi \"Sailor Kinmoku\".\nInteso come gruppo, il termine \"Sailor Senshi\" si riferisce a tutte le guerriere sparse per la galassia. Il \"Sailor Team\" \u00e8 il gruppo protagonista della serie, composto ufficialmente da 10 guerriere, pi\u00f9 altre due in alcune versioni. Nel corso della serie compaiono altri gruppi, come le \"Sailor Starlights\" o il \"Sailor Quartet. \"\nCondizione civile.\nLa condizione civile viene trattata in molti modi: per il Sailor Team si intende ogni ragazza in cui si \u00e8 reincarnato lo spirito delle guerriere sailor, che rimane cosciente di questa presenza e tende a lavorare con essa dal momento del suo risveglio. In altri casi, come quello delle Sailor Starlights, la loro forma civile \u00e8 soltanto un mero travestimento.\nNon viene inoltre specificato se tutte le senshi hanno una forma civile, ma seguendo quando detto da Kou Yaten, ogni guerriera prima del \"risveglio\" dei propri poteri era una ragazza normale, e quindi possedeva automaticamente una forma civile.\nUniformi.\nLe uniformi indossate dalla \"Sailor Senshi\" sono delle rivisitazioni delle uniformi scolastiche giapponesi, conosciute come \"sailor fuku\", o fuku alla marinara, molto popolari ancora oggi. Naoko Takeuchi attribuisce l'idea dell'uso delle fuku al suo editore, Fumio Osano. Inizialmente, ogni guerriera possedeva un'uniforme unica nel suo genere, simile alle altre soltanto nella sua forma base, ma con il tempo queste presero un aspetto pi\u00f9 conforme.\nLe Senshi originarie di altri pianeti, all'infuori del Sistema Solare, hanno spesso delle uniformi completamente diverse, e l'unico punto in comune \u00e8 il collarino.\nSailor Team.\nCon l'aumento di nuovi poteri e capacit\u00e0, ogni uniforme cambia leggermente per riflettere i progressi di ogni guerriera. Alcune guerriere possiedono delle caratteristiche uniche (come la mancanza di maniche di Sailor Mercury e Sailor Pluto, oppure il pendente di Sailor Neptune), ma le uniformi rimangono sempre simili, tranne per quanto riguarda lo schema dei colori utilizzati. Sailor Moon viene trattato come un caso a parte, ma il resto delle guerriere del Sailor Team ha tre versioni di uniformi:\nSailor Moon, in ogni sua forma, indossa delle uniformi pi\u00f9 elaborate e decorate rispetto alle altre. La prima include decorazione per la sua acconciatura; nella prima versione differisce nel manga per la forma della spilla e un ciondolo nel collarino. La spilla utilizzata \u00e8 la \"Henshin Brooch\" o \"Moon Brooch\" con la formula \"Moon Prism Power Make up!\". Nella seconda forma, Sailor Moon utilizza per trasformarsi e per la prima volta il cristallo d'argento; la spilla \u00e8 la \"Crystal Star\" ed \u00e8 la stessa utilizzata, sia nell'anime, che nel manga. La fuku non presenta differenze fra anime e manga e la formula usata per la trasformazione \u00e8 \"Moon Crystal power make up!\" Nella terza forma, Sailor Moon usa la \"Cosmic Heart Compac e\" la formula \"Moon Cosmic power, make up!\" e non vi sono differenze fra anime e manga. Nella versione successiva, indossa una gonna multicolore e per la trasformazione viene usata la \"Rainbow Moon Chalice\" nell'anime ed il \"Sehai\" (calice sacro) nel manga; la spilla \u00e8 la stessa della precedente trasformazione. Nella serie successiva vi sono diversi mutamenti, soprattutto nell'anime, per quanto riguarda i colori della gonna e la spilla, che in questo caso \u00e8 la \"Crisis Moon Compact\"; come gi\u00e0 accennato, inoltre, al posto del fiocco posteriore compaiono ali angeliche mentre la gonna \u00e8 formata da tre strati con colori differenti; il fiocco sul petto, infine, ha la forma di ali.\nSailor ChibiMoon \u00e8 molto simile a Sailor Moon: la sua prima trasformazione con il \"Pink Sugar Compact\" utilizza la medesima formula della prima trasformazione di Sailor Moon; la fuku, invece, \u00e8 di colore rosa al posto del blu, mentre gli stivali sono rosa e non pi\u00f9 rossi. Nella sua seconda forma, Super Sailor ChibiMoon, \u00e8 pi\u00f9 simile a Sailor Moon di tutte le altre guerriere del Sailor Team; presenta solo una spilla diversa, il \"Chibi Moon Compact\", la fuku \u00e8 simile all'ultimo power up delle altre guerriere, ma, da come viene riportato dall'autrice Naoko Takeuchi nel disegno di tutti i personaggi della serie, il suo nome rimane invariato.\nL'immagine qui su mostrata non \u00e8 un'opera dell'autrice e non \u00e8 da considerarsi ufficiale.\nAltre Senshi.\nNel manga, le prime senshi a comparire, dopo il Sailor Team, sono quelle del \"Sailor Quartet\". La loro uniforme \u00e8 molto simile a quella del Sailor Team, cos\u00ec come i colori base : rosso, rosa, azzurro e verde. Sulla loro tiara \u00e8 presente una pietra a forma di stella, con un fermaglio della stessa forma sul fiocco centrale. Inoltre hanno delle acconciature molto pi\u00f9 complesse rispetto alle altre guerriere.\nLe \"Sailor Starlights\" indossano un outfit completamente diverso: hot pants al posto di una gonna, stivali fino al ginocchio e guanti fino ai gomiti, tutti di colore nero. Al posto della comune tiara, indossano un gioiello con il motivo della stella, ricorrente anche sulle fasce intorno alla vita e sulla parte centrale del loro top. \"Sailor Kakyuu\", dello stesso sistema planetario, presenta un'uniforme basata sul colore rosso, con lo stesso gioiello delle Starlights sulla fronte al posto della tiara. Inoltre porta una corona molto elaborata, mentre la gonna ricorda un motivo floreale, in quanto, al posto della normale gonnellina pieghettata, presenta quello che sembra un bocciolo rosso.\nLe restanti Senshi continuano ad allontanarsi dai canoni imposti dal Sailor Team. \"Sailor Galaxia\", per esempio, indossa un vestito color oro molto decorato, unico nel suo genere. Le sue seguaci \"Sailor Lethe\", \"Sailor Mnemosyne\", \"Sailor Chi\" e \"Sailor Phi\" indossano invece delle vesti che ricordano vagamente abiti da sera o vestiti lunghi, completamente differenti dell'idea di \"sailor fuku\". \"Sailor Theta\" indossa un completo nero e giallo oro, mentre \"Sailor Buttress\", presente solo nei musical, indossa lo stesso modello di Sailor Galaxia, ma di colore nero. Le \"Sailor Animamates\", cos\u00ec come i \"Phage\", non presentano delle vere uniformi, ma costumi originali.\n\"Sailor Chibichibi\", indossa un'uniforme molto semplice, basata sul colore rosso e sul tema dei cuori. Nella forma di \"Sailor Cosmos\", \u00e8 bianca con decorazioni dorate, mentre al posto del fiocco centrale, sono presenti ali trasparenti, sovrastate da un cristallo dorato. Sailor Chaos, non viene mai mostrata chiaramente nel manga, mentre nell'anime, nell'episodio 200, presenta la fuku di galaxia nella versione in nero. \"Sailor Channel\" e \"Sailor Guccicci\" indossano un abito molto semplice, rispettivamente rosa e color pera, ma non sono delle vere e proprire sailor senshi, ma semplici cosplayer che appaiono in un episodio speciale del manga. In \"Sailor K\", \"Sailor N\", \"Sailor M\", \"Sailor Rabbit\" e in PGSM, si travestono da Sailor V, indossando la sua uniforme, con guanti e maschera. Va fatto notare che Sailor Rabbit indossa una fuku molto simile alla suite di Parallel Sailor Moon. Infine, le Senshi scomparse non compaiono mai chiaramente per dedurne la composizione della loro uniforme, viene mostrata solo Sailor Coronis di spalle ma non si nota la composizione della fuku.\nPoteri.\nOgni guerriera \u00e8 dotata di poteri sovrannaturali con cui \u00e8 in grado di combattere, e teoricamente sconfiggere, ogni nemico o avversario. Uno dei poteri principali, ampiamente trattato in tutte le versioni dell'opera, \u00e8 quello che permette di risvegliare dentro di s\u00e9 lo spirito della guerriera, e quindi passare dalla forma \"\"civile\", a quella di senshi. Gli altri poteri ruotano intorno ad azioni offensive e difensive, usate la maggior parte delle volte in combattimento, e sono unici per ogni guerriera e spesso legati agli astri che le proteggono. Sailor Moon, protagonista delle serie, \u00e8 probabilmente la guerriera che dispone di pi\u00f9 attacchi, nonch\u00e9 poteri curativi di vario genere, tutti che ruotano intorno al potere della Luna.\nLista completa di Senshi.\nLe Senshi vengono di solito suddivise per: gruppi di appartenenza, provenienza o per poteri comuni. La maggior parte di loro appare sia nel manga che nella versione animata, ed alcune sia nella versione teatrale (musical) che nell'live-action (PGSM). L'unica eccezione \u00e8 quella di \"Parallel Sailor Moon\", apparsa nell'omonimo manga (\"PGSM\").\nPer indicare le opere in cui appaiono, si user\u00e0 \"m\" per manga, \"a\" per anime, \"sm\" per i musical e \"pgsm\" per la serie live. Dove non viene indicato, si sottintende che appaiono in tutte le serie.\nSailor Team.\nIl Sailor Team (\"La Squadra delle Guerriere Sailor\" nell'adattamento televisivo dell'anime) \u00e8 un gruppo composto da dieci guerriere, protagonista della serie. Otto di esse formano due sottogruppi: quattro guerriere vengono chiamate \"Guardian Senshi\" (o le Quattro Guerriere degli Spiriti Guardiani), mentre le altre quattro sono le \"Outer Senshi\" (o guerriere del sistema solare esterno). Nel manga, il gruppo \u00e8 formato ufficialmente da 10 guerriere, ma in alcune versioni appaiono altre guerriere che si aggiungono al Sailor Team.\nSailor Moon e Sailor Chibimoon sono entrambe membri del Sailor Team, ma non sono incluse in nessuno dei sottogruppi. Inoltre Sailor Chibimoon, solamente nel manga, fa anche parte del Sailor Quartet. \nCome per le precedenti guerriere, le seguenti non vengono smistate nei sottogruppi. Esse appaiono rispettivamente nella versione live e in quella teatrale:\nSailor Luna \u00e8 un personaggio che appare solamente nella versione live della serie, PGSM. Quando Luna acquisisce l'abilit\u00e0 di prendere forma umana, conosciuta come Luna Tsukino, \u00e8 anche in grado di trasformarsi in \"Sailor Luna\".\nSailor Astarte \u00e8 una guerriera sailor che compare solo in uno dei musical di Sailor Moon. La sua identit\u00e0 civile \u00e8 Shiva Shingetsu Astarte, e proviene dalla Transilvania. Diventa amica di Usagi e delle altre ragazze. Nel suo corpo oltre a Sailor Astarte, risiedono le personalit\u00e0 di \"Dark Cain\", che i nemici della storia intendono risvegliare per distruggere la Terra, e di \"Vulcan, \"un'entit\u00e0 benevola che aiuter\u00e0 le guerriere sailor. Si definisce \"la decima guerriera sailor, proveniente dall'altra parte del sole\"\", riferimento a 672 Astarte, un asteroide che orbita intorno al sole, da cui prende il nome. Nel musical il suo personaggio \u00e8 interpretato da Aya Hosoda.\nGuardian Senshi.\nLe \"Guardian Senshi\", ufficialmente , sono le prime quattro guerriere del sistema solare interno, cio\u00e8 Sailor Mercury, Sailor Mars, Sailor Jupiter e Sailor Venus. La loro fuku \u00e8 caratterizzata da colori brillanti e dal colletto dotato di un variabile numero di strisce.\nIl loro compito era quello di sorvegliare la principessa Serenity, e rimanevano sempre con lei, al fine di proteggerla da ogni pericolo. Sotto il comando di Sailor Venus, loro leader, esse intervenivano nel momento in cui si creavano problemi all'interno del sistema solare. Quando venne distrutto Silver Millennium, le quattro ragazze e la loro principessa rinacquero sulla Terra nel XX secolo, come Usagi Tsukino (Sailor Moon), Ami Mizuno (Sailor Mercury), Rei Hino (Sailor Mars), Makoto Kino (Sailor Jupiter), e Minako Aino (Sailor Venus). Tutte le ragazze avevano 14 anni all'inizio della storia.\nLe \"Guardian Senshi\" sono descritte come pi\u00f9 vicine alla loro vita sulla Terra, rispetto alle \"Outer Senshi\". Esse tendono ad essere pi\u00f9 socievoli, simpatiche e meno mature. Quando possibile, cercano di salvare ogni persona, pur rischiando la loro vita. I loro poteri aumentano con il tempo, ma non saranno mai sviluppati come quelli delle loro colleghe Outer.\nOuter Senshi.\nLe \"Outer Senshi\", ufficialmente , sono il gruppo composto da Sailor Uranus, Sailor Neptune, Sailor Pluto e, in seguito, Sailor Saturn. Le loro fuku si distinguono da quelle delle Guardian Senshi per i loro colori cupi e, almeno all'inizio, per l'assenza di strisce sul colletto.\nIl loro compito \u00e8 quello di proteggere il Silver Millennium dalle minacce provenienti dall'esterno del sistema solare: nel manga questo compito \u00e8 stato affidato da Queen Serenity a Sailor Uranus e Neptune, mentre a Sailor Pluto ha affidato la custodia delle porte del tempo.\nPer questo motivo queste guerriere, nell'anime, compaiono esclusivamente nella terza e nella quinta serie: entrano in azione solo quando i nemici provengono dall'esterno del sistema solare, lasciando i pericoli interni in mano alle guerriere del sistema solare interno. Sailor Pluto \u00e8 l'unica guerriera a comparire nella seconda serie, come \"Custode delle Porte del Tempo\". In realt\u00e0, per\u00f2, viene rivelata la sua identit\u00e0 solo dalla terza serie.\nNella terza serie, \"Sailor Moon S\", lo scopo delle \"Outer Senshi\" \u00e8 duplice. Inizialmente, sia Sailor Uranus che Sailor Neptune si mostrano decise nella ricerca dei \"Talismani\", lo stesso compito per i quali vengono inviati dai loro nemici, i Daimon. Non a caso, infatti, le due guerriere non intervengono mai in aiuto delle altre guerriere sailor quando il mostro di turno compare, ma aspettano sempre che esso liberi il cristallo del cuore delle persone scelte per l'attacco, in modo da vedere se dentro tale cristallo siano presenti i Talismani.\nSolo quando capiscono che i cristalli del cuore sono privi dei talismani, passano all'azione, attaccando il nemico, o, a volte, sparendo nel nulla, lasciando il compito alle altre. In questa prima parte della storia dimostrano che per loro non \u00e8 importante la morte di persone innocenti (sottraendo il cristallo del cuore, infatti, la persona morirebbe), ma mettono al primo posto la salvezza dell'umanit\u00e0 intera. Dopo la comparsa di Sailor Pluto nel team e la scoperta dei Talismani, il loro nuovo compito \u00e8 quello di cercare il vero Messiah, l'unico in grado di sprigionare il potere benefico della \"calice sacro\".\nInfine, dopo la scoperta che dentro Hotaru Tomoe si cela Sailor Saturn, il loro nuovo compito \u00e8 quello di ucciderla: Sailor Saturn \u00e8 infatti la rappresentazione della morte e della distruzione, e se si risvegliasse del tutto, il mondo potrebbe essere in pericolo. Non a caso, infatti, la definiscono il Messiah Nero o Messiah del Silenzio.\nNella quinta serie, invece, le Outer e le Guardian senshi non hanno scopi diversi: entrambi gli schieramenti sono animati dalla volont\u00e0 di eliminare il loro nemico, Sailor Galaxia. Successivamente, davanti ai nuovi nemici, Hotaru (cresciuta improvvisamente) le aiuta a trovare dentro di loro il potere necessario per trasformarsi in Super Senshi. Sar\u00e0 poi Sailor Saturn a dare inizio alla trasformazione finale di Sailor Moon, che passer\u00e0 dal livello Super al livello Eternal. Dopodich\u00e9, i due gruppi lavoreranno insieme contro i loro nemici.\nNel manga vi sono molte differenze: il compito delle outer senshi nella terza serie non \u00e8 trovare i talismani, che anzi sono gi\u00e0 in loro possesso, ma impedire che entrino in risonanza, poich\u00e9 questo provocher\u00e0 il risveglio della guerriera della morte e della distruzione, Sailor Saturn, come gi\u00e0 \u00e8 accaduto quando il Silver Millennium venne distrutto dal Dark Kingdom. Alla fine della terza serie la loro missione \u00e8 di crescere Hotaru Tomoe, tornata neonata grazie al potere di Super Sailor Moon. Per questo motivo non appariranno fino alla fine della quarta serie, dopo la crescita repentina di Hotaru, e dopo aver risvegliato i loro sailor crystal, ottenendo una nuova trasformazione, e correndo in aiuto delle compagne nella battaglia finale contro Nehellenia.\nSailor Quartet.\nNel manga, le quattro ragazze del Quartetto Amazzonico sono in grado di trasformarsi in senshi, e sono chiamate : \"Sailor Quartet\". Quando Sailor Chibimoon riesce a risvegliare la loro natura di guerriere, le quattro ragazze diventano le sue future protettrici (come le Guardian Senshi per la Principessa Serenity). Le guerriere sono note con i nomi di Sailor Ceres, Sailor Juno, Sailor Vesta e Sailor Pallas.\nSailor Power Guardian.\nNon sono vere e proprie guerriere Sailor, ma piccoli spiriti guardiani che hanno il compito di proteggere le Guardian e le Outer Senshi, in quanto principesse dei pianeti del sistema solare.\nOgnuna risiede nel castello del proprio pianeta d'origine ed il suo aspetto \u00e8 uguale alla senshi da lei protetta ma molto pi\u00f9 piccolo, come una fatina. Indossano un'uniforme di senshi al livello Super.\nCompaiono solo nel manga.\nSailor Starlights e Sailor Kakyuu.\nNell'ultima serie animata sono presenti quattro senshi proveniente dal pianeta Kinmoku e dalle sue lune: le prime tre sono conosciute individualmente come Sailor Star Fighter, Sailor Star Healer e Sailor Star Maker, e compongono il gruppo delle \"Sailor Starlights\". Il quarto personaggio, anche se non fa parte del gruppo, \u00e8 la principessa del pianeta, nota come \"Principessa Kakyuu\", in grado di trasformarsi in Sailor Kakyuu.\nGalaxia e le Veneranti.\nGalaxia e le Veneranti, nella versione originale Shadow Galactica, \u00e8 un gruppo di nemici capitanati dalla malvagia Sailor Galaxia. Nell'anime Sailor Galaxia \u00e8 una guerriera leggendaria che in tempi antichi combatt\u00e9 e salv\u00f2 la galassia sigillando dentro di s\u00e9 il male assoluto, Chaos, divenendo cos\u00ec un suo strumento. Nel manga Sailor Galaxia nasce in una stella definita da lei stessa \"spazzatura\", per questo inizia a vagare nella galassia per cercare una stella alla sua altezza, viene cos\u00ec assoldata dal male assoluto, Chaos, e inizia a rubare gli Starseed (\"Semi di Stella\" nell'adattamento italiano anime) dalle altre guerriere per poter cos\u00ec conquistare la galassia. Tra le sue seguaci ci sono Sailor Lethe e Sailor Mnemosyne, presenti solo nel manga, costrette ad aiutare Sailor Galaxia. Sailor X (Chi) e Sailor \u03a6 (Phi) sono le guerriere pi\u00f9 fedeli a Sailor Galaxia, e appaiono sia nel manga che nel musical. Si aggiunge in quest'ultimo Sailor \u0398 (Theta), compagna di \"Chi\" e \"Phi\", e Sailor Buttress, il primo luogotenente di Sailor Galaxia.\nLe Veneranti.\nLe Veneranti nell'adattamento italiano dell'anime, ovvero le nella versione originale, sono un gruppo di ragazze agli ordini di Sailor Galaxia, che le promise di farle diventare delle vere Senshi: anche se usano il prefisso Senshi, non sono infatti delle vere guerriere. Seguendo gli ordini di Sailor Galaxia, hanno tradito la loro stella d'origine lasciando che fosse distrutta.\nSailor Iron Mouse (nell'adattamento italiano dell'anime, \"Sailor Cuore di Ferro\"), Sailor Lead Crow (\"Sailor Vulcania\"), Sailor Aluminum Seiren (\"Sailor Fantasia\"), Sailor Tin Nyanko (\"Sailor Metallia\"), appaiono sia nel manga che nell'anime. Si aggiungono Sailor Heavy Metal Papillon, Sailor Pewter Fox, Sailor Titanium Kerokko e Sailor Mitis Kerokko aggiunte per il musical.\nPhage.\nIl termine inglese descrive una tipologia di mostri apparsi esclusivamente nella serie animata. Quando lo Starseed (\"Seme di stella\") di una persona viene estratto e non risulta essere uno star seed \"originale\" (o \"puro\") e si inscurisce, il suo corpo diventa una specie di parodia di una guerriera Sailor (sia di sesso maschile che femminile). Il loro corpo muta fino ad assumere una forma mostruosa ed antropomorfa. Nascono cos\u00ec Sailor Director, Sailor Teacher, Sailor Chef e via dicendo.\nQuando le Sailor Animamates scoprono che lo Starseed estirpato \u00e8 di tipo comune, quindi inutilizzabile, lasciano che il Phage crei il caos, ed eventualmente, si scontri con le guerriere sailor. Eternal Sailor Moon (ed anche la principessa Kakyuu, anche se in quest'ultimo caso viene solo detto e non mostrato) hanno il potere di riportare Phage nella loro forma umana.\nAltre Senshi.\nSailor ChibiChibi nasce nel manga come travestimento di Sailor Cosmos, venuta dal futuro per rimediare a un suo errore. Nell'anime, invece, Sailor ChibiChibi \u00e8 lo starseed di Galaxia, mandato sulla Terra da quest'ultima per combattere a tempo debito il Chaos. Viene anche affermato che Sailor Cosmos \u00e8 una forma avanzata di Sailor Moon.\nSailor Chaos \u00e8 l'ultima forma della malefica entit\u00e0 nota come Chaos, nemico finale di tutta la saga.\nFinte Senshi.\nNel manga, Naruru Osaka e Ruruna Kobe si travestono da Senshi, utilizzando i nomi Sailor Naruru e Sailor Ruruna. Visto che le due ragazze indossano spesso vestiti firmati \"Guccicci\" and \"Channel\" (marche fittizie), vengono spesso chiamata dai fan Sailor Guccicci e Sailor Channel.\nTamasaburou (Tommy in Italia) \u00e8 maestro della cerimonia del t\u00e8, e incontra Chibiusa nell'episodio n\u00b0 104. Dopo che venne salvato da Sailor Neptune e da Sailor Uranus, incontra Sailor Moon, ed ispirato dalla sua figura, si traveste come lei (con tanto di gonna!!) e si definisce Sailor Tamasaburou (in Italia \"Sailor Tommy\"), \"il paladino dell'ospitalit\u00e0\". La sua divisa non \u00e8 proprio uguale a quelle di Sailor Moon, ma ricorda di pi\u00f9 una normale fuku scolastica con la gonna verde.\nNell'episodio speciale (\"Act Zero\") della serie live, Naru Osaka, si traveste da Sailor V, di cui \u00e8 una grande fan, per cercare di spaventare potenziali criminali, anche se fallisce. Viene per questo chiamata Sailor N. Momoko Kimura e Kanami Abe (presenti sempre in questa serie), immaginano di indossare sempre il costume di Sailor V, diventando Sailor M e Sailor K. A sua volta, anche Usagi sfoggia questi abiti, diventando Sailor Rabbit, cos\u00ec come Ami Mizuno, diventando Sailor A.\nSenshi scomparse.\nNella quinta serie viene nominato un considerevole numero di guerriere sailor di altri pianeti, uccise dalle Animamates prima del loro arrivo sulla Terra.\nNel manga sono rivelate solo le guerriere dei pianeti madre delle Sailor Animamates, ossia quelle dei loro pianeti d'origine: Sailor Koronis, del pianeta \"Koronis\" (madre patria di Phobos e Deimose Sailor Lead Crow), Sailor Mau, del pianeta \"Mau\" (madre patria di Luna e Artemis e Sailor Tin Nyanko). Sailor Squit dal pianeta omonimo (madre patria di Sailor Iron Mouse), Sailor Mermaid (del pianeta madre di Sailor Alluminium Seiren), e infine Sailor Cocoon, mai nominata ne nell'anime, ne nel manga, l'esistenza di Sailor Coccoon \u00e8 data solo dall'artbook Material Collection. Come si pu\u00f2 desumere dal manga le Sailor Animamates assistettero alla distruzione del loro pianeta, per salvarsi da morte certa e realizzare il loro sogno di avere una stella solo per loro seguirono Galaxia, \u00e8 probabile che Galaxia cerc\u00f2 di condurre a s\u00e9 tutte queste guerriere scomparse come fece per Sailor Mnemosine, Sailor Lete, Sailor Phi e Chi che accettarono."}
{"id": "1696327", "revid": "1305772", "url": "https://it.wikipedia.org/wiki?curid=1696327", "title": "Contea di Morris", "text": "Contea di Morris o Morris County \u00e8 la denominazione delle seguenti contee degli Stati Uniti:"}
{"id": "1696329", "revid": "1573940", "url": "https://it.wikipedia.org/wiki?curid=1696329", "title": "Casa-torre di Arnolfo di Cambio", "text": "La casa-torre di Arnolfo \u00e8 una delle poche torri di Colle Val d'Elsa che ancora rimangono delle tante che abbellivano la citt\u00e0.\nStoria e descrizione.\nHa visto i natali di Arnolfo di Cambio, nato nel 1245 circa, famoso scultore ed architetto. \nL'ingresso \u00e8 da Via del Castello di fronte alla Torre dei Pasci. La facciata verso sud, sopra Via delle Romite, \u00e8 costruita in pietra fino all'altezza delle case adiacenti, mentre la parte superiore \u00e8 in cotto. Le ampie pareti laterali, eccettuata un'apertura sul lato est, sono prive di finestre.\nLa Torre \u00e8 stata recentemente restaurata da privati che hanno valorizzato gli spazi ed arricchito gli interni con gli affreschi del maestro Gino Terreni che vi ha voluto raffigurare anche alcune scene della battaglia di Colle del 1269. \nSi narra infatti che dalla torre la nobildonna senese Sap\u00eca Salvani assistesse alla disfatta delle forze della Repubblica di Siena nella guerra contro Firenze e l'alleata Colle, come ricorda Dante nella \"Divina Commedia\", XIII Canto del Purgatorio."}
{"id": "1696334", "revid": "15756", "url": "https://it.wikipedia.org/wiki?curid=1696334", "title": "Sant'Annapelago", "text": "Sant'Annapelago \u00e8 una localit\u00e0 di montagna posta nell'alta Valle del Pelago vicino al crinale dell'Appennino Tosco-Emiliano, nonch\u00e9 un vivace centro turistico sia invernale che estivo che si trova ad un'altitudine media di 1.170 m nel comune di Pievepelago, in Provincia di Modena, nel cuore del Parco del Frignano.\nGeografia fisica.\nTerritorio.\nNella zona su cui si sviluppa l\u2019insediamento di Sant\u2019Annapelago sono stati rinvenuti depositi glaciali a testimonianza dell\u2019estensione e della presenza di ghiacciai durante l\u2019ultima grande fase glaciale del Pleistocene. Erano presenti lingue glaciali provenienti dai monti Spicchio, Albano e dal Monte Giovo, quest'ultima occupava tutta la valle attualmente attraversata dal rio Fontanacce. Tutti i ghiacciai presenti nella zona insieme ai materiali morenici avrebbero provocato lo sbarramento della valle del Perticara con conseguente formazione di uno specchio lacustre, oggi scomparso.. L\u2019erosione post-glaciale ha sollecitato numerosi fenomeni franosi, come la frana del 1896 che colp\u00ec la frazione.\nOrografia.\nLa valle che accoglie Sant'Annapelago \u00e8 delimitata a sud dal crinale appenninico che si sviluppa fra il Monte Rondinaio (1.964 m), il Monte Giovo (1.991 m), la Cima dell\u2019Omo (1.859 m), le Cime di Romecchio (1.703 m), il Monte Albano (1.693 m), fino ad arrivare al Passo delle Radici. La valle \u00e8 affacciata e rivolta verso il lato occidentale del Monte Cimone (2.165 m).\nIdrografia.\nLa frazione \u00e8 attraversata da numerosi torrenti, corsi d'acqua e bacini che vanno a formare l'insieme idrografico. Il torrente principale \u00e8 il rio Perticara, che si congiunge con l'affluente, rio Fontanacce, al limite del centro abitato.\nStoria.\nNel Medioevo la vallata di Sant\u2019Annapelago era ricoperta da boschi e pascoli e nella zona esisteva soltanto un primo insediamento antropico: l\u2019ospizio di San Leonardo, una stazione di sosta collegata all\u2019antica viabilit\u00e0 storica che conduceva allo spedale di San Pellegrino in Alpe percorrendo le antiche vie di pellegrinaggio. Da un decreto del 1230 \u00e8 possibile evincere come questo spedale fosse soggetto al Vescovo di Modena \"\u00abDe Perticalia Ospitale S.Leonardi citra Alpem De Plebatu Pelagi\u00bb\". La cappella di tale ospizio serv\u00ec alle esigenze spirituali dei primissimi abitanti della frazione. L\u2019edificio storico \u00e8 oggi conosciuto come \"La Perticara\".\nIl 14 settembre 1604 il Vescovo di Modena Gaspare Silingardi, in risposta all\u2019istanza di un certo Valerio Mariani da Castelnuovo di Garfagnana, autorizz\u00f2 la costruzione di un oratorio in localit\u00e0 \u2018Aguzzadora\u2019 ove si potesse celebrare messa per gli abitanti della zona. Negli anni successivi l\u2019oratorio fu lasciato in abbandono e perse le funzioni di culto per il quale fu costruito. Nonostante l\u2019opposizione del rettore di Roccapelago, mediante un memoriale diretto a Cesare d'Este, Leonardo Bartolai, ottenne dal Duca nel 1628 l\u2019autorizzazione al proseguimento della costruzione di un edificio religioso da destinarsi al culto nei pressi dell\u2019ormai abbandonato oratorio dell\u2019Aguzzadora. Nel 1629 in occasione della visita del Vescovo di Modena Alessandro Rangoni, in ritorno dalla Garfagnana, gli abitanti richiesero e acquisirono l'approvazione per il perfezionamento dell\u2019oratorio affinch\u00e9 vi potessero essere celebrate cerimonie liturgiche. Nel 1636 Leonardo di Giovanni Bartolai e Alessandro di Domenico Dinelli furono eletti come mandatari per conseguire una formale licenza volta ad ottenere la possibilit\u00e0 di amministrare i sacramenti nel piccolo oratorio. Lo scopo definitivo della comunit\u00e0, conosciuta come \"Casoni della Rocca del Pelago\", era per\u00f2 quello di ottenere la totale separazione dalla chiesa di San Paolo e di erigere una parrocchia autonoma ed indipendente. Cos\u00ec il 4 settembre 1637 fu ufficializzata la costruzione della nuova chiesa parrocchiale dedicata a Sant\u2019Anna anche perch\u00e9 l\u2019oratorio dell\u2019Aguzzadora era stato giudicato poco adatto ad ospitare una sede parrocchiale.\nEletto con voti unanimi il primo rettore della nuova comunit\u00e0 di Sant\u2019Annapelago fu don Domenico Dinelli, abitante alla Torre, che godeva della fiducia e della stima delle famiglie residenti. I nuovi parrocchiani si accinsero quindi, sotto la guida del rettore e di un capo mastro milanese, alla costruzione del nuovo e tanto atteso edificio religioso. Sulla porta principale della nuova chiesa fu scolpita l\u2019epigrafe \"\u00abDeo optimo maximo homines a Casonis Rochae Pelagi hoc templum Divae Annae dicatum ope Ill.mi Domini Comitis Ioannis Antonii Montecuccoli faciendum curaverunt\u00bb\". Il primo marzo 1638 la chiesa di Sant\u2019Anna fu benedetta mentre il giorno successivo fu officiata la prima celebrazione liturgica. Il 5 settembre 1651, dopo la visita di mons. Roberto Fontana fu ordinata per la prima volta la costruzione del campanile della chiesa.\nNel 1896 la frazione fu quasi interamente distrutta da una frana proveniente dal versante settentrionale del crinale. In tempi recenti il paese si \u00e8 sviluppato grazie al turismo e grazie alla sua posizione strategico-commerciale sulla strada provinciale 324 del Passo delle Radici. Dall'epoca della sua costituzione, nella comunit\u00e0 di Sant'Annapelago vi sono stati: 505 abitanti nel 1696, 596 nel 1787, 682 nel 1827, fino a raggiungere il numero di 812 abitanti nel 1881.\nL'illustre storico Venceslao Santi, originario di Sant'Annapelago, nel 1892 ha raccolto e ordinato tutte le memorie storiche del paese pubblicando un saggio di estrema importanza, si riportano a seguire le intenzioni di tale ricerca:\n\u00ab\"Eppure anche Sant'Annapelago ha vicende e glorie sue proprie, meritevoli di essere conosciute specialmente dai giovani del luogo, affinch\u00e9 la presente e le future generazioni possano ricavarne norme ed eccitamenti ad amare sempre pi\u00f9 la patria minore, non altrimenti che la patria grande. Imperocch\u00e9 quanto pi\u00f9 gli esempi ci sono vicini di tempo e di luogo tanto pi\u00f9 siamo proclivi a subirne l\u2019influenza\"\u00bb\nEconomia.\nTurismo invernale.\nSant'Annapelago \u00e8 sede dell'omonima stazione sciistica attrezzata con due seggiovie biposto, una sciovia e un tappeto di risalita coperto che servono 12\u00a0km di piste di diverse difficolt\u00e0. Lungo la seggiovia \"I Ghiacci\" si sviluppa uno snow park di 1,5\u00a0km con 2 linee per principianti ed 1 linea media/difficile. Al centro del paese, presso l'area dei campi sportivi sorge un anello di 3\u00a0km dedicato allo sci nordico per met\u00e0 innevato e illuminato artificialmente. Nel febbraio 1968 Sant'Annapelago \u00e8 stata sede dei \"Campionati Italiani Assoluti Prove Nordiche\".\nLa localit\u00e0 \u00e8 sede dello storico Sci Club Sant'Annapelago fondato nel 1952 che negli anni ha visto affermarsi in ambito nazionale ed internazionale i suoi atleti fra i quali si ricorda l'azzurro Palmiro Serafini che partecip\u00f2 ai X Giochi Olimpici Invernali di Grenoble e a numerosi trofei nazionali ed internazionali che si svolsero in Norvegia e Svezia.\nTurismo estivo.\nPer il turismo estivo sono presenti numerosi sentieri escursionistici, connessi con la rete del C.A.I. diretti, ad esempio, verso i \"Piani delle Acque Chiare\", la storica Via Vandelli, il \"rifugio Poggio Scorzatello\", i \"Diacci\", lo storico \"passo del Saltello\", il \"Crinale\" con la Grande escursione appenninica, i laghi e le principali cime. Esistono inoltre percorsi adatti a tutti i tipi di sport fra cui il \"trekking\", la \"mountain bike\" e la canoa. Dal centro del paese si snoda un'escursione tematica ad anello che si muove sugli antichi sentieri dei boscaioli e dei carbonai che consente di ammirare 5 bellissime cascate fra le quali: Cascata del Rioo, Cascata della Bandita, Cascata di Sassorso, Cascata del Terzino, la Cascadora e il Pozzo del Pisano.\nClima.\nIl clima di Sant'Annapelago \u00e8 tipico delle vallate appenniniche settentrionali, con inverni rigidi ed estati fresche. Per le analisi climatiche si richiamano i dati registrati nella vicina Stazione meteorologica di Pievepelago e nella Stazione meteorologica del Monte Cimone.\nCultura.\nIstruzione.\nIl sistema scolastico ha origini molto antiche. Tra gli istituti di istruzione pubblici in paese \u00e8 presente una Scuola Primaria che fa parte dell'Istituto Comprensivo di Pievepelago.\nCucina.\nLa cucina locale \u00e8 fortemente legata alla tradizione emiliana, sono presenti inoltre alcuni influssi gastronomici con la vicina Garfagnana.\nMusica.\nNell'inverno 1973/1974 \u00e8 nato il \"Coro Valle del Pelago\" che negli anni si \u00e8 esibito in contesti nazionali ma anche internazionali come Vienna (1987) e Stati Uniti (1992). Il coro si esibisce da oltre quaranta anni con canti della tradizione montanara come i \"Canti Alpini\" e i canti della tradizione popolare.\nIl Maggio.\nAll'interno della ricca monografia dedicata a Sant'Annapelago, Venceslao Santi, raccoglie il pi\u00f9 cospicuo corpus di testi legati alla tradizione del maggio lirico sacro. Cos\u00ec l'autore descrive questa tradizione antica: \"\u00abConsiste esso in una specie di lauda che ad immemorabili si canta, andando di casa in casa, ogni anno, ordinariamente nell'ultima settimana di maggio o nella prima di giugno\u00bb\". L'origine del \"maggio\" si inserisce quindi nel contesto di feste e di riti legati al risveglio della natura dopo il lungo inverno ed \u00e8 un genere teatrale che spazia fra rappresentazioni che vanno dalla Bibbia ai poemi omerici, dai romanzi cavallereschi fino ai temi di storia come \"La morte di Luigi XVI\" che si svolse il 4 luglio 1819 a Sant'Annapelago in piena epoca di restaurazione.\nEventi e feste.\nLa manifestazione invernale pi\u00f9 importante \u00e8 la tradizionale \"Mascherata dell\u2019Epifania\" che si svolge ogni anno il 5 gennaio. Questo evento \u00e8 uno dei pi\u00f9 originali e pi\u00f9 antichi del paese e di tutto l\u2019Appennino Modenese: un corteo di personaggi in maschera, insieme a carri allegorici ispirati a favole, tradizioni popolari e attualit\u00e0 sfila fra le vie del paese illuminato per l\u2019occasione. La tradizione vuole che la Befana giunga dalla strada che collega Sant\u2019Annapelago alla vicina Toscana.\nIL 26 luglio nella frazione si festeggia Sant'Anna, una festa religiosa fortemente legata anche alla tradizione culturale del paese.\nNel mese di settembre nel paese si svolge la \"Festa del fungo porcino\", animano il centro artigiani e agricoltori locali con degustazioni e dimostrazioni legate alla tradizione contadina di montagna. Nell\u2019occasione si svolge un concorso aperto a tutti che premia il fungo porcino pi\u00f9 pesante.\nNei giorni di San Martino \u00e8 tradizione ritrovarsi in piazza davanti ad un fuoco per assaggiare le prime castagne raccolte nelle zone limitrofe.\nPer il giorno di pasquetta i pi\u00f9 piccoli si ritrovano in piazza per la manifestazione \"Coccin concetto\", un evento ludico tipico della tradizione di Sant\u2019Annapelago: due giovani contendenti puntano a vicenda due uova sode colorate fin quando una delle due non si rompe, vince colui che mantiene intatto il proprio uovo.\nInfrastrutture e trasporti.\nStrade.\nIl paese \u00e8 servito dalla viabilit\u00e0 di interesse provinciale con la SP 72 del Passo delle Radici che collega l'alta valle del Reno con la Garfagnana. Sant'Annapelago dista circa 15\u00a0km dalla localit\u00e0 sciistica dell'Abetone e dagli impianti sciistici del Comprensorio del Cimone, circa 78\u00a0km da Modena, circa 65\u00a0km da Sassuolo, circa 70\u00a0km da Lucca, Forte dei Marmi e Pistoia e circa 100\u00a0km dagli aeroporti di Bologna e di Pisa.\nFerrovie.\nA 25\u00a0km da Sant'Annapelago \u00e8 presente la Stazione di Castelnuovo di Garfagnana connessa alla linea ferroviaria Lucca-Aulla.\nTrasporto pubblico.\nLa frazione \u00e8 servita dal sistema di mobilit\u00e0 pubblica gestito dalla Societ\u00e0 Emiliana Trasporti Autofiloviari.\nViabilit\u00e0 storiche.\nData la posizione strategica della frazione numerose sono le viabilit\u00e0 storiche che attraversano la valle di Sant'Annapelago, si segnalano la Via Bibulca e la Via Vandelli.\nCuriosit\u00e0.\nSant'Annapelago \u00e8 citata da Francesco Guccini nell'introduzione della canzone \"Statale 17\" nella versione incisa in \"Album concerto\".\nDal 2015 il paesaggio montano che circonda il paese \u00e8 stato scelto da una nota azienda di prodotti alimentari per uno spot e per una campagna pubblicitaria in onda sulle reti televisive nazionali e sui principali canali di divulgazione.\nAntica tradizione popolare degli abitanti di Sant'Annapelago era quella di parcheggiare asini, muli o cavalli davanti all'ingresso di attivit\u00e0 commerciali o luoghi di aggregazione. Tale usanza serviva in primo luogo per controllare l'animale ed inoltre per segnalare la propria presenza ad altri paesani, i quali, a sua volta, si fermavano per passare il tempo. Oggi tale tradizione viene tramandata dalle nuove generazioni con i nuovi mezzi di locomozione, (autoveicoli, trattori o mezzi d'opera) con relativi problemi con il codice della strada.\nDa qui nasce il termine \"posteggio alla santannese\" conosciuto in Appennino Tosco-Emiliano per descrivere un parcheggio \"selvaggio\"."}
{"id": "1696335", "revid": "400694", "url": "https://it.wikipedia.org/wiki?curid=1696335", "title": "Barbaricina (Pisa)", "text": ""}
{"id": "1696336", "revid": "1305772", "url": "https://it.wikipedia.org/wiki?curid=1696336", "title": "Contea di Nemaha", "text": "Contea di Nemaha o Nemaha County \u00e8 la denominazione delle seguenti contee degli Stati Uniti:"}
{"id": "1696337", "revid": "106908", "url": "https://it.wikipedia.org/wiki?curid=1696337", "title": "Conger", "text": "Conger \u00e8 un genere di pesci anguilliformi della famiglia Congridae."}
{"id": "1696340", "revid": "599013", "url": "https://it.wikipedia.org/wiki?curid=1696340", "title": "Nka", "text": ""}
{"id": "1696345", "revid": "1543377", "url": "https://it.wikipedia.org/wiki?curid=1696345", "title": "Ti vedo dopo messa", "text": "Ti vedo dopo messa \u00e8 una canzone portata la successo da Vittorio Inzaina al Cantagiro 1965.\nLa canzone era la cover italiana di \"Big Man in Town\", brano di Bob Gaudio (\"The Four Seasons\").\nIl testo si risolve in una singolare proposta matrimoniale realizzata attraverso un appuntamento dopo la messa per una passeggiata con la ragazza destinataria della lirica. La situazione, nel villaggio americano dell'ambientazione country originaria (o in quella barbaricina pi\u00f9 consona ad Inzaina), avrebbe avuto l'effetto di conclamare a tutto il villaggio l'amore, con il conseguente s\u00e9guito della presentazione ai genitori dell'amata per la proposta matrimoniale.\nIl 3 aprile 2008 \u00e8 stato citato nel programma \"Il Dottor Djemba; via dal solito tam tam\" condotto su RadioTre da David Riondino e Stefano Bollani."}
{"id": "1696346", "revid": "41851", "url": "https://it.wikipedia.org/wiki?curid=1696346", "title": "Congrinae", "text": "Congrinae \u00e8 una sottofamiglia di pesci anguilliformi della famiglia Congridae."}
{"id": "1696347", "revid": "339392", "url": "https://it.wikipedia.org/wiki?curid=1696347", "title": "Borbone-Due Sicilie", "text": ""}
{"id": "1696351", "revid": "767487", "url": "https://it.wikipedia.org/wiki?curid=1696351", "title": "Il fantasma innamorato", "text": "Il fantasma innamorato (\"Truly, Madly, Deeply\") \u00e8 un film del 1990 diretto da Anthony Minghella.\nTrama.\nNina, un'interprete di spagnolo, si trova disperata dopo la recente scomparsa del suo ragazzo Jamie, un violoncellista. Nel momento in cui si rende conto di non riuscire ad andare avanti con la sua vita, Jamie ricompare come fantasma e si riuniscono. \nAll'inizio, Nina \u00e8 in estasi per il ritorno di Jamie ma presto, il suo comportamento da perfezionista (quale era in vita) comincia a spazientirla. Jamie infatti, soffre terribilmente il freddo e alza al massimo il riscaldamento centralizzato. Poi, comincia a spostare mobili e invita altri \"fantasmi\" in casa per vedere vecchi film in videocassetta.\nQuesto modo di fare, irrita a tal punto Nina da farli litigare fino a far deteriorare il loro rapporto.\nAnche se all'inizio, Nina \u00e8 contenta nell'averlo nuovamente accanto, ora trova la situazione molto critica, appesantita da questo modo di fare di Jamie.\nNina, durante un t\u00e8 con un'amica, incontra Mark, uno psicologo, in una situazione alquanto bizzarra. Lei \u00e8 molto attratta da Mark ma evita di uscirci insieme proprio per rispettare la nuova presenza di Jamie. L'amica di Nina, nel frattempo, ha un bambino e Nina, dopo aver assistito alla nascita del piccolo, decide che vuole una vita pi\u00f9 concreta. Affronta Jamie e gli dice che cos\u00ec non possono andare avanti e che lui non le pu\u00f2 dare la concretezza che vuole.\nDopo queste osservazioni, Jamie decide di andarsene ma lei, sconvolta all'idea di perderlo di nuovo, gli dice che non vuole che se ne vada.\nAllo stesso tempo, decide di cedere e di recarsi ad un appuntamento con Mark, in cui gli rivela che fino a quel momento non aveva accettato di uscire con lui perch\u00e9 la persona che ha amato era morta da poco. Questo incontro, la fa innamorare di lui ma nello stesso momento si sente combattuta per tutto quello che le sta succedendo.\nDopo aver passato la notte a casa di Mark, Nina torna a casa e, aprendo la porta, si rende conto che Jamie non c'\u00e8 pi\u00f9. Poco dopo, Mark la va a prendere a casa per uscire ancora insieme e, mentre si incontrano sull'uscio della porta, Jamie dalla finestra , li vede mentre si baciano e, supportato dagli altri fantasmi che sono tutti affacciati alla finestra accanto a lui, versa una lacrima e sparisce.\nUscita italiana.\nAnche se il film \u00e8 conosciuto al pubblico con il nome italiano \"Il fantasma innamorato\", non \u00e8 mai stato distribuito in Italia. Si pu\u00f2, naturalmente, acquistarlo on line, direttamente dai vari siti inglesi che trattano DVD."}
{"id": "1696353", "revid": "767487", "url": "https://it.wikipedia.org/wiki?curid=1696353", "title": "Bloom 06", "text": "I Bloom 06 sono stati un gruppo italiano di musica dance, formatosi nel mese di giugno del 2006, e composto da Maurizio Lobina e Gianfranco Randone, meglio noti come \"Maury\" e \"Jeffrey\" degli Eiffel 65; il gruppo ha sospeso l'attivit\u00e0 a giugno del 2010, quando Maury e Jeffrey, insieme al dj Gabry Ponte, hanno fatto rinascere gli Eiffel 65.\nStoria del gruppo.\nL'ultimo periodo negli Eiffel 65.\nCorreva l'autunno del 2004, quando \"Maury\" e \"Jeffrey\" decidono di mettersi al lavoro su quello che sarebbe dovuto diventare il quarto capitolo della storia degli Eiffel 65. Per ragioni di natura artistica, professionale e personale, scelgono di non svolgere questa attivit\u00e0, come di prassi, nei locali della Bliss Corporation, bens\u00ec in due nuovi studi allestiti per l'occasione nella periferia dell'Astigiano. Prendono dunque vita nuove collaborazioni e si fanno strada recondite influenze musicali, relegate al ruolo di comparsa nei precedenti capitoli della band. Risultano particolarmente incisivi per il rinnovamento del sound gli innesti del basso elettrico e delle chitarre. Sperimentazione e anti-convenzionalit\u00e0 contrassegnano due anni di giornate trascorse in studio, condite da \"session\" protratte spesso fino a tarda notte, finch\u00e9 il prodotto inizia a delinearsi pi\u00f9 chiaramente, obbligando i due artisti a una sorta di bivio tanto professionale quanto personale. Sorge infatti il dubbio che, conseguentemente alla evidente rivoluzione compositiva, pubblicare, in veste di Eiffel 65, un album dalle sonorit\u00e0 cos\u00ec atipiche rispetto al target del gruppo, sia poco sincero e coerente nei confronti dei propri fan. \"Maury\" e \"Jeffrey\" decidono quindi di comune accordo di lasciare il gruppo, assumendosi i probabili rischi scaturibili dall'abbandono di un marchio gi\u00e0 commercialmente affermato sulla scena italiana ed internazionale, e protagonista di numerosi record di vendite e soddisfazioni personali. (vedi Eiffel 65) Un'ulteriore sfida \u00e8 rappresentata dalla coesitenza di pezzi bilingue (italiano ed inglese) nello stesso contesto, venutasi a creare dalla volont\u00e0 di rispettare la natura di ogni singola canzone, lasciandola nel proprio idioma di partenza, senza inerpicarsi in traduzioni forzate.\nLa nascita dei Bloom 06.\nAttraverso un comunicato pubblicato su un nuovo dominio web e diffuso ai maggiori organi di informazione in ambito musicale, \"Maury\" e \"Jeffrey\" dichiarano il 15 giugno 2005 di aver riposto definitivamente i panni degli Eiffel 65 per dare vita a una nuova realt\u00e0 musicale, sotto il nome di Bloom 06. Contemporaneamente viene inoltre annunciata la nascita dell'etichetta Blue Boys.\nSpiegano in seguito, durante alcune interviste radiofoniche, che il nome del gruppo, scelto durante un tragitto in auto, significa letteralmente \"sbocciare nel 2006\", in quanto unione del verbo inglese \"to bloom\" e dell'anno di fondazione del gruppo, simboleggiando dunque la propria rinascita artistica sotto altre spoglie.\nIl singolo d'esordio.\nIl 1\u00ba settembre 2006 i Bloom 06 esordiscono in radio con \"In the city\", la quale altro non \u00e8 che la rivisitazione con l'aggiunta del vocal di \"Living in my city\", brano strumentale composto ai tempi degli Eiffel 65 su commissione della fondazione Atrium nell'ambito di un progetto per la riqualificazione di alcune aree di Torino in vista delle Giochi olimpici invernali del 2006. La scelta di questo brano come primo singolo si concilia con l'intento di trovare un anello di congiunzione col passato e con l'esigenza di introdurre gradualmente le nuove sonorit\u00e0. Inizialmente il brano \u00e8 disponibile solo in formato digitale, per poi uscire anche nei negozi, in formato CD, l'8 dicembre 2006.\nIl videoclip \u00e8 affidato alla regia di Mauro Vecchi per Filmaster, e prevede l'utilizzo di flycam, ovvero telecamere grandangolate montate su elicotterini. Questa tecnica richiede l'azione sincronizzata di diverse figure professionali, coordinate delle direttive del regista: chi pilota il mezzo in volo, chi manovra la telecamera, chi sta attento alle trasmissioni radio tra gli oggetti, chi guarda cosa succede nell'inquadratura. Il risultato, applicato al soggetto del brano, consiste in una sorta di occhio volante che scruta disincantato le scene di ordinaria follia di una citt\u00e0, su cui vegliano, come presenze invisibili, due \"angeli neri\", impersonati dagli stessi \"Maury\" e \"Jeffrey\". Le flycam concedono la possibilit\u00e0 di girare ampie panoramiche in periferia cos\u00ec come l'effetto-spia delle telecamere a circuito chiuso, che ben si addice all'idea dei frammenti rubati alla vita quotidiana. L'inizio e la fine del videoclip ritraggono parchi e strade di campagna, al fine di evidenziarne il netto contrasto con la frenesia dei grandi centri urbani. Le riprese hanno luogo a Torino, verso la fine di luglio 2006.\nCrash Test 01.\nDopo l'upload di alcune brevi anteprime su Myspace, il 13 ottobre 2006 esce nei negozi di dischi l'album di debutto dei Bloom 06, intitolato \"Crash Test 01\", per la neo-etichetta Blue Boys. La distribuzione \u00e8 curata dalla Universal. Il titolo dell'album sintetizza la volont\u00e0 di testare l'impatto del nuovo sound sia sugli ascoltatori di vecchia data sia sui possibili nuovi fan. La reinterpretazione ritrae alcune pale eoliche in un contesto extra-urbano. L'album contiene solamente 8 tracce, in quanto il progetto \"Crash Test\" prevede l'uscita di un secondo capitolo in seguito. Si ripresenta il dualismo linguistico con la convivenza di 5 tracce in inglese e 3 in italiano. Con questo lavoro i Bloom 06 ridimensionano il proprio impatto commerciale, dando vita a un genere eterogeneo, in cui risalta il connubio di strumenti tradizionali con synth e campionamenti. Emergono cos\u00ec influenze del proprio background musicale, spesso sacrificate in passato, quali la New wave e gli anni ottanta e novanta, su tutti i Depeche Mode. A tal proposito si avvalgono della collaborazione di amici musicisti, i quali permettono loro di ottenere suoni elettrici di quel periodo, fra cui il tipico basso dei The Cure. Si ispirano inoltre, per quanto concerne il panorama contemporaneo, all'Indie Pop internazionale e a band come R\u00f6yksopp e Goldfrapp. L'album presenta un ritmo serrato e una cassa imponente, nonostante prevalga l'aspetto melodico e internazionale. Un'altra differenza con i lavori precedenti consiste nella mancata manipolazione, tramite il massiccio impiego del vocoder, della voce di \"Jeffrey\", fruibile al naturale. I testi riprendono la tecnica di stesura adottata in Europop, ovvero un linguaggio semplice e diretto, ma dall'interpretazione complessa e versatile. Il mastering \u00e8 curato dall'ingegnere del suono Claudio Giussani negli studi Nautilus di Milano.\nAlla pubblicazione dell'album seguono molteplici interviste radiofoniche, nel cui ambito si colloca la presenza al Motor Show di Bologna il 16 dicembre 2006, e qualche apparizione televisiva.\nIl secondo singolo.\nIl 26 gennaio 2007 inizia la rotazione radiofonica del secondo ed ultimo singolo estratto da \"Crash Test 01\". Il gruppo decide di puntare stavolta su un pezzo in italiano e la scelta ricade su \"Per sempre\". La realizzazione del videoclip \u00e8 compito del regista Francesco Fei, il quale chiede preventivamente lumi agli artisti circa il messaggio che il testo intende comunicare. Nasce cos\u00ec l'idea di incastonare una parte narrativa con l'esibizione del gruppo in un piccolo locale. Data la complessit\u00e0 della trama, le riprese, che hanno luogo ad Acqui Terme (AL), vengono suddivise in due giornate, il 24 e il 25 gennaio 2007. In merito alla scena del playback, le comparse che costituiscono il pubblico in sala vengono reclutate fra i fan maggiorenni, attraverso un annuncio del 20 gennaio 2007 sul forum ufficiale, nel quale si richiede un abbigliamento a tinte scure, in quanto trasposizione visiva della venatura malinconica del brano (il cosiddetto \"dark side\" che impregna l'intero album). La parte restante illustra invece la vicissitudini di una donna, in diversi momenti della sua esistenza, che, nell'affrontare le situazioni in cui si imbatte, \u00e8 costantemente accompagnata dalla presenza silenziosa e impercettibile di un angelo custode, interpretato da una bambina. Agli occhi del regista, quest'ultima incarna ed evoca una parte intima delle persone, presente sin dall'infanzia, che, crescendo, \u00e8 spesso messa a dura prova e talvolta tradita nelle situazioni difficili della vita. Il 9 marzo 2007 viene pubblicato il CD singolo, che, cos\u00ec come il precedente, contiene alcuni remix del brano.\nIl ritorno in studio.\nI Bloom 06 si concedono dunque una pausa in cui tirano le somme sulla prima fase di lancio del gruppo, annotando la costante permanenza del proprio profilo Myspace nelle prime 20 posizioni dei pi\u00f9 cliccati d'Italia. Tornano quindi nuovamente in studio per la realizzazione del secondo capitolo di \"Crash Test\". In questo contesto lavorano a un progetto parallelo che si concretizza, nell'estate del 2007, con i remix di \"Basta poco\" (Vasco Rossi) e \"Un kilo\" (Zucchero Fornaciari). Intanto, per mezzo di ripetute scremature fra i demo prodotti, si delinea progressivamente la tracklist di \"Crash Test 02\", la cui uscita viene ripetutamente rimandata, finch\u00e9 l'11 marzo 2008, negli studi Exchange di Londra, avviene il mastering definitivo, ad opera di Mike Marsh.\nLe anteprime ed il web-voto.\nA partire dal febbraio 2008, i Bloom 06 sottopongono gradualmente al giudizio degli ascoltatori, tramite il noto portale Myspace, quattro anteprime di un minuto circa ciascuna: \"Between the lines\" e \"Welcome to the zoo\" (diventata sigla ufficiale de Lo Zoo di 105) in inglese, \"Anche solo per un attimo\" e \"Un'altra come te\" in italiano. In seguito indicono un sondaggio all'interno del forum ufficiale affinch\u00e9 sia lo stesso pubblico ad eleggere fra le preview il pezzo pi\u00f9 adatto ad essere lanciato come singolo estivo. Dopo riflessioni che tengono conto di diversi fattori e su cui incide notevolmente l'esperienza maturata nella propria carriera, band e staff annesso optano per \"Un'altra come te\", la cui rotazione radiofonica ha inizio il 2 maggio 2008. Il brano \u00e8 disponibile solo in formato digitale. Il 27 maggio inizia la rotazione televisiva dell'annesso videoclip, la cui regia viene affidata all'emergente Alessandro Rota. Sullo sfondo di una cava nei pressi di Torino, si alternano il playback del duo ed una parte narrativa che vede l'inseguimento di una ragazza da parte di KITT, l'automobile nera dotata di tecnologia futuristica protagonista della serie televisiva Supercar, cult degli anni ottanta. Il video \u00e8 stato registrato anche in lingua inglese, per il mercato estero.\nCrash Test 02.\n\"Crash Test 02\" esce nei negozi di dischi il 23 maggio 2008, distribuito stavolta dalla EDEL. Emerge un riavvicinamento della band alla musica dance, in accordo con la dichiarata volont\u00e0 di rappresentare l\"'altra faccia della medaglia\" rispetto al primo lavoro, grazie a un sound pi\u00f9 ballabile e diretto, che incarna idealmente il cosiddetto \"bright side\". In quest'ottica si colloca il tema della copertina, della quale sono nuovamente protagonisti i generatori eolici, ma questa volta su uno sfondo sgombro da nubi. Nella tracklist dell'album persiste il dualismo linguistico con 7 canzoni in inglese e 3 in italiano. Sul piano musicale e canoro, spicca ancora l'influenza degli anni ottanta ed in particolare dei Depeche Mode, a cui si mescolano tratti stilistici moderni, captati da artisti come Daft Punk e Deadmau5, che caratterizzano gli episodi pi\u00f9 movimentati. Si denota inoltre un minore impiego degli strumenti tradizionali, quali il basso elettrico e le chitarre, che avevano imperversato massivamente nel primo capitolo del gruppo, in favore di intrecci sonori puramente elettronici che si stagliano su ritmiche immediate, in merito alle quali si segnala la predominanza di una potente cassa in 4/4. Le liriche si presentano ancora criptiche, riconducibili in generale a tematiche talvolta attuali e controverse, quali la guerra o l'involuzione morale della societ\u00e0, talvolta intimiste e relazionali, attraversate, in taluni casi, da un filo di romanticismo.\nDal 10 giugno 2008 \"Welcome to the zoo\" viene utilizzata come sigla dello Zoo di 105, noto programma radiofonico della suddetta emittente.\nDi nuovo sul palco.\nDopo una lunga assenza, nel mese di giugno 2008 i Bloom 06 tornano a suonare dal vivo in occasione alcuni Show Case promozionali durante i quali eseguono sia brani del nuovo corso sia le hit dei propri trascorsi negli Eiffel 65. Il tour comprende le seguenti tappe:\nClub Test 01.\nSoddisfatti gli impegni promozionali, il duo si concentra su un progetto parallelo destinato principalmente al mondo delle discoteche. Il primo episodio consiste in un EP intitolato \"Club Test 01\" e distribuito in Italia a partire dal 28 novembre 2008. Il disco comprende riarrangiamenti in chiave dance di alcuni brani presenti nell'ultimo album e il remake di \"Blue (Da Ba Dee)\", prodotto in ricorrenza del decennale della hit che port\u00f2 al successo gli Eiffel 65. Contestualmente viene caricato sul Myspace ufficiale, in esclusiva, un remix inedito di \"Welcome to the zoo\".\nNel frattempo il management del gruppo pianifica l'uscita sul mercato europeo di \"Crash Test 02\", la cui pubblicazione avviene il 31 gennaio 2009 in Germania, Austria e Svizzera, con relativo lancio del singolo \"Being not like you\", versione inglese di \"Un'altra come te\".\nNel medesimo periodo hanno luogo le seguenti esibizioni dal vivo:\nLa collaborazione con Alexia e Club Test 02.\nAlcuni palchi condivisi hanno acceso la voglia di collaborare tra la band e Alexia. Nasce cos\u00ec \"We is the power\", versione inglese de \"Il branco\", brano contenuto in \"Al\u00e8\". La traccia, il cui arrangiamento tra l'Electrorock e il Nu metal rimanda ad artisti come Evanescence e Linkin Park, viene inserita all'interno di \"Ale &amp; c.\", pubblicato in occasione del Festival di Sanremo 2009, e successivamente lanciata come singolo il 12 giugno 2009. Il videoclip \u00e8 stato girato durante il live di Alexia al Palaghiaccio di Chiasso, con gli stessi Bloom 06 in qualit\u00e0 di special guest.\nL'uscita sul mercato di \"Club Test 02\", che contiene gli inediti \"Beats &amp; sweat\" e \"Dancing on the moon\", avviene il 3 luglio. La stessa \"Beats &amp; sweat\" viene estratta come singolo in Germania, Austria e Svizzera sotto l'etichetta Jetset Records, assestandosi per diverse settimane fra le prime posizioni nella \"Swiss Dance Chart\".\nLa collaborazione con Pandora.\nDurante alcune trattative inerenti alla distribuzione delle proprie produzioni nel Benelux con un'etichetta olandese, al gruppo viene proposta una collaborazione con Pandora per la produzione del brano \"Kitchy Kitchy\", originariamente scritto da autori americani per Jennifer Lopez.\nSuccessivamente la band firma un contratto di licenza con la All Around the World, una delle maggiori etichette dance indipendenti inglesi, per il lancio e la distribuzione in Inghilterra della nuova versione di \"Blue (Da Ba Dee)\", portata al successo nel 1999 dagli Eiffel 65.\nChiusura del progetto Bloom 06 e reunion degli Eiffel 65.\nIl 16 giugno 2010 Massimo Gabutti, patron della Bliss Corporation, annuncia la riunione degli Eiffel 65 per la produzione di tracce inedite per il futuro della band. Il progetto Bloom 06 viene pertanto temporaneamente abbandonato per poi essere definitivamente chiuso."}
{"id": "1696356", "revid": "28057", "url": "https://it.wikipedia.org/wiki?curid=1696356", "title": "Paolo Nicoloso", "text": "Biografia.\nLaureatosi nel 1984 all'universit\u00e0 Universit\u00e0 IUAV di Venezia con Giorgio Ciucci, ricercatore confermato in Storia dell'architettura presso l'Universit\u00e0 degli Studi di Udine e presso l'Universit\u00e0 degli Studi di Trieste, \u00e8 studioso di storia dell'architettura italiana del Novecento, con particolare attenzione all'urbanistica. \u00c8 autore di saggi sull'opera di Gustavo Giovannoni, Giuseppe Terragni, Giulio Carlo Argan."}
{"id": "1696362", "revid": "104458", "url": "https://it.wikipedia.org/wiki?curid=1696362", "title": "Ingrid Salvenmoser", "text": "Biografia.\nStagioni 1985-1990.\nSpecialista delle prove tecniche in attivit\u00e0 tra la met\u00e0 degli anni 1980 e il decennio successivo, Ingrid Salvenmoser ottenne il suo primo risultato di rilievo in Coppa del Mondo il 21 gennaio 1985 a Saint-Gervais-les-Bains, giungendo 5\u00aa in slalom gigante. Ai Mondiali juniores dello stesso anno (Jasn\u00e1 1985) si piazz\u00f2 4\u00aa sia in slalom gigante sia in slalom speciale.\nIl 20 dicembre 1988 a Courmayeur sal\u00ec per la prima volta sul podio in Coppa del Mondo chiudendo 3\u00aa nello slalom speciale vinto dalla svizzera Vreni Schneider davanti alla spagnola Blanca Fern\u00e1ndez Ochoa e nella stessa stagione esord\u00ec ai Campionati mondiali: a Vail 1989 fu 10\u00aa nello slalom gigante e 5\u00aa nello slalom speciale.\nStagioni 1991-2001.\nNella rassegna iridata di Saalbach-Hinterglemm 1991 conquist\u00f2 la medaglia di bronzo nello slalom speciale e si classific\u00f2 8\u00aa nello slalom gigante, mentre ai Mondiali di Morioka 1993 fu 19\u00aa nello slalom gigante e 14\u00aa nello slalom speciale. Nelle successive rassegne iridate di Sierra Nevada 1996 e Sestriere 1997 disput\u00f2 soltanto lo slalom speciale, piazzandosi rispettivamente al 5\u00ba e al 10\u00ba posto.\nAi XVIII Giochi olimpici invernali di , sua unica presenza olimpica, fu 6\u00aa nello slalom speciale. L'anno dopo colse il suo ultimo podio in Coppa del Mondo (2\u00aa nello slalom speciale disputato l'8 gennaio 1999 a Berchtesgaden), ottenne l'ultima vittoria in Coppa Europa (il 22 gennaio a Rogla in slalom speciale) e si conged\u00f2 dai Campionati mondiali con il 17\u00ba posto ottenuto nella rassegna iridata di Vail/Beaver Creek in slalom speciale. Ottenne l'ultimo podio il 7 dicembre 2000 a Serre Chevalier in slalom speciale (2\u00aa) e disput\u00f2 l'ultima gara di Coppa del Mondo il 10 dicembre successivo a Sestriere, senza completare lo slalom speciale in programma; si ritir\u00f2 dalle competizioni agonistiche al termine di quella stessa stagione 2000-2001 e la sua ultima gara in carriera fu uno slalom speciale FIS disputato a Stowe il 4 aprile.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "1696363", "revid": "52076", "url": "https://it.wikipedia.org/wiki?curid=1696363", "title": "Sogdiano", "text": ""}
{"id": "1696368", "revid": "116452987", "url": "https://it.wikipedia.org/wiki?curid=1696368", "title": "Hedonism (Just Because You Feel Good)", "text": "Hedonism (Just Because You Feel Good) \u00e8 il terzo singolo estratto dal secondo album degli Skunk Anansie, \"Stoosh\". \u00c8 stato pubblicato nel febbraio 1997 ed ha raggiunto la posizione #13 nel Regno Unito. \u00c8 uno dei brani pi\u00f9 noti degli Skunk Anansie. Skin ha continuato ad eseguire il brano anche quando ha intrapreso la carriera da solista."}
{"id": "1696374", "revid": "281901", "url": "https://it.wikipedia.org/wiki?curid=1696374", "title": "Congridae", "text": "I Congridae sono una famiglia di pesci ossei marini dell'ordine Anguilliformes.\nDistribuzione e habitat.\nSono diffusi in tutti gli oceani con preferenza per le zone temperate o le acque profonde dei mari tropicali. Esistono specie costiere che si possono trovare in pochi centimetri d'acqua e specie abissali. Le specie della sottofamiglia Heterocongrinae popolano i fondali sabbiosi a bassa profondit\u00e0 dei mari tropical dove formano fitte colonie di individui infossati nella sabbia con la parte caudale\nNel mar Mediterraneo esistono quattro specie: \"Conger conger\" (grongo), \"Ariosoma balearicum\" (grongo delle Baleari), \"Gnathophis mystax\" (grongo nasuto) e \"Rhynchoconger trewavasae\", quest'ultimo di origine lessepsiana e noto solamente per un individuo catturato nel 1993 lungo le coste israeliane\nDescrizione.\nQuesti pesci condividono con gli altri Anguilliformes l'aspetto serpentiforme e l'assenza di pinne ventrali. I Congridae sono dotati di denti sviluppati, spesso ben visibili, disposti anche in pi\u00f9 di una fila. La lingua \u00e8 sviluppata. Sono privi di scaglie. In quasi tutte le specie le pinne pettorali sono normalmente sviluppate. La pinna pari mediana in cui sono unite la pinna dorsale, la pinna caudale e la pinna anale \u00e8 sviluppata.\nSono animali di taglia media piuttosto grande. \"Conger conger\", la specie di maggiori dimensioni, pu\u00f2 eccezionalmente raggiungere i 3 metri di lunghezza e i 110\u00a0kg di peso\nEvoluzione.\nI pi\u00f9 antichi membri dei Congridae sono noti dall'Eocene medio (circa 50 milioni di anni fa) e i loro resti fossili sono stati ritrovati nel famoso giacimento di Bolca in provincia di Verona: \"Bolcyrus\" e \"Voltaconger latispinus\". Altri animali simili a congridi sono conosciuti a partire dal Cretaceo superiore.\nBiologia.\nAlimentazione.\nGli Heterocongrinae si nutrono di zooplancton, gli altri Congridae sono carnivori e si cibano prevalentemente di pesci e crostacei.\nRiproduzione.\nSembra non effettuino migrazioni riproduttive. Le larve, come in tutti gli anguilliformi, sono leptocefali, riconoscibili per la forma pi\u00f9 allungata e il corpo meno alto.\nPesca.\nAlcune specie hanno carni apprezzate sui mercati. Il mediterraneo \"Conger conger\" invece viene ritenuto scadente e impiegato solo come componente indispensabile di varie zuppe di pesce"}
{"id": "1696378", "revid": "729019", "url": "https://it.wikipedia.org/wiki?curid=1696378", "title": "Motomondiale 1981", "text": "La stagione 1981 \u00e8 stata la trentatreesima del Motomondiale. Si disputarono 14 GP (con il ritorno delle gare in Argentina, Austria, Svezia e la novit\u00e0 San Marino) ma nessuna delle classi li disput\u00f2 tutti.\nIl contesto.\nNella classe regina si assistette a una battaglia tra Marco Lucchinelli e Randy Mamola: tra i due piloti Suzuki sar\u00e0 l'italiano ad avere la meglio. Solo terzo il campione uscente Kenny Roberts con una Yamaha.\nDoppietta in 250 e 350 per Anton Mang e la Kawasaki: nella quarto di litro il tedesco vincer\u00e0 dieci delle dodici gare in programma. Decimo titolo mondiale per \u00c1ngel Nieto, in sella alla bolognese Minarelli 125, mentre Ricardo Tormo conquista il suo secondo titolo della classe 50. Nei sidecar, ritorno alla vittoria per lo svizzero Rolf Biland, con l'LCR motorizzato Yamaha.\nEnnesima tragedia sulle piste: il francese Michel Rougerie, vicecampione della 250 nel 1975, perse tragicamente la vita nel GP di Jugoslavia, colpito da un altro pilota dopo essere caduto nella gara della 350.\nIl 1981 vide anche la prima edizione del campionato Europeo Velocit\u00e0, serie creata dalla FIM per essere propedeutica al Mondiale. Parteciparono al campionato le stesse classi del Motomondiale (tranne la 350), e i vincitori dei titoli europei furono:\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11&gt;\n!width=5%|Punti\nLe classi.\nClasse 500.\nIl campionato della classe 500 venne disputato su 11 prove, non essendo la classe regina al via nei gran premi d'Argentina, di Spagna e di Cecoslovacchia.\nDopo un inizio di stagione con la vittoria nei primi due gran premi dei piloti statunitensi Kenny Roberts e Randy Mamola (durante l'anno si aggiudicarono due prove a testa), il titolo fu appannaggio di Marco Lucchinelli che ottenne 5 vittorie corredate anche di 7 pole position.\nLa situazione delle varie case motociclistiche rimase quasi invariata rispetto all'anno precedente: la Suzuki continuava ad appoggiarsi sugli stessi tre team principali che presentavano in gara Graeme Crosby, Randy Mamola, Wil Hartog (che a met\u00e0 stagione annunci\u00f2 il suo ritiro dalle competizioni, con le sue motociclette ufficiali che passarono a Franco Uncini) e Marco Lucchinelli; Yamaha dal canto suo, dopo aver fornito di moto ufficiali solo Roberts l'anno precedente, ne affid\u00f2 una seconda ad un team diverso che schier\u00f2 Barry Sheene. Curiosamente, nel corso della stagione, proprio la Yamaha di Roberts cambi\u00f2 la sua livrea gialla con una bianco-rossa che rappresentava un ritorno al passato.\nSi presentavano invece in forma ufficiale e con team propri Cagiva, Honda, Kawasaki, Morbidelli e Sanvenero; nessuna di esse riusc\u00ec per\u00f2 ad ottenere risultati di particolare rilievo, con la sola Kawasaki in grado di ottenere punti iridati grazie a Kork Ballington piazzatosi al nono posto stagionale.\nPer quanto non appaia nelle classifiche finali, in questa annata si fece notare un altro giovane statunitense, Freddie Spencer, che al GP di Gran Bretagna riusc\u00ec a portare la Honda NR500 fino al quinto posto prima di cadere e ritirarsi.\nA fine stagione, con sorpresa, arrivarono gli annunci del ritiro del team Suzuki britannico che aveva goduto dell'appoggio del reparto corse fin dal ritiro del team ufficiale, nonch\u00e9 del passaggio del neo iridato Lucchinelli alla Honda.\nClasse 350.\nFurono solo 8 su 14 le prove disputate dalla classe 350 e, al termine della stagione le prime due posizioni risultarono invertite rispetto all'anno precedente con Anton Mang sulla Kawasaki (che vinse 5 gare) a precedere Jon Ekerold sulla Bimota-Yamaha (vincitore di 2 gare).\nPer il secondo anno consecutivo la terza piazza fu invece di Jean-Fran\u00e7ois Bald\u00e9 su Kawasaki.\nClasse 250.\nGi\u00e0 vincitore anche l'anno precedente, oltre che nella classe 350, Anton Mang riusc\u00ec a riconquistare il titolo, in maniera ancor pi\u00f9 netta rispetto al 1980. Precedette in classifica il secondo pilota Kawasaki, Jean-Fran\u00e7ois Bald\u00e9.\nDurante l'anno si registr\u00f2 anche la prima vittoria di una moto equipaggiata da un telaio Chevallier (costruita dal fratello del pilota Olivier Chevallier) e motorizzata Yamaha: ci\u00f2 avvenne con \u00c9ric Saul che si impose in Italia.\nTra le curiosit\u00e0 della quarto di litro si segnalano i primi ed unici punti in carriera ottenuti in questa classe dal pluriiridato \u00c1ngel Nieto e le prime apparizioni in Europa, pur senza risultati di particolare rilievo, di Eddie Lawson.\nClasse 125.\nNella prima posizione della classifica piloti ci fu nell'ottavo di litro \u00c1ngel Nieto su Minarelli che precedette la moto gemella di Loris Reggiani. I due compagni di squadra si aggiudicarono 10 delle 12 prove disputate (8 Nieto e 2 Reggiani), lasciando la vittoria alle Sanvenero di Ricardo Tormo e di Guy Bertin rispettivamente in Svezia e in Italia.\nIl detentore del titolo Pier Paolo Bianchi si dovette quest'anno accontentare della terza posizione finale.\nClasse 50.\nLa casa motociclistica che si rivel\u00f2 maggiormente competitiva nella categoria di minor cilindrata fu la spagnola Bultaco che ottenne le due prime posizioni in classifica con Ricardo Tormo (che aveva lasciato la Kreidler) e Theo Timmer.\nLa stagione si svolse su solo 8 prove e i primi due piloti si imposero in sette occasioni lasciando al terzo classificato Stefan D\u00f6rflinger su Kreidler la vittoria solo al Gran Premio motociclistico di Germania, prova inaugurale dell'anno per questa classe."}
{"id": "1696379", "revid": "729019", "url": "https://it.wikipedia.org/wiki?curid=1696379", "title": "Bathymyrinae", "text": "Bathymyrinae \u00e8 una sottofamiglia di pesci anguilliformi della famiglia Congridae."}
{"id": "1696384", "revid": "6923", "url": "https://it.wikipedia.org/wiki?curid=1696384", "title": "On-screen display", "text": "L'on-screen display (in italiano \"visualizzazione in sovrimpressione\"), pi\u00f9 conosciuto con la sigla OSD, \u00e8 un'immagine sovrapposta all'immagine sullo schermo usata frequentemente nei moderni televisori, videoregistratori, lettori DVD per visualizzare informazioni come il volume, il canale e l'ora.\nIn passato, molte regolazioni sui televisori erano fatte attraverso dei controlli analogici, come potenziometri e interruttori. Questi sono ancora usati nei moderni televisori in bianco e nero portatili. Con l'introduzione dei telecomandi, le regolazioni digitali sono diventate comuni. A queste serve un display esterno, come quelli a LED, LCD o VFD. L'introduzione di questi nuovi display ha fatto aumentare i prezzi di produzione.\nQuando l'elettronica divenne avanzata, fu chiaro che aggiungere un OSD era meno costoso che aggiungere un secondo display. Gli schermi dei televisori diventarono pi\u00f9 grandi e potevano visualizzare pi\u00f9 informazioni rispetto a un piccolo display secondario. Gli OSD mostrano delle informazioni grafiche sovrapposte alle immagini, questo \u00e8 realizzato sincronizzando la lettura della memoria video dell'OSD con il segnale televisivo.\nGli on-screen display sono apparsi per la prima volta negli anni ottanta sui televisori.\nAnche alcuni programmi usano gli OSD, come programmi per ascoltare la musica o di masterizzazione.\nUn problema comune dell'uso degli OSD \u00e8 diagnosticare un problema nel caso lo schermo televisivo non funzioni. Senza uno schermo esterno, \u00e8 quasi impossibile (senza aprire il televisore) determinare la causa del guasto. Gli accessori per il televisore, come i videoregistratori o i lettori DVD sono molto difficili da configurare senza l'uso di un televisore. Nei vecchi videoregistratori, per esempio, era possibile programmare l'ora di registrazione senza accendere il televisore."}
{"id": "1696387", "revid": "287204", "url": "https://it.wikipedia.org/wiki?curid=1696387", "title": "Peter Szondi", "text": ""}
{"id": "1696389", "revid": "1573940", "url": "https://it.wikipedia.org/wiki?curid=1696389", "title": "Ariosoma", "text": "Ariosoma \u00e8 un genere di pesci anguilliformi della famiglia Congridae."}
{"id": "1696391", "revid": "1632387", "url": "https://it.wikipedia.org/wiki?curid=1696391", "title": "Uovo (alimento)", "text": "L'uovo \u00e8 un alimento consumabile direttamente o come ingrediente in numerosi piatti delle cucine di tutto il mondo. \nIl pi\u00f9 utilizzato \u00e8 l'uovo di gallina, ma si consumano anche le uova di altri volatili: quaglia, anatra, oca, struzzo, eccetera. Nell'uso corrente il termine \"uovo\" senza altre precisazioni indica quello di gallina. Si consumano anche uova di pesci (caviale, uova di lompo, bottarga), di tartarughe, di vari rettili, di molluschi (lumache), e di insetti.\nStoria.\nLe qualit\u00e0 alimentari dell'uovo sono state apprezzate dall'essere umano sin dall'antichit\u00e0; gi\u00e0 nell'Antico Egitto si allevavano polli e fu inventato un sistema artificiale di incubazione delle uova, come testimoniano lo storico greco Diodoro Siculo nella narrazione di un suo viaggio in Egitto e il letterato romano Varrone in \"Rerum rusticarum libri\".\nI Cartaginesi, come narra Massimo Montanari nella \"Storia dell'alimentazione\", mangiavano invece uova di struzzo.\nAnche i Greci consumavano uova di gallina, tant'\u00e8 che il medico greco Galeno affermava che nella dieta di una persona anziana non dovevano mai mancare.\nPresso i Romani le uova di gallina, insieme a pane, olive e vino, componevano l'antipasto (\"gustatio\") della cena, tanto che facevano parte di un detto (\"ab ovo usque ad mala\", cio\u00e8 \"dall'uovo alle mele\") che denotava il tipico pasto completo.\nNell'ambito della tecnica pittorica, la chiara d'uovo ha trovato impiego per la preparazione dell'amalgama (detta bolo) necessario per la doratura dei dipinti su tavola lignea, elemento caratteristico dell'arte sacra.\nMorfologia.\nL'uovo \u00e8 una cellula germinale femminile costituita essenzialmente da guscio, tuorlo e albume. A queste parti si affiancano una serie di altre strutture, a cominciare dalla cuticola che riveste esternamente il guscio ed \u00e8 la prima barriera di protezione contro la penetrazione di germi. \nLa cuticola permette il passaggio dei gas che filtrano attraverso i pori del guscio, ma al tempo stesso impedisce la perdita di acqua importante per la sopravvivenza dell'embrione. La cuticola contiene vari minerali ottenuti dall'assunzione da parte dell'animale di piccoli frammenti litoidi pi\u00f9 o meno arrotondati o altri sedimenti, questi ultimi utilizzati anche per facilitare la digestione di semi o altri alimenti da sminuzzare.\nAl di sotto del guscio si trova un doppio strato di membrana testacea; anch'essa ha una funzione di protezione ed \u00e8 strettamente appaiata in tutti i punti al guscio tranne al polo ottuso dove si separa e forma uno spazio denominato camera d'aria.\nL'albume \u00e8 anche detto \"chiara d'uovo\" (o \"bianco d'uovo\").\nAl centro dell'albume, costituito prevalentemente di proteine e acqua, si trova il tuorlo circondato da una membrana vitellina. Il tuorlo \u00e8 tenuto in posizione centrale grazie ai legamenti proteici, calaza, che si protraggono da esso verso i poli dell'uovo intrecciandosi alle proteine dell'albume.\nIl colore del guscio dipende esclusivamente dalla razza della gallina e non ha alcuna influenza sulle caratteristiche organolettiche o nutrizionali dell'uovo. Il colore del tuorlo dipende invece dai pigmenti contenuti nel mangime o aggiunti intenzionalmente per ottenere una gradazione di colore che segua le preferenze del consumatore. Anche il guscio gli italiani lo preferiscono colorato, al contrario di altri paesi come gli Stati Uniti, dove piacciono le uova a guscio bianco.\nPeso.\nIl peso di ogni singolo uovo \u00e8 variabile da specie a specie e, all'interno della medesima specie, fra uovo e uovo; tuttavia i valori medi sono:\nIn particolare il peso medio dell'uovo di gallina \u00e8 cos\u00ec ripartito fra le sue componenti:\nValori nutrizionali e digeribilit\u00e0.\nValori nutrizionali.\nLe uova forniscono una quantit\u00e0 significativa di proteine e di altri elementi nutritivi.\nLa tabella che segue espone le quantit\u00e0 dei principali nutrienti di vari tipi di uova (g= grammi; mg =milligrammi; \u03bcg = microgrammi; kcal = chilocalorie). I valori si riferiscono a 100\u00a0grammi di uovo completo (tuorlo + albume).\nLe uova di gallina sono le pi\u00f9 comunemente consumate, quelle di quaglia trovano impiego soprattutto in pasticceria. \nLe uova in genere sono altamente nutrienti. Forniscono una grande quantit\u00e0 di proteine complete di alta qualit\u00e0, che contengono tutti gli amminoacidi essenziali per gli esseri umani; sono uno degli alimenti singoli meno costosi contenenti proteine complete. Forniscono anche quantit\u00e0 significative di parecchie vitamine e minerali: vitamina A, riboflavina, acido folico, vitamina B6, vitamina B12, colina, ferro, calcio, fosforo e potassio. L'uovo inoltre \u00e8 uno dei pochi alimenti che apportano la vitamina D, in aggiunta a quella prodotta fisiologicamente negli esseri umani quando la pelle \u00e8 esposta alla luce solare. \nL'albume \u00e8 la parte esterna, trasparente, di consistenza pi\u00f9 fluida, e coagula a 62\u00a0\u00b0C; \u00e8 composto al 90% di acqua e al 10% di proteine. \nIl tuorlo \u00e8 la parte interna, di colore giallo arancione intenso, e coagula a 65\u00a0\u00b0C; \u00e8 composto da una miscela pi\u00f9 complessa: contiene il 50% di acqua, il 17% di proteine, il 30% di grassi e altri emulsionanti. \nUn grande tuorlo ha circa 60 calorie (250 kJ), l'albume circa 15 calorie (60 kJ). Un grande tuorlo contiene pi\u00f9 di due terzi della razione quotidiana suggerita di 300\u00a0mg di colesterolo, anche se uno studio indica che il corpo umano non ne assorbe molto dalle uova. Il tuorlo costituisce circa il 33% del peso netto dell'uovo, contiene tutto il grasso, poco meno della met\u00e0 delle proteine e gran parte delle sostanze nutrienti, nonch\u00e9 tutta la colina, che corrisponde approssimativamente alla met\u00e0 della razione quotidiana suggerita, e lecitina che favorisce l'eliminazione del colesterolo. La colina \u00e8 una sostanza nutriente importante per lo sviluppo del cervello ed \u00e8 suggerita alle donne incinte per assicurare un sano sviluppo del cervello del feto.\nTuttavia, contrariamente a quanto normalmente si crede, l'uovo non \u00e8 un alimento completo: come si evince dalla tabella, il contenuto di calcio \u00e8 molto basso e cos\u00ec pure quello di carboidrati, mentre la vitamina C \u00e8 del tutto assente.\nA livello nutrizionale \u00e8 opportuno distinguere tra albume e tuorlo. Tutte le vitamine A, D ed E dell'uovo sono contenute nel tuorlo, mentre tutto gli aminoacidi essenziali sono contenuti nell'albume. Da questo vengono quasi sempre sintetizzati tutti gli integratori proteici derivati dall'uovo.\nLa tabella che segue mostra le differenze in contenuto di nutrienti fra tuorlo e albume e contenuto completo (tuorlo + albume) di un uovo di gallina di dimensioni medie (i valori delle prime due colonne si riferiscono a 100\u00a0grammi di ciascuno dei due componenti dell'uovo, qui considerati come parti di uovo di gallina, mentre la terza colonna indica il contenuto completo, tuorlo pi\u00f9 albume, di ciascun nutriente in un uovo di gallina di dimensioni medie).\nDigeribilit\u00e0.\nLa digeribilit\u00e0, intesa come tempo di permanenza nello stomaco di chi se ne ciba in condizioni normali, dipende dal tipo di cottura. Ecco i tempi medi per l'assunzione contemporanea di due uova di gallina:\n\u00c8 scientificamente provato con evidenze sperimentali che il consumo umano di uova pu\u00f2 spingersi fino al livello di tre uova al giorno ogni giorno senza danni alla salute. La digeribilit\u00e0 dei due componenti (albume e tuorlo) tuttavia \u00e8 opposta: l'albume \u00e8 mal attaccato dai succhi gastrici se ingerito crudo (ma \u00e8 pi\u00f9 facilmente digeribile, anche crudo, se montato a neve), mentre \u00e8 di buona digeribilit\u00e0 coagulato cotto; al contrario il tuorlo \u00e8 pi\u00f9 digeribile se non completamente cotto, cio\u00e8 portato con l'albume a un livello di cottura tale che quest'ultimo sia completamente coagulato (solido bianco) ma il tuorlo sia ancora allo stato semiliquido (uovo \"in camicia\", uovo alla coque o bazzotto).\nCategorie.\nLe uova vengono suddivise in due categorie:\nGrammatura.\nLe uova di categoria A vengono catalogate in base al peso in:\nQualche esempio per quanto riguarda le galline:\nLa rintracciabilit\u00e0.\nDal 2004 \u00e8 necessario che il guscio di tutte le uova di gallina prodotte nell'Unione europea venga marchiato con l'apposito codice che ne consente la rintracciabilit\u00e0, indicando il tipo e il luogo di allevamento da cui proviene l'uovo.\nIl codice \u00e8 formato dalle seguenti cifre:\nIl codice del comune e la sigla della provincia variano a seconda dei Paesi (in alcuni \u00e8 una sigla, in altri \u00e8 un numero, ecc.).\nSull'imballaggio devono essere riportate le seguenti informazioni:\nIn Italia, in Francia e in numerosi altri Paesi la maggior parte della produzione delle uova deriva da allevamenti in gabbie. La Svizzera nel 1992 ha invece proibito l'allevamento in gabbia. Questo provvedimento, fortemente sostenuto dalle locali organizzazioni ambientaliste, non ha dato per\u00f2 i risultati sperati in quanto non proibisce comunque l'importazione dall'estero di uova da allevamento in gabbia, che attualmente coprono circa il 50% del fabbisogno locale.\nLe uova di categoria B, non adatte al consumo diretto, non hanno obbligo di stampigliatura, ma gli imballaggi devono essere contraddistinti da una fascetta o un'etichetta di colore rosso.\nOvoprodotti.\nIl Regolamento CE n. 853/2004 del Parlamento europeo definisce, al punto 7.3 dell'allegato 1, gli ovoprodotti come \"prodotti trasformati risultanti dalla trasformazione di uova, o vari componenti o miscugli di uova o dall'ulteriore trasformazione di detti prodotti trasformati\".\nPu\u00f2 trattarsi dunque del solo tuorlo, del solo albume o miscugli di entrambi, provenienti da uova sgusciate che possono venire congelate, essiccate, cristallizzate, coagulate o trasformate in altri modi.\nSono esempi di ovoprodotti:\nIgiene.\nLe uova prodotte da animali sani sono internamente sterili. La frequenza della contaminazione delle uova \"in utero\" con le salmonelle di cui possono essere affetti gli animali (contaminazione endogena) \u00e8 nell'ordine di 2 per milione. In compenso, la contaminazione del guscio (contaminazione esogena) con questi stessi batteri \u00e8 frequente e rappresenta circa il 50% delle tossinfezioni umane da salmonella in Italia (Enternet 2000-2004). Nel caso vengano conservate in ambienti umidi, le uova possono avere il guscio contaminato da muffe, le quali danno origine a macchie superficiali di vario colore (gialle, blu o verdi) e possono portare alla putrefazione dell'uovo.\nConsigli per la conservazione.\nLe uova vengono commercializzate a temperatura ambiente, ma dopo l'acquisto vanno conservate in frigo evitando gli sbalzi termici che possono provocare la formazione di condensa sul guscio con conseguente aumento di permeabilit\u00e0 per l'ingresso dei germi.\nAllergie alimentari.\nTutta una serie di proteine contenute nelle uova, come ovomucoid (Gal d1), ovalbumina (Gal d2), conalbumina (Gal d3), lisozima (Gal d 4), apovitellenina (I-VI) e ovomucina (IgY), sono causa di allergie alimentari specie nella prima infanzia.\nDeterminazione della freschezza.\nPer verificare che le uova siano fresche, prima di romperle \u00e8 sufficiente metterle in un recipiente contenente acqua fredda salata (10% di sale). Le uova fresche andranno a depositarsi sul fondo, mentre quelle non pi\u00f9 fresche tenderanno a salire in superficie a mano a mano che invecchiano a causa dell'aumento di dimensione della camera d'aria.\nUn secondo metodo \u00e8 quello cosiddetto della speratura; l'uovo osservato davanti a una forte fonte luminosa deve avere il tuorlo visibile come ombratura senza contorno apparente, deve essere ancorato al centro dell'albume anche dopo una rotazione, e non devono essere presenti corpi estranei.\nUn terzo metodo si usa dopo la rottura dell'uovo su una superficie: il tuorlo deve mantenersi alto e sodo, l'albume deve restare compatto intorno a esso e pi\u00f9 fluido all'esterno. Quando il tuorlo tende facilmente a rompersi e a mescolarsi con l'albume, l'uovo non \u00e8 pi\u00f9 molto fresco. Rimane commestibile, ma pu\u00f2 risultare difficile da montare e poco adatto ad alcune preparazioni culinarie.\nLeggere modificazioni possono notarsi con uova di galline di et\u00e0 avanzata e nel periodo estivo. Conviene consumare e acquistare uova principalmente da allevamenti vicini al punto d'acquisto.\nLe uova di categoria A possono essere ulteriormente classificate in \u00abextra\u00bb o \u00abextra fresche\u00bb solo nei primi 9 giorni dalla data di deposizione, dopodich\u00e9 devono essere riclassificate in categoria A o B a seconda dello stato in cui si trovano e vanno consumate entro quattro settimane dalla deposizione.\nUtilizzo in cucina.\nL'uovo \u00e8 un ingrediente che entra in innumerevoli ricette di dolci, gelati, piatti sapidi grazie alle sue propriet\u00e0 emulsionanti, coagulanti e schiumogene.\nIl tuorlo dell'uovo ha un buon potere emulsionante grazie alla presenza di fosfolipidi che formano complessi lipoproteici con il colesterolo. L'aggiunta di sale o zuccheri aumenta la capacit\u00e0 emulsionante per riduzione dell'acqua extracellulare. Questa propriet\u00e0 \u00e8 importante nella preparazione di salse, maionese e gelati.\nRicco di proteine, l'albume si usa in alcune preparazioni come le meringhe.\nL'uovo \u00e8 protagonista di piatti specifici:\nL'uovo inoltre \u00e8 l'ingrediente principale della maionese, una famosa salsa a base di tuorlo d'uovo, olio, limone e sale, e delle salse da questa derivate. Ci\u00f2 \u00e8 dovuto, oltre che al pregio del gusto dell'uovo, al potere emulsionante del tuorlo, qui rispetto all'olio. L'uovo (intero, o solo tuorlo, o solo albume) entra comunque a far parte importante di molte altre salse e di molte altre preparazioni culinarie, tra le quali la pasta alla carbonara e la \"tartare\", e di numerosi dolci.\nFraseologia.\nL'immagine dell'uovo ricorre in numerosi proverbi e modi di dire della lingua italiana. Eccone alcuni:"}
{"id": "1696393", "revid": "253269", "url": "https://it.wikipedia.org/wiki?curid=1696393", "title": "Rupert Davies", "text": "\u00c8 principalmente noto per aver interpretato il ruolo del commissario Maigret nella serie televisiva britannica \"Maigret\", trasmessa dalla BBC negli anni sessanta, per cui \u00e8 stato premiato con un Premio Bafta.\nBiografia.\nMilitare durante la seconda guerra mondiale, venne catturato e rinchiuso in un campo per prigionieri di guerra tedesco. Durante la prigionia inizi\u00f2 a esercitare il mestiere di attore, intrattenendo i compagni di cella. Dopo la guerra, ottenne molti ruoli in serie televisive di discreto successo, e negli anni sessanta interpret\u00f2 diversi personaggi in film noti, come \"La spia che venne dal freddo\" (1965).\nPartecip\u00f2 anche a molti film horror di fine anni sessanta come \"Il grande inquisitore\" (1968), \"Le amanti di Dracula\" (1968), \"Black Horror - Le messe nere\" (1968), \"La rossa maschera del terrore\" (1969), \"Nero criminale - Le belve sono tra noi\" (1974), ma anche in film di successo come \"Waterloo\" (1970). Rupert Davies mor\u00ec a Londra nel 1976 ed \u00e8 sepolto nel cimitero di Pistyll, nei pressi di Nefyn, in Galles."}
{"id": "1696400", "revid": "767487", "url": "https://it.wikipedia.org/wiki?curid=1696400", "title": "Crash Test 01", "text": "Crash Test 01 \u00e8 l'album di debutto dei Bloom 06, pubblicato il 13 ottobre 2006."}
{"id": "1696405", "revid": "1086846", "url": "https://it.wikipedia.org/wiki?curid=1696405", "title": "Milan Associazione Calcio 1975-1976", "text": "Questa voce raccoglie le informazioni riguardanti il Milan Associazione Calcio nelle competizioni ufficiali della stagione 1975-1976.\nStagione.\nA livello societario la stagione 1975-1976 \u00e8 molto travagliata per il Milan: alla fine della stagione precedente Albino Buticchi, presidente della societ\u00e0, era entrato in contrasto con Gianni Rivera per aver ipotizzato in una dichiarazione uno scambio tra lo stesso Rivera e Claudio Sala. Nel mese di settembre del 1975 Rivera acquisisce da Buticchi la maggioranza del pacchetto azionario della societ\u00e0 milanese e poco prima della fine dell'anno Bruno Pardi ne assume la presidenza. Nel febbraio dell'anno seguente Rivera cede le proprie quote all'imprenditore Vittorio Duina che diventa il nuovo presidente del Milan nel maggio seguente.\nLa stagione agonistica inizia con Gustavo Giagnoni in panchina per le prime 4 partite del girone del primo turno di Coppa Italia, dove il Milan ottiene 3 vittorie (con Perugia, e ) e un pareggio (nell'ultima partita contro il ), chiudendo il raggruppamento al primo posto a 7 punti e qualificandosi cos\u00ec al secondo turno, che si disputer\u00e0 al termine della stagione. Giagnoni dirige i rossoneri anche nei trentaduesimi di finale di Coppa UEFA, dove il Milan passa il turno contro gli inglesi dell'Everton grazie allo 0-0 di Liverpool e la vittoria per 1-0 a Milano, per poi lasciare l'incarico di allenatore. Alla guida tecnica della squadra viene richiamato Nereo Rocco come direttore tecnico insieme a Giovanni Trapattoni, gi\u00e0 secondo di Giagnoni.\nIn campionato il Milan colleziona 8 vittorie, 3 pareggi e 3 sconfitte nel girone d'andata, chiuso al 3\u00ba posto a pari punti con Napoli e . Anche nel girone di ritorno i rossoneri rimangono nelle zone alte della classifica e chiudono la competizione in 3\u00aa posizione con 38 punti alle spalle del Torino e della Juventus. Il piazzamento vale la qualificazione alla Coppa UEFA 1976-1977.\nIn Coppa UEFA, dopo l'Everton nei trentaduesimi di finale, il Milan elimina nei sedicesimi di finale gli irlandesi dell'Athlone Town (0-0 all'andata ad Athlone e 2-1 nel ritorno a Milano) e negli ottavi i sovietici dello Spartak Mosca (vittoria per 4-0 in casa e sconfitta per 2-0 a So\u010di). Nei quarti di finale i rossoneri affrontano i belgi del Club Bruges che passano il turno grazie alla vittoria per 2-0 ottenuta a Bruges (dove viene annullato un gol a Giuseppe Sabatini a fine primo tempo sugli sviluppi di un calcio d'angolo, battuto prima della fine del primo tempo) e alla sconfitta per 2-1 subita a San Siro.\nLa stagione si conclude con le rimanenti gare di Coppa Italia. Dopo la prima partita disputata nel mese di maggio e vinta contro la Sampdoria con in panchina Rocco e Trapattoni, nelle successive gare del mese di giugno Paolo Barison prende il posto di Trapattoni, passato alla Juventus. Il Milan, nel girone B con Sampdoria, Napoli e Fiorentina, ottiene 2 vittorie (con la Sampdoria), 2 pareggi (con la Fiorentina) e 2 sconfitte (con il Napoli) chiudendo a quota 6 punti alle spalle dei partenopei (vincitori del raggruppamento con 9 punti e qualificati per la finale) e dei viola.\nMaglie.\nLa divisa \u00e8 una maglia a strisce verticali della stessa dimensione, rosse e nere, con pantaloncini bianchi e calzettoni neri con risvolto rosso. La divisa di riserva \u00e8 una maglia bianca con colletto e bordi delle maniche rossi e neri, pantaloncini bianchi e calzettoni bianchi con risvolto nero e rosso.\nOrganigramma societario.\nArea direttiva\nArea tecnica\nArea sanitaria"}
{"id": "1696406", "revid": "1602064", "url": "https://it.wikipedia.org/wiki?curid=1696406", "title": "Brazen (Weep)", "text": "Brazen (Weep) \u00e8 il quarto ed ultimo singolo estratto dal secondo album degli Skunk Anansie \"Stoosh\". \u00c8 stato pubblicato nel giugno 1997 ed ha raggiunto l'11\u00aa posizione nel Regno Unito."}
{"id": "1696412", "revid": "32698", "url": "https://it.wikipedia.org/wiki?curid=1696412", "title": "On screen display", "text": ""}
{"id": "1696420", "revid": "1305772", "url": "https://it.wikipedia.org/wiki?curid=1696420", "title": "Rick Allen", "text": "Biografia.\nGli inizi con la band.\nL'avventura con i Def Leppard cominci\u00f2 il 28 novembre 1978, a 15 anni. Allen rispose a un annuncio del gruppo alla ricerca di un nuovo batterista. Nel 1980 la band pubblic\u00f2 il suo primo album \"On Through the Night\".\nL'incidente.\nLa notte del 31 dicembre 1984 nella citt\u00e0 di Sheffield Rick Allen perse il controllo della sua auto mentre si stava recando ad un party di capodanno in compagnia della fidanzata Miriam Barendsen. Un automobilista lo sorpass\u00f2 e ingaggi\u00f2 con lui una sorta di sfida, ostacolandolo e provocandolo a lungo. In un eccesso di rabbia Rick forz\u00f2 un sorpasso non accorgendosi di essere in prossimit\u00e0 di una curva. L'auto usc\u00ec di strada ribaltandosi, abbatt\u00e9 un muro di pietre e fin\u00ec in un campo adiacente. La ragazza riport\u00f2 solo lievi ferite. Allen fu sbalzato fuori dall'abitacolo perch\u00e9 la sua cintura di sicurezza non era fissata correttamente. Fu proprio questa a lesionargli gravemente il braccio sinistro poco sotto la spalla. Un infermiere di passaggio soccorse i due e chiam\u00f2 i soccorsi. In un primo momento i medici riuscirono a riattaccare l'arto al batterista, ma in seguito a un'infezione furono costretti ad amputarlo. Dopo meno di quattro settimane Allen usc\u00ec dall'ospedale e si riun\u00ec al gruppo.\nLa nuova batteria.\nIn collaborazione con gli ingegneri della Simmons, Allen, il cantante Joe Elliott e l'amico batterista Jeff Rich (Status Quo) progettarono un drum set in grado di permettere a Allen di continuare a suonare con un solo braccio. La soluzione fu un drum set ibrido, composto da elementi acustici, elettronici e da pedali che il batterista avrebbe dovuto utilizzare con il piede sinistro, convenzionalmente utilizzato per controllare il charleston. Pedali e pad elettronici riproducevano i suoni di una normale batteria acustica e, dopo un periodo di pratica, Allen fu in grado di riprendersi a tutti gli effetti il suo posto nei Def Leppard. Il suo ritorno su di un palcoscenico dopo l'incidente avvenne nel 1986 al \"Monsters of Rock\" di Donington."}
{"id": "1696425", "revid": "110157", "url": "https://it.wikipedia.org/wiki?curid=1696425", "title": "La valle dell'Eden (romanzo)", "text": "La valle dell'Eden \"(East of Eden)\" \u00e8 un romanzo del vincitore del Premio Nobel per la letteratura John Steinbeck, pubblicato nel settembre 1952.\nSpesso descritta come l'opera pi\u00f9 ambiziosa dell'autore, tratta delle intricate faccende di due famiglie, i Trask e gli Hamilton.\nIl libro era stato originariamente dedicato da Steinbeck ai due figli, Thom e John (allora rispettivamente di 6 e 4 anni). Steinbeck voleva descrivere loro la Salinas Valley molto dettagliatamente: i panorami, i suoni, gli odori, i colori.\nSi dice che la famiglia Hamilton della storia sia stata ispirata dalla vera famiglia di Samuel Hamilton, nonno materno di Steinbeck. Inoltre, un personaggio minore nel romanzo \u00e8 un giovane John Steinbeck.\nSecondo la sua ultima moglie, Elaine, il marito considerava questo libro un requiem per se stesso, la sua storia pi\u00f9 grande. Steinbeck dichiar\u00f2 riguardo al libro: \"Penso che tutto ci\u00f2 che ho scritto \u00e8 stato, in qualche modo, di preparazione a questo.\"\nTrama.\nLa storia \u00e8 ambientata principalmente nella valle di Salinas, in California, tra l'inizio del XX secolo e la fine della prima guerra mondiale, anche se alcuni capitoli sono ambientati nel Connecticut e nel Massachusetts, con rimandi alla Guerra civile americana.\nAll'inizio del libro, prima di introdurre i suoi personaggi, Steinbeck stabilisce attentamente l'ambientazione con una descrizione della Valle di Salinas nella California centrale.\nQuindi descrive la storia dell'agricoltore ed inventore Samuel Hamilton, e di sua moglie Liza, immigrati dall'Irlanda, la loro storia e quella dei loro nove figli su un pezzo di terra sterile. Mentre i bambini di Hamilton iniziano a crescere e ad abbandonare il nido, un ricco estraneo, Adam Trask, acquista il miglior ranch della Valle.\nLa vita di Adam \u00e8 vista in un lungo e intricato flashback. Vediamo la sua infanzia travagliata in una fattoria nel Connecticut e il trattamento brutale che ha subito dal suo fratellastro pi\u00f9 giovane, ma pi\u00f9 forte, Charles. Il padre di Adam e Charles, Cyrus, era un veterano della guerra civile dell'Unione che era stato ferito nella sua prima battaglia e non era tornato in servizio ed era poi diventato consigliere militare a Washington.\nDa giovane, Adam si arruol\u00f2 nell'esercito, quindi si diede al vagabondaggio, per il quale fu anche arrestato, fugg\u00ec dai lavori forzati e rapin\u00f2 un negozio per avere degli abiti con cui non dare nell'occhio. Quando torna alla fattoria - dopo aver chiesto ed ottenuto del denaro da Charles per poter tornare a casa - spedisce i soldi al negoziante che era stato defraudato. Scopre che Cyrus \u00e8 morto e ha lasciato cinquantamila dollari a ognuno dei suoi figli. Tuttavia, Charles \u00e8 roso dal dubbio che suo padre non si sia guadagnato il denaro onestamente.\nUna storia parallela tratta di una ragazza di nome Cathy Ames che cresce in una citt\u00e0 non lontana dalla fattoria di Adam e Charles. Cathy \u00e8 descritta come \"un'anima deforme\"; \u00e8 cattiva e si delizia nell'usare e distruggere gli altri. Una sera lei se ne va via da casa sua dopo averle dato fuoco, uccidendo entrambi i genitori. Diventata l'amante di un magnaccia, quest'ultimo la picchia brutalmente dopo essersi reso conto che lei lo stava usando e l'abbandona moribonda sulla porta di casa di Adam e Charles. Costui capisce subito l'indole della donna, mentre Adam si innamora follemente di lei e la sposa. Comunque, ad insaputa di Adam, Cathy seduce Charles e rimane incinta di due gemelli, non sapendo chi sia il vero padre. Tenta di abortire con un ferro da calza, ma fallisce.\nAdam - appena sposato e neo-ricco - si stabilisce in California nella Valle di Salinas con la moglie Cathy incinta, vicino al ranch degli Hamilton. Cathy non vuole essere madre, n\u00e9 rimanere a vivere in California. Sebbene abbia avvertito Adam di non voler andare in California, e abbia intenzione di andarsene appena sia in grado di farlo, Adam la zittisce dicendo: \"Sciocchezze!\".\nPoco dopo aver dato alla luce due gemelli, fa le valigie e tenta di andarsene. Spara al marito che sta cercando di impedirglielo, colpendolo a una spalla e fugge di casa. Adam si riprende, ma cade in una profonda depressione. Il suo cuoco cantonese Lee, e Samuel, aiutano Adam a crescere i figli Aron e Caleb, chiamati con nomi di personaggi della Bibbia.\nLee, Adam e Samuel hanno lunghi colloqui filosofici, in particolare sulla storia di Caino e Abele, e sulla possibilit\u00e0 di scelta che Dio ha dato all'umanit\u00e0. Lee racconta di come ha scoperto, parlando con i suoi dotti parenti della Chinatown di San Francisco, che il termine ebraico \"timshel\", che assumer\u00e0 un significato decisivo nel romanzo, significa \"tu puoi\", nel senso che l'umanit\u00e0 non \u00e8 n\u00e9 costretta a perseguire la santit\u00e0, n\u00e9 destinata a peccare, bens\u00ec \u00e8 in grado di decidere autonomamente quale cammino intraprendere. \nNel frattempo Cathy \u00e8 diventata una prostituta nel pi\u00f9 rispettabile bordello di Salinas. Ora si chiama \"Kate Albey\" e riesce subdolamente ad ingraziarsi la tenutaria, ad ucciderla, nonch\u00e9 ad ereditare il locale. \u00c8 lei a trasformare la \"casa\" in un luogo sordido in cui si pratica il sadismo.\nDopo la morte, per cause naturali, di Charles, Adam le fa visita per darle una somma di denaro destinatale dal fratello appena deceduto, ma lei lo rifiuta sdegnosamente, mostrando ad Adam delle foto di alcuni \"clienti\", tra i pi\u00f9 rispettati della citt\u00e0.\nI figli di Adam, Aron e Caleb (\"Cal\") - evocanti i biblici Caino ed Abele - crescono ignari dell'attuale situazione della madre. Sono agli antipodi: Aron \u00e8 virtuoso e possiede un forte senso del dovere, Cal \u00e8 ribelle e selvaggio. Sin da ragazzino, Aron conosce una ragazza di nome Abra Bacon, di famiglia benestante, e si innamorano. Nonostante le dicerie che circolano in citt\u00e0, i gemelli non sanno che la loro madre \u00e8 Kate.\nAdam investe tutti i propri risparmi in un\u2019attivit\u00e0 imprenditoriale azzardata, e perde tutto. I due ragazzi, in particolare Aron, sono affranti nel constatare che il loro padre \u00e8 diventato l'oggetto di scherno preferito in citt\u00e0 degli adulti e - quel che pesa loro di pi\u00f9 - dei loro coetanei.\nAlla fine della scuola superiore, Cal decide di darsi all'agricoltura, mentre Aron si iscrive all'Universit\u00e0 di Stanford con l'intenzione di diventare un pastore protestante, con soddisfazione del padre. Cal inizia a girovagare irrequieto per la citt\u00e0 in piena notte e scopre che la madre non \u00e8 morta, come raccontato dal padre, bens\u00ec \u00e8 la tenutaria di una casa di tolleranza. Quando riesce ad incontrarla, lei gli dice malevolmente che loro due sono uguali.\nCal, allora, decide di \"comprarsi l'amore del padre\" mettendosi in affari con il figlio di Samuel, Will. L'obiettivo \u00e8 approfittare dello scoppio della prima guerra mondiale per vendere fagioli, coltivati nella valle di Salinas, alle nazioni europee, bisognose di derrate alimentari. Gli attesi enormi profitti avrebbero permesso, cos\u00ec, un risarcimento del fallimento paterno. Gli affari vanno a gonfie vele e Cal decide di fare un regalo al padre (15.000 dollari) durante la festa per il giorno del ringraziamento.\nNel frattempo Aron ritorna dall'universit\u00e0 per le vacanze. Aron ha deciso di abbandonare gli studi, ma non ha avuto ancora il coraggio di dirlo al padre. Nel timore che Aron possa guastare la festa, Cal decide di giocare d'anticipo e, durante la cena, consegna il denaro al padre, convinto che sar\u00e0 orgoglioso di lui. Al contrario, non solo Adam rifiuta il denaro ma, addirittura lo rimprovera per aver sfruttato contadini ed operai per arricchirsi, e gli intima di restituirlo. Adam ribadisce la sua ammirazione per Aron, dicendo che il denaro \u00e8 nulla a confronto con ci\u00f2 che il pio fratello sta facendo.\nIn un accesso di rabbia misto a gelosia, Cal conduce Aron dalla loro madre, sapendo che quest'ultimo ci sarebbe rimasto malissimo. Infatti, Aron si rende subito conto con chi ha a che fare e si ritrae da lei con disgusto. Distrutta dall'odio nei confronti di se stessa, Kate decide di lasciare tutti i suoi beni ad Aron e si suicida.\nCrollandogli il mondo addosso, Aron si arruola nell'esercito degli Stati Uniti, e parte per l'Europa in guerra. Muore in battaglia e Adam, apprendendo la notizia dall'amico-cuoco Lee, subisce un ictus.\nCal, che aveva iniziato una relazione con l'ex fidanzata idealizzata di Aron, Abra, le chiede di andarsene assieme con lui da qualche parte. Lei, invece, lo persuade a tornare a casa. \nIl romanzo termina con Lee accanto al letto di Adam morente che supplica quest'ultimo di perdonare l'unico figlio che gli \u00e8 rimasto. Adam risponde perdonando Cal senza usare parole, eccetto \"timshel\", dando a Cal la scelta di spezzare il circolo e sconfiggere il peccato.\nTematiche.\nL'opera esplora temi differenti come depravazione, carit\u00e0, amore, la battaglia per essere accettati, quella per la grandezza, la capacit\u00e0 di autodistruzione ma specialmente la colpevolezza e la libert\u00e0. L'autore lega insieme tutti questi argomenti, facendo anche riferimenti e parallelismi al libro della Genesi.\nL'ispirazione per questo romanzo gli venne proprio da quel quarto capitolo, versetti 1-16, che racconta la storia di Caino e Abele. Lo stesso titolo originale, \"East of Eden\", \u00e8 tratto letteralmente dal 16\u00ba verso della Genesi, nell'edizione fatta pubblicare da Re Giacomo I d'Inghilterra. In particolare, il termine \"timshel,\" che in alcune edizioni della \"Bibbia\" \u00e8 indicato come un \"dovere\" dell'uomo, sarebbe in realt\u00e0 la possibilit\u00e0 di \"scegliere\" di dominare il male.\nL'allusione a Caino e Abele \u00e8 ulteriormente confermata dalle iniziali dei due fratelli Trask, Charlie e Adam, cos\u00ec come Caleb e Aaron.\nCi sono per\u00f2 alcune differenze: nella Genesi, infatti, \u00e8 Caino a diventare vagabondo; ne \"La valle dell'Eden\", sar\u00e0 invece Adam a spendere un po' di tempo vagabondando."}
{"id": "1696428", "revid": "83531", "url": "https://it.wikipedia.org/wiki?curid=1696428", "title": "Surtees TS20", "text": "La Surtees TS20 fu una vettura di Formula 1 che venne utilizzata dalla scuderia inglese nella stagione 1978. Progettata da John Surtees e Ken Sears veniva spinta dal motore Ford Cosworth DFV, montato su una monoscocca di alluminio. Dotata di cambio Hewland FGA400 e pneumatici Goodyear, fu l'ultima progettata e creata dal team dell'ex campione del mondo.\nEsord\u00ec nel Gran Premio di Monaco non qualificandosi, guidata da Vittorio Brambilla.\nIl suo miglior risultato fu il sesto posto ottenuto da Brambilla nel GP d'Austria, unico punto iridato conquistato dalla vettura."}
{"id": "1696431", "revid": "1602064", "url": "https://it.wikipedia.org/wiki?curid=1696431", "title": "Charlie Big Potato", "text": "Charlie Big Potato \u00e8 il primo singolo estratto dal terzo album degli Skunk Anansie \"Post Orgasmic Chill\". Il singolo \u00e8 il primo pubblicato con la nuova etichetta discografica, la Virgin Records, nel marzo 1999."}
{"id": "1696435", "revid": "94647", "url": "https://it.wikipedia.org/wiki?curid=1696435", "title": "Responsabilit\u00e0 giuridiche", "text": ""}
{"id": "1696437", "revid": "20654", "url": "https://it.wikipedia.org/wiki?curid=1696437", "title": "Diocesi di Oeiras-Floriano", "text": ""}
{"id": "1696439", "revid": "253269", "url": "https://it.wikipedia.org/wiki?curid=1696439", "title": "Rose Rollins", "text": "Originaria di Yonkers, New York, ora vive a Los Angeles. \nSi \u00e8 unita al cast di \"The L Word\" durante la quarta stagione nel ruolo del soldato Tasha Williams. Inoltre \u00e8 apparsa in \"West Wing - Tutti gli uomini del Presidente\" e \"13 Moons\". Ha anche interpretato Monique nella serie web \"Girltrash!\" su OurChart.com diretto da Angela Robinson. Ha ripreso il suo ruolo di Tasha Williams nella quinta e sesta stagione di \"The L Word\"."}
{"id": "1696440", "revid": "547034", "url": "https://it.wikipedia.org/wiki?curid=1696440", "title": "Secretly", "text": "Secretly \u00e8 il secondo singolo estratto dal terzo album degli Skunk Anansie \"Post Orgasmic Chill\". La canzone \u00e8 stata utilizzata nella colonna sonora del film \"Cruel Intentions\"."}
{"id": "1696441", "revid": "729019", "url": "https://it.wikipedia.org/wiki?curid=1696441", "title": "T\u00ebplyj Stan (metropolitana di Mosca)", "text": "T\u00ebplyj Stan () \u00e8 una stazione della metropolitana di Mosca situata sulla Linea Kalu\u017esko-Ri\u017eskaja. Fu costruita secondo il design con tre arcate sostenute da pilastri e fu inaugurata il 6 novembre 1987 come capolinea temporaneo della linea.\nDato che il ramo Kalu\u017eskij della linea svolta quasi verso ovest, Toplij Stan, diversamente dalle altre sette stazioni del ramo, \u00e8 situata all'angolo con via Profosojuznaja. Sua le mura che le superfici dei pilastri sono ricoperte in piastrelle di ceramica color rosso brillante. Su alcune superfici dei piloni, fu impiegato anche del marmo grigio. Gli architetti della stazione furono N.I. Shumakov, G. Mun e N. Shurygina.\nGli ingressi della stazione si trovano all'incrocio tra via Profsojuznaja e viale Novojasenevskij. Il traffico giornaliero di passeggeri \u00e8 di circa 73.400 persone."}
{"id": "1696442", "revid": "119854809", "url": "https://it.wikipedia.org/wiki?curid=1696442", "title": "Samuel Bellamy", "text": " Fu soprannominato \"Black Sam\" perch\u00e9 non portava la tipica parrucca incipriata alla moda del Settecento, ma lasciava sciolti i suoi lunghi capelli neri, legati solo con un laccio. Nonostante la sua carriera di pirata sia stata assai breve - dur\u00f2 poco pi\u00f9 di un anno - fu tra quelli che maggiormente lasciarono il segno nell'immaginario popolare, riuscendo con il suo equipaggio a catturare ben 53 navi. \nBellamy divenne noto per la misericordia e la generosit\u00e0 verso coloro che catturava durante le incursioni, tanto da essere anche detto \"il Principe dei pirati\": diverse testimonianze narrano che, ogni volta che conquistava una nave, chiedeva di provarla. Se non la riteneva abbastanza veloce, la restituiva al legittimo proprietario e se ne andava per la sua strada. A ogni estemporaneo sbarco per i rifornimenti non risparmiava regalie, doni o offerte in denaro ai pi\u00f9 bisognosi. Mor\u00ec a soli 28 anni.\nBiografia.\nPrimi anni.\nBellamy nacque nella parrocchia di Hittisleigh nel Devonshire, in Inghilterra. Era il minore di sei fratelli nati da Stephen ed Elizabeth Bellamy. La madre mor\u00ec durante il suo parto e fu sepolta lo stesso giorno. Tre settimane dopo, il 18 marzo, il bimbo fu battezzato col nome di Samuel. Divenne marinaio gi\u00e0 da bambino all'et\u00e0 di otto anni. Adolescente, si arruol\u00f2 nella marina inglese, nella quale combatt\u00e9 anche diverse battaglie. Si spos\u00f2 in giovanissima et\u00e0 e part\u00ec a cercar fortuna, lasciando a casa moglie e figlio. Dal Devonshire si trasfer\u00ec a Cape Cod, nel Massachusetts (a quel tempo ancora colonia britannica).\nRagazzo alto, forte, scuro di capelli, ben educato e di aspetto ordinato, scriveva e leggeva molto e vestiva con soprabiti neri. A Eastham Harbor conobbe e s'innamor\u00f2 di una bella ragazza del posto, la quindicenne Maria Hallett, di buona famiglia. Bellamy piaceva ai genitori di Maria, che per\u00f2 ne temevano il temperamento libertario e avventuroso. Per qualche tempo i due giovani vissero insieme fra i pettegolezzi della gente, ma, quando la ragazza dette alla luce un bimbo (che mor\u00ec subito dopo), scoppi\u00f2 lo scandalo; Bellamy per evitare il carcere dovette fuggire, ma non senza aver promesso alla sua amata di tornare da lei con \"la pi\u00f9 bella nave del mondo\".\nPirateria.\nLasciata Cape Cod, Bellamy si spost\u00f2 pi\u00f9 a sud insieme al suo amico Paul Williams, con l'idea di recuperare i tesori dei galeoni spagnoli affondati davanti alle coste della Florida. La spedizione non ebbe grande successo: tra la necessit\u00e0 di sopravvivere e la voglia di avventura, i due uomini entrarono nell'equipaggio della nave pirata Mary Anne (o Marianne), comandata dal famoso Benjamin Hornigold, in precedenza corsaro inglese agli ordini di Sua Maest\u00e0 britannica. Il Capitano Hornigold - per un periodo insieme a Edward Teach (passato alla storia come Barbanera) - scorrazzava con successo nei Caraibi ed era noto per essere meno cruento di molti degli altri pirati: generoso, leale, e a suo modo coerente, attaccava solo navi francesi e spagnole. Nell'estate del 1719 la nave di Hornigold urt\u00f2 una barriera corallina e l'intero equipaggio venne dato per disperso. Secondo altre fonti l'equipaggio si era ammutinato perch\u00e9, contro il volere del capitano, intendeva assalire una nave britannica. Comunque sia andata, Hornigold decise di chiedere il perdono al governatore delle Bahamas (che, malgrado fosse un pirata, lo ammirava e stimava) e si ritir\u00f2.\nIl giovane Bellamy non si lasci\u00f2 sfuggire l'occasione: riapprest\u00f2 la Mary Anne e con un nuovo equipaggio sostitu\u00ec Hornigold al comando della nave. Poco dopo cattur\u00f2 una seconda nave, il Sultana. Assegn\u00f2, allora, il comando della Mary Anne all'ormai inseparabile Paul Williams e fece del Sultana la sua nave ammiraglia. Cominci\u00f2 cos\u00ec - sia nell'Atlantico che nei Caraibi - un periodo di grandi abbordaggi e vittorie per Bellamy e per quella che ormai stava diventando una vera e propria flotta di pirati al suo comando. In poco tempo la fama di Black Sam crebbe e si diffuse ovunque.\nLa pi\u00f9 spettacolare cattura avvenne nella primavera del 1717, quando Bellamy e il suo equipaggio, dopo un inseguimento di tre giorni, intercettarono, abbordarono e conquistarono la \"Whydah Gally\", diretta all'isola di Giamaica: si trattava di una splendida nave di 300 tonnellate di stazza che, viaggiando sulla rotta degli schiavi, aveva appena terminato la seconda tappa per il carico di ori e pietre preziose. Black Sam non avrebbe mai immaginato di poter entrare in possesso in un sol colpo di tanta ricchezza e insieme ai suoi, visto l'insperato grande bottino, valut\u00f2 all'istante la possibilit\u00e0 di ritirarsi dalla pirateria. Fedele alla sua reputazione di pirata generoso, Bellamy concesse in dono al capitano e all'equipaggio del Whydah Gally la sua ammiraglia, il Sultana, facendo dell'enorme Whydah Gally la sua nuova ammiraglia.\nDestino o disgrazia?\nLe sue armi preferite erano quattro pistole che teneva sotto la fascia, due dietro la schiena e due pi\u00f9 piccole davanti. Il suo equipaggio - in cui aveva voluto decine di neri e molti nativi del Nuovo Mondo, tutti ex-schiavi a cui aveva ridato la libert\u00e0 - gli era molto affezionato e lo chiamava a volte \"Pirata Robin Hood\". Ottimo stratega, riusciva a coordinare gli attacchi senza arrecare danni alle navi. Il \"Pirata gentile\" probabilmente pensava, a soli 29 anni, con poco pi\u00f9 di un anno di strabiliante carriera piratesca alle spalle, con un'immensa fortuna accumulata e soprattutto con l'amore della sua Maria, che lo attendeva a terra, di ritirarsi per sempre e vivere una vita in pace, e lo stesso sogno era condiviso dal suo affezionato equipaggio.\nCon la nuova nave cominci\u00f2 a fare rotta verso nord, verso le coste del New England, per raggiungere l'amata Maria, quando fu sorpreso da un devastante uragano nei pressi di Wellfleet, in Massachusetts. Forti venti e improvvise tempeste marittime, spesso molto violente, interessavano sporadicamente quest'area della costa nord-orientale del continente americano. Nel tardo pomeriggio del 26 aprile, quando ormai erano nelle vicinanze di Cape Cod, le navi di Bellamy vennero avvolte all'improvviso da una fittissima nebbia, subito seguita da rabbiose raffiche di vento, onde gigantesche e un diluvio d'acqua. Le navi, in balia di un oceano impazzito, si persero di vista e naufragarono. \nAll'alba Paul Williams, prima di esser catturato, della grande nave ammiraglia riusc\u00ec a notare solo alcuni resti galleggianti. Dal disastro sopravvissero soltanto due uomini sui 146 di equipaggio della \"Whydah\" e nove in totale su tutta la flotta di Bellamy. Dei nove uomini scampati, sei furono catturati e in seguito giustiziati a Boston, uno fu ridotto in schiavit\u00f9 e due riuscirono a far perdere le loro tracce. \nUno di questi due, il gallese Thomas Davis, anni dopo lasci\u00f2 testimonianza del naufragio. Davis in realt\u00e0 non era un pirata. Si era imbarcato in qualit\u00e0 di falegname sulla nave mercantile San Michele, quando Bellamy la cattur\u00f2. Sulle navi di allora, realizzate in gran parte in legno, un falegname era preziosissimo e Black Sam lo volle con s\u00e9, promettendogli di liberarlo non appena trovato un sostituto. Finito anch'egli in una prigione di Boston con l'accusa di pirateria, grazie a testimonianze di conoscenti e in particolare del suo precedente datore di lavoro, secondo i quali era un bravo lavoratore e un ragazzo di buona educazione e di famiglia religiosa, Davis nel processo ottenne il verdetto di non colpevolezza.\nRitrovamento.\nNel 1984, dopo circa 300 anni di oblio, la storia di Samuel Bellamy torn\u00f2 a essere raccontata a seguito del ritrovamento del relitto della \"Whydah\". Al momento dell'affondamento l'ammiraglia di Bellamy era la pi\u00f9 grande nave mai catturata. Il suo carico includeva grandi quantitativi di avorio, oro, argento, preziosi e 30.000 sterline. La scoperta del relitto e del relativo tesoro venne resa pubblica nel luglio 1984. L'esplorazione e il recupero furono condotte dall'\"\u00e9quipe\" di Barry Clifford che, successivamente, fond\u00f2 il \"Museo Samuel Bellamy\" sulle rive del Provincetown, in Massachusetts, poco distante dal luogo dell'affondamento. \nIl museo ospita gran parte degli oggetti ritrovati in fondo al mare, compresa la \"Flangia di bordo\" di Bellamy. La flangia era un simbolo di autorit\u00e0 e fu ritrovata non presso gli alloggi di Black Sam, come generalmente usavano i capitani pirati, ma vicino a quelli dell'equipaggio, contribuendo ad alimentare la leggenda del pirata popolare, anarchico e libertario \"ante litteram\". Vero \u00e8 che Bellamy - che le fonti riportano avventuriero idealista, passionale e di animo gentile - era anche un apprezzato poeta, filosofo e pensatore.\nNel 2000, nel 2005 e nel 2006 l\"'\u00e9quipe\" di Clifford ha eseguito ulteriori rilevazioni, recuperando altre venticinquemila libbre di materiale, oltre a 15 cannoni. Nel 2011-2012 sono previste altre immersioni: si ritiene che sotto la sabbia, sparsi nella zona dell'affondamento, si possano celare ulteriori preziosi reperti. Nel febbraio 2018 \u00e8 stata ritrovata una fossa comune, contenente pi\u00f9 di 100 corpi, presumibilmente ci\u00f2 che resta dell'equipaggio della Whydah Gally. Delle ossa trovate vicino a una pistola identificata come quella di Black Sam furono oggetto di studi genetici, tramite il DNA di un discendente maschio vivente del pirata, che per\u00f2 hanno dato esito negativo.\nNel febbraio 2021, viene annunciato che altre sei ossa di pirati sono state scoperte in degli ammassi di detriti e saranno testate per le corrispondenze del DNA una volta estratte."}
{"id": "1696446", "revid": "36426", "url": "https://it.wikipedia.org/wiki?curid=1696446", "title": "Ex-Convento di Sant'Orsola", "text": ""}
{"id": "1696448", "revid": "287204", "url": "https://it.wikipedia.org/wiki?curid=1696448", "title": "Ariosoma balearicum", "text": "Ariosoma balearicum, conosciuto come grongo delle Baleari, \u00e8 una specie di pesce anguilliforme della famiglia Congridae.\nHabitat e distribuzione.\nNonostante il nome derivi dall'area delle isole Baleari, questa specie di grongo \u00e8 reperibile nell'Oceano Atlantico orientale, dal sud del Portogallo fino all'Angola, nel Mar Mediterraneo, nell'Oceano Atlantico occidentale dalla Carolina del Nord fino al Golfo del Messico, nell'Oceano Indiano occidentale e nel Mar Rosso, su fondali mobili, tipicamente sabbiosi, fino a oltre 700 metri di profondit\u00e0.\nDescrizione.\nCorpo di forma allungata, tipica degli anguilliformi, di colore grigio-bruno, bocca piccola. Pinne pelviche assenti, pinna dorsale lungo tutto il corpo che inizia in corrispondenza delle pinne pettorali. Pinna dorsale e pinna anale con bordature nere. Fino a 50 centimetri.\nComportamento.\n\u00c8 una specie tipicamente notturna, spesso reperibile infossata nella sabbia.\nAlimentazione.\nSi nutre di altri pesci e di crostacei."}
{"id": "1696449", "revid": "93556", "url": "https://it.wikipedia.org/wiki?curid=1696449", "title": "Vidya Balan", "text": "Biografia.\nHa iniziato la sua carriera recitando in alcuni video musicali, spot pubblicitari e soap opera.\nAl cinema ha debuttato con un film in bengali, Bhalo Theko, nel 2003.\nBollywood le ha aperto le porte con la pellicola Parineeta, nel 2005.\nHa fatto una apparizione speciale in Om Shanti Om."}
{"id": "1696454", "revid": "29244", "url": "https://it.wikipedia.org/wiki?curid=1696454", "title": "Grongo delle Baleari", "text": ""}
{"id": "1696461", "revid": "1602064", "url": "https://it.wikipedia.org/wiki?curid=1696461", "title": "Lately", "text": "Lately \u00e8 il terzo singolo estratto dal terzo album degli Skunk Anansie \"Post Orgasmic Chill\". \u00c8 stato pubblicato nell'agosto del 1999."}
{"id": "1696465", "revid": "15195626", "url": "https://it.wikipedia.org/wiki?curid=1696465", "title": "Fonte dell'Ovo", "text": ""}
{"id": "1696469", "revid": "1699816", "url": "https://it.wikipedia.org/wiki?curid=1696469", "title": "You'll Follow Me Down", "text": "You'll Follow Me Down \u00e8 il quarto ed ultimo singolo estratto dal terzo album degli Skunk Anansie \"Post Orgasmic Chill\". \u00c8 stato pubblicato nell'ottobre del 1999."}
{"id": "1696470", "revid": "287204", "url": "https://it.wikipedia.org/wiki?curid=1696470", "title": "Sottoprefettura di Hidaka", "text": "La \u00e8 una sottoprefettura della prefettura di Hokkaid\u014d, Giappone. Ha un'area di 4.811,91 chilometri quadrati e una popolazione di 82.281 abitanti al 2005. \u00c8 stata fondata nel 1897.\nGeografia fisica.\nCitt\u00e0.\nNella sottoprefettura non si trovano citt\u00e0"}
{"id": "1696474", "revid": "122964978", "url": "https://it.wikipedia.org/wiki?curid=1696474", "title": "Surtees TS19", "text": "La Surtees TS19 \u00e8 una vettura di Formula 1 che venne utilizzata dalla scuderia inglese nelle stagioni 1976, 1977 e 1978.\nDescrizione.\nProgettata da John Surtees e Ken Sears, veniva spinta dal motore Ford Cosworth, montato su una monoscocca di alluminio, dotata di cambio Hewland FGA400 e pneumatici Goodyear fu capace di buoni risultati.\nEsord\u00ec nel Gran Premio del Sud Africa con un undicesimo posto, guidata da Brett Lunger. Il 1 agosto 1976 la vettura con alla guida Lunger fu coinvolta al Nurburgring in un incidente con la Ferrari di Niki Lauda.\nNel 1976 ottenne un quarto posto (in Giappone) e due quinti con Alan Jones. L'australiano giunse secondo nella Race of Champions dello stesso anno. Nel 1977 ottenne un quarto, un quinto e un sesto posto, tutti con Vittorio Brambilla. Nel 1978, ormai poco competitiva, venne schierata nella prima parte dell stagione. Una TS19 venne usata dal team privato \"Norev Racing\", con Henri Pescarolo, per nove gare nel corso della stagione 1976."}
{"id": "1696481", "revid": "1543377", "url": "https://it.wikipedia.org/wiki?curid=1696481", "title": "Alekseevskaja (metropolitana di Mosca)", "text": "Alekseevskaja () \u00e8 una stazione della Metropolitana di Mosca, situata sulla Linea Kalu\u017esko-Ri\u017eskaja. Fu disegnata da S.\u00a0M.\u00a0Kravets, Yu.\u00a0A.\u00a0Kolesnikova e G.\u00a0E.\u00a0Golubev e fu inaugurata il 1\u00ba maggio 1958.\nIn origine la stazione doveva essere decorata come le altre stazioni precedenti, ma il design fu poi modificato dall'opposizione di Nikita Chru\u0161\u010d\u00ebv agli elementi decorativi non necessari. Di conseguenza, Alekseevskaja presenta linee sorprendentemente pulite per una stazione costruita negli anni cinquanta. I suoi pilastri ottagonali sono in marmo bianco con strisce versi, e gli archi, il soffitto e le griglie di ventilazione sono dipinte di bianco. La luce proviene da eleganti lampadari.\nL'ingresso della stazione \u00e8 situato sul lato est di Prospekt Mira, tra le vie Staroaleksejevskaja (Vecchia Alekseevskaja) e Novoaleksejevskaja (Nuova Alekseevskaja)."}
{"id": "1696488", "revid": "121838254", "url": "https://it.wikipedia.org/wiki?curid=1696488", "title": "Numai", "text": "I Numai sono un'antica famiglia nobile della citt\u00e0 di Forl\u00ec.\nGi\u00e0 nel 1258 \u00e8 ricordato un Guglielmo Numai, mentre consta che nel 1293 una via di Forl\u00ec prendesse nome da un Giuliano Numai.\nNella vita cittadina, i Numai furono molto attivi, scontrandosi spesso con un'altra nobile e potente famiglia, quella dei Morattini.\nDella famiglia, si possono ricordare:\nL'ultimo conte, Giuseppe Numai, fu mazziniano e garibaldino. Spos\u00f2 -stile Anita Garibaldi, cio\u00e8\u00a8 con passaggio e fuga - una Catherina Reinhart o Reinach, di Francoforte, con la quale ebbe poi intorno \nagli anni 1830 una piantagione in Louisiana e due figli, un maschio, successivamente deceduto per malattia in giovane et\u00e0, e una femmina - Camilla.\n\u00c8 probabile la sua partecipazione alla difesa della Repubblica romana nel 1848, nelle file della Legione Romagnola. Dopo il 1859 fu riconosciuto come veterano del Regio Esercito e si trasfer\u00ec a Torino.\nLa figlia Camilla, uscita dallo stesso Collegio in cui era presente una giovane di casa Savoia, fu fatta sposare a un tal Magnani, pubblico impiegato assai pi\u00f9 anziano. Le morirono per difterite et similia quasi tutti i figli, mentre lei sopravviveva insegnando alle figlie della piccola aristocrazia e buona borghesia torinese quanto appreso nel collegio esclusivo di cui sopra: ricamo, musica, belle maniere, ecc\nL'unica figlia sopravvissuta, Angiola Giulia, spos\u00f2 l'ebanista e scultore Giacomo Cometti da cui ebbe due figli, di nuovo un maschio morto a 24 anni nel 1934, e una femmina, Paola, il cui figlio - Angelo Michelsons (1953-2014) - era l'unico discendente della famiglia Numai.\nLa famiglia ha lasciato alcune tracce architettoniche:\nMa in particolare Luffo Numai ha voluto far erigere, per s\u00e9 e la moglie, Caterina Paulucci, nella Basilica di San Pellegrino Laziosi, un pregevole monumento funebre, rilievo opera di Tommaso Fiamberti e Giovanni Ricci (1502)."}
{"id": "1696495", "revid": "92723", "url": "https://it.wikipedia.org/wiki?curid=1696495", "title": "Diocesi di Floriano", "text": "La diocesi di Floriano (in latino: \"Dioecesis Florianensis\") \u00e8 una sede della Chiesa cattolica in Brasile suffraganea dell'arcidiocesi di Teresina appartenente alla regione ecclesiastica Nordeste 4. Nel 2019 contava 163.000 battezzati su 204.000 abitanti. \u00c8 retta dal vescovo Edivalter Andrade.\nTerritorio.\nLa diocesi comprende 23 comuni dello stato brasiliano di Piau\u00ed: Ant\u00f4nio Almeida, Baixa Grande do Ribeiro, Bertol\u00ednia, Canavieira, Col\u00f4nia do Gurgu\u00e9ia, Eliseu Martins, Flores do Piau\u00ed, Floriano, Guadalupe, Itaueira, Jerumenha, Landri Sales, Manoel Em\u00eddio, Marcos Parente, Nazar\u00e9 do Piau\u00ed, Pavussu, Porto Alegre do Piau\u00ed, Ribeiro Gon\u00e7alves, Rio Grande do Piau\u00ed, S\u00e3o Francisco do Piau\u00ed, S\u00e3o Jos\u00e9 do Peixe, Sebasti\u00e3o Leal e Uru\u00e7u\u00ed.\nSede vescovile \u00e8 la citt\u00e0 di Floriano, dove si trova la cattedrale di San Pietro d'Alcantara.\nIl territorio si estende su 48.559\u00a0km\u00b2 ed \u00e8 suddiviso in 29 parrocchie.\nStoria.\nLa diocesi \u00e8 stata eretta il 27 febbraio 2008 con la bolla \"Brasiliensium fidelium\" di papa Benedetto XVI, in seguito alla divisione della diocesi di Oeiras-Floriano, da cui ha tratto origine anche la diocesi di Oeiras.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2019 su una popolazione di 204.000 persone contava 163.000 battezzati, corrispondenti al 79,9% del totale."}
{"id": "1696504", "revid": "135224", "url": "https://it.wikipedia.org/wiki?curid=1696504", "title": "Vila Rica do Ouro Preto", "text": ""}
{"id": "1696508", "revid": "810736", "url": "https://it.wikipedia.org/wiki?curid=1696508", "title": "Safety Management System", "text": "Un Safety Management System o SMS (in lingua italiana il termine \u00e8 talora tradotto come sistema di gestione della sicurezza o SGS) \u00e8 il processo di gestione dei rischi all'interno di un'entit\u00e0 complessa; quale sistema di gestione, esso determina, pianifica e misura le prestazioni per il raggiungimento degli obiettivi prefissati.\nAmbiti di applicazione.\nUn Safety Management System pu\u00f2 essere definito, in maniera volontaria o cogente, nelle organizzazioni complesse quali impianti industriali e di produzione energetica, aeroporti, compagnie di volo o di navigazione, unit\u00e0 navali o imprese ferroviarie.\nSettore navale.\nIn campo navale l'SMS permette ad una societ\u00e0 di navigazione di operare in ottemperanza alla propria politica di sicurezza e protezione dell'ambiente, in rispetto al \"International Safety Management\" (ISM) codice adottato dall'IMO con risoluzione A.741.\nTale codice, di valenza internazionale, ha per scopo la gestione della sicurezza delle operazioni navali e la prevenzione dell'inquinamento. Il Safety Management System \u00e8 un sistema di gestione per migliorare la sicurezza a bordo delle navi e prevenire l'inquinamento dell'ambiente attraverso controlli da parte del personale di bordo, del personale di terra e di ispettori terzi.\nL'SMS viene redatto in documenti che poi devono essere controllati durante l'attuazione delle procedure in essi previste. Tali documenti devono essere disponibili sia nella sede della compagnia marittima che sulle navi. Il documento utilizzato per descrivere e implementare il sistema gestione sicurezza \u00e8 denominato \"Manuale Gestione Sicurezza\".\nL'accertamento se le attivit\u00e0 previste dall'SMS ed i relativi risultati soddisfano le disposizioni pianificate e se queste disposizioni vengono applicate efficacemente e sono adatte per il raggiungimento degli obiettivi \u00e8 emanato all'Autorita Marittima di bandiera o a un'organizzazione autorizzata per mezzo di un audit, da parte di una persona indipendente.\nA ogni nave che soddisfi le norme dell'ISM code viene rilasciato dall'amministrazione un certificato di gestione della sicurezza (Safety Management Certificate - SMC) e a ogni compagnia marittima, viene rilasciato un documento di conformit\u00e0 (\"document of compliance\") con validit\u00e0 quinquennale\nIl comandante \u00e8 responsabile dell'applicazione del Sistema a bordo. Inoltre ha l'autorit\u00e0 e la responsabilit\u00e0 di prendere decisioni, relativamente alla sicurezza ed alla protezione ambientale, che possono non tener conto di quanto stabilito dalla compagnia e di richiedere assistenza alla stessa quando necessario.\nSettore aeronautico.\nLe organizzazioni internazionali del settore aeronautico, in primis l'ICAO quindi la IATA, e per l'Europa l'EASA, hanno emanato e mantengono aggiornati appositi regolamenti per definire i requisiti tecnici e le procedure amministrative relative:\nSettore ferroviario.\nLa materia, pur coordinata dall'Union internationale des chemins de fer (UIC - \"Unione Internazionale delle Ferrovie\") non trova applicazione uniforme in tutti i Paesi, a causa della natura inizialmente locale che distingue il trasporto su ferro da quelli marittimo e aeronautico.\nIn Europa, ad esempio, l'istituzione di sistemi per la gestione della sicurezza fu introdotta con l'istituzione dell'Agenzia ferroviaria europea (ERA - \"European Railway Agency\") la quale ha definito un quadro normativo nell'ambito del quale in ciascuno dei paesi europei sono rilasciate alle imprese ferroviarie idonei \"certificati di sicurezza\", che attestano l'adozione e il mantenimento di un sistema di gestione della sicurezza."}
{"id": "1696509", "revid": "1825453", "url": "https://it.wikipedia.org/wiki?curid=1696509", "title": "Terza Divisione", "text": "La Terza Divisione fu il terzo livello del campionato di calcio italiano, il superiore fra quelli regionali. Fu istituito nel 1921 nell'ambito della C.C.I., e poi passato sotto le insegne della F.I.G.C. nel 1922. Dopo il 1926 venne progressivamente degradata fino a scomparire nel 1935.\nStruttura.\nEra strutturata in campionati regionali \nSebbene una Terza Divisione fosse apparsa come detto nella CCI gi\u00e0 nel 1921, secondo il disposto del Compromesso Colombo del 1922 la Terza Divisione della FIGC fu concepita in maniera diversa, essendo volta a succedere al soppresso campionato di Promozione. I campionati regionali si disputarono sia al Nord che al Sud, ma al Nord la situazione era pi\u00f9 stabile. Per quanto riguarda i campionati del Nord, nella stagione 1922-1923 era previsto che i campioni regionali non avrebbero conseguito la promozione diretta ma avrebbero dovuto battere in uno spareggio interdivisionale una compagine di Seconda Divisione per sottrarle il posto; inoltre, i campioni del Veneto e della Venezia Giulia avrebbero dovuto spareggiare tra loro per accedere agli spareggi interdivisionali. Nella stagione 1923-1924 fu garantita la promozione diretta per le squadre campioni regionali, anche quelli del Veneto e della Venezia Giulia che inizialmente avrebbero dovuto spareggiare tra loro ma poi in seguito furono ammessi entrambi d'ufficio in Seconda Divisione in seguito al suo allargamento da 36 a 40 squadre con i tre posti rimanenti messi in palio da spareggi tra le sei terzultime classificate di Seconda Divisione e sei societ\u00e0 giuliane. Nella stagione 1924-1925 fu ufficialmente abolito lo spareggio tra Veneto e Venezia Giulia e tutti i sette campioni regionali ottennero la promozione in Seconda Divisione.\nAll'inizio della stagione 1925-1926 la Lega Nord e la Lega Sud furono scisse in una Lega delle societ\u00e0 maggiori (di Prima e Seconda Divisione) e in una Lega delle Societ\u00e0 Minori (di Terza e Quarta Divisione). La Lega Nord delle Societ\u00e0 minori aveva sede a Genova, la Lega Sud delle Societ\u00e0 minori aveva sede a Napoli. La Lega Nord delle Societ\u00e0 minori introdusse le retrocessioni in Quarta Divisione (che successivamente furono abolite dalla Carta di Viareggio) e gest\u00ec direttamente le finali interregionali tra i vincitori dei 24 gironi eliminatori organizzati dai Comitati Regionali. Le migliori due classificate di ogni girone interregionale sarebbero state promosse in Seconda Divisione, per un totale quindi di otto promozioni in palio. La Lega Sud delle societ\u00e0 minori non organizz\u00f2 le finali interregionali a causa dello stato di vera e propria rissa in cui era caduta fra le sue componenti romane e napoletane, con tanto di duello all'ultimo sangue.\nCon la Carta di Viareggio (2 agosto 1926) la Lega Nord delle Societ\u00e0 Minori fu sostituita dal Direttorio Divisioni Inferiori Nord mentre la Lega Sud delle Societ\u00e0 Minori fu sostituita dal Direttorio Divisioni Inferiori Sud; a entrambi i Direttori fu affidata la gestione della Seconda Divisione e delle finali interregionali di Terza (che tuttavia di fatto si disputarono solo al Nord). La promozione in Seconda Divisione era prevista solo per i vincitori dei gironi finali, anche se i continui allargamenti dei quadri del livello superiore comportarono numerosi ripescaggi. \nLe ultime edizioni.\nNel 1930-1931 la Seconda Divisione fu declassata a campionato regionale e anche in Terza Divisione, non essendo pi\u00f9 il massimo livello regionale, furono aboliti i gironi finali interregionali gestiti dall'ente di categoria superiore diventando un campionato prettamente regionale completamente gestito dai Direttori Regionali. La manifestazione venne a questo punto a porsi nella condizione e posizione della vecchia Terza Categoria e della successiva Quarta Divisione, delle quali assunse i principali tratti regolamentari tra cui quello di non essere pi\u00f9 un campionato di merito, ma solo di prova. Al contempo il torneo si fuse col settore giovanile, accogliendo le squadre degli Allievi di Divisione Nazionale e delle Riserve di Prima Divisione.\nDal 1935 non si disput\u00f2 pi\u00f9 perch\u00e9 cambi\u00f2 nome in Seconda Divisione essendo stata ridenominata e trasformata la Prima Divisione in Serie C e la Seconda Divisione in Prima."}
{"id": "1696510", "revid": "287204", "url": "https://it.wikipedia.org/wiki?curid=1696510", "title": "Regione Metropolitana di San Paolo", "text": "La regione metropolitana di San Paolo \u00e8 l'area metropolitana di San Paolo nello Stato di San Paolo in Brasile. Approssimativamente un brasiliano su dieci vive qui. La regione \u00e8 fra i primi agglomerati urbani del mondo.\nComuni.\nLa regione comprende 39 comuni:\nNote.\nI dati sono forniti dal IBGE e sono relativi all'anno 2007."}
{"id": "1696511", "revid": "88740", "url": "https://it.wikipedia.org/wiki?curid=1696511", "title": "Jean Richard", "text": "Biografia.\nDiplomato nel 1947 al Conservatoire national sup\u00e9rieur d'art dramatique, partecip\u00f2 ad oltre ottanta film, ed \u00e8 rimasto famoso per il ruolo del commissario Maigret nella serie televisiva \"Les enqu\u00eates du commissaire Maigret\", andata in onda per oltre vent'anni su ORTF e, successivamente, su Antenne 2. \nNegli anni '50 partecip\u00f2 a dei gala organizzati dal circo Medrano, poi fond\u00f2 negli anni 1957-1958 il suo \"Circo Jean Richard\", grazie ad una collaborazione con le famiglie circensi Gr\u00fcss e Jeannet. Il 29 gennaio 1972 acquist\u00f2 il circo Pinder che affid\u00f2 a suo figlio nel 1978. Per finanziare i suoi progetti, accett\u00f2 di girare numerosi film, non sempre accolti da un successo di pubblico, ma recit\u00f2 anche a teatro.\nNegli anni 1962, 1965 e 1972, recit\u00f2 assieme a Georges Gu\u00e9tary in operette firmate da Marcel Achard (1962 - \"La Polka des lampions\"), Charles Aznavour (1965 - \"Monsieur Carnaval\") e Fran\u00e7oise Dorin (1972 - \"Monsieur Pompadour\").\n\u00c8 morto di cancro nel 2001."}
{"id": "1696515", "revid": "287204", "url": "https://it.wikipedia.org/wiki?curid=1696515", "title": "Ludi capitolini", "text": "Ludi Capitolini o \"Ludi magni\" furono giochi con scadenza annuale con ogni probabilit\u00e0 istituiti a Roma da Furio Camillo, per celebrare la vittoria e la reazione contro gli invasori Galli. Celebre la loro cacciata dal Campidoglio nel 389 a.C.\nTali ludi venivano festeggiati per le idi di ottobre, verso il 15 del mese.\nLe gare comprendevano giochi di forza fisica, corse, ed esercizi musicali. Da Domiziano, nell'86 invece assunsero termini quadriennali, inglobando gare ippiche e poetiche. Com'era uso dei romani, anche durante tali manifestazioni venivano distribuite prebende e doni ai popolani pi\u00f9 bisognosi. Esiste per\u00f2 anche una leggenda che vede attribuire a Romolo la nascita dei ludi."}
{"id": "1696517", "revid": "729019", "url": "https://it.wikipedia.org/wiki?curid=1696517", "title": "Motomondiale 1982", "text": "La stagione 1982 \u00e8 stata la trentaquattresima del Motomondiale anche in questa stagione, come gi\u00e0 nella precedente, i gran premi furono 14, ma solo in Olanda si disputarono le gare di tutte le classi.\nIl contesto.\nNessuna modifica venne introdotta in merito ai punteggi e anche i gran premi restarono quelli dell'anno precedente, solamente con alcuni cambi di date e di circuito: il Gran Premio motociclistico di Francia torn\u00f2 a essere disputato al circuito di Nogaro, quello d'Italia si disput\u00f2 a Misano Adriatico e quello di San Marino al Mugello.\nL'italiano Franco Uncini, sulla Suzuki del team Gallina, conquist\u00f2 il titolo mondiale della 500: bisogner\u00e0 attendere il 2001 per rivedere un altro italiano iridato nella classe regina. Kenny Roberts, alle prese con la nuova Yamaha OW61 da sviluppare, fu solo quarto, preceduto da Freddie Spencer, che con la nuova Honda NS500 3 cilindri due tempi conquist\u00f2 due vittorie (le prime per la Honda in 500 dalla stagione 1967).\nIn 350 Anton Mang riusc\u00ec a difendere il titolo, nonostante una sola vittoria: diventer\u00e0 l'ultimo campione di questa classe, soppressa a fine stagione. Situazione rovesciata in 250, dove il tedesco dovr\u00e0 soccombere al privato francese Jean-Louis Tournadre, vincitore di un solo GP (quello di casa, boicottato dai piloti ufficiali per la pericolosit\u00e0 del circuito di Nogaro). Tournadre fu il primo francese campione del mondo (se si esclude Patrick Pons, iridato della 750 nel 1979). In 125, undicesimo titolo per \u00c1ngel Nieto, in sella alla Garelli (che altro non era se non la Minarelli dell'anno precedente ora sotto le insegne della Casa lombarda). In 50, vittoria per Stefan D\u00f6rflinger e la Kreidler sulla Garelli di Eugenio Lazzarini.\nNei sidecar vinse il tedesco Werner Schw\u00e4rzel, con un telaio Seymaz motorizzato Yamaha: per la terza volta nella storia (dopo il 1977 e il 1979), il campione non vinse neanche un GP. Va segnalata anche la morte, sul circuito di Imatra, del campione del Mondo 1980 Jock Taylor, schiantatosi su un palo a causa di un testacoda sotto la pioggia.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11&gt;\n!width=5%|Punti\nLe classi.\nClasse 500.\nLa novit\u00e0 stagionale fu che praticamente tutte le case motociclistiche tornarono ad essere presenti con propri team interni: torn\u00f2 anche la Suzuki che schier\u00f2 Randy Mamola e Virginio Ferrari. Restarono comunque alcune moto ufficiali affidate a team esterni come, sempre per Suzuki, quella di Franco Uncini gestita dal Team Gallina. Stessa cosa fece anche Yamaha seguendo anche le moto destinate a Barry Sheene, Marc Fontan e Graeme Crosby oltre che la principale affidata a Kenny Roberts.\nIl titolo fu di Uncini (ne ottenne la matematica certezza gi\u00e0 in Svezia) che precedette Crosby e Freddie Spencer sulla Honda ufficiale.Come gi\u00e0 l'anno precedente l'unica casa giapponese che non riusc\u00ec ad ottenere risultati di rilievo fu la Kawasaki che dovette accontentarsi del nono posto ottenuto da Kork Ballington; sia la casa che il pilota annunciarono peraltro il loro ritiro al termine della stagione. Non molto meglio and\u00f2 anche al detentore del titolo 1981, Marco Lucchinelli, che passato dalla Suzuki alla Honda non and\u00f2 oltre l'ottavo posto in classifica.\nIn occasione del Gran Premio motociclistico di Francia buona parte dei piloti si sono rifiutati di prendere la partenza avendo giudicato inadeguato il Circuito di Nogaro su cui si svolse la prova.\nLa gara disputatasi in Olanda venne avversata dal maltempo e si disput\u00f2 su due manche con il risultato finale stabilito dalla somma dei tempi.\nCon la sua prima vittoria ottenuta nel Gran Premio motociclistico del Belgio, Freddie Spencer a 20 anni e 196 giorni divenne il pi\u00f9 giovane vincitore nella storia della classe e tale record rest\u00f2 imbattuto fino all'abolizione della classe stessa.\nIn occasione del Gran Premio motociclistico di Gran Bretagna si vide anche in gara per l'ultima volta la Honda NR 500, guidata da Ron Haslam: fu questa l'ultima presenza per una moto dotata di motore a quattro tempi fino all'abolizione della classe stessa dal mondiale.\nClasse 350.\nLa classe 350 fu presente in sole 9 occasioni sui 14 gran premi e il risultato finale premi\u00f2, per il secondo anno consecutivo, il pilota tedesco Anton Mang sulla Kawasaki.\nAl secondo posto giunse Didier de Radigu\u00e8s sull'artigianale Chevallier-Yamaha, seguito dalla seconda Kawasaki di Jean-Fran\u00e7ois Bald\u00e9.\nCome in altre edizioni del mondiale, non furono molti i piloti europei che effettuarono la trasferta inaugurale sudamericana per la prova in Argentina; buona parte dei partecipanti furono piloti locali per i quali fu l'unica partecipazione al campionato.\nCon il termine della stagione fin\u00ec anche la storia della categoria; tra quelle presenti fin dall'edizione inaugurale del campionato fu la prima a scomparire. In 34 edizioni furono 17 i piloti a fregiarsi del titolo iridato con Giacomo Agostini con il maggior numero (7).\nClasse 250.\nAi primi tre posti nella quarto di litro si piazzarono piloti equipaggiati da motociclette di marche diverse: Jean-Louis Tournadre ottenne il titolo guidando una Yamaha e precedette Anton Mang su Kawasaki e Roland Freymond su MBA.\nFurono in totale anche 6 piloti diversi ad aggiudicarsi le vittorie nei 12 gran premi, con Mang che ne ottenne il maggior numero (5).\nClasse 125.\nIn classe 125 \u00c1ngel Nieto riusc\u00ec a doppiare il titolo dell'anno precedente e precedette il compagno di squadra Eugenio Lazzarini (due volte secondo quest'anno, oltre che in questa classe anche in classe 50).\nIl dominio del pilota spagnolo fu piuttosto netto con l'ottenimento di 6 vittorie (che gli fecero superare il traguardo delle 50 affermazioni solo in questa classe) e il raggiungimento matematico del titolo mondiale con varie gare di anticipo (gi\u00e0 in Svezia, tanto che Nieto rinunci\u00f2 a partecipare alle ultime gare della stagione.\nAnche in questa classe il boicottaggio del Gran Premio motociclistico di Francia a causa della sua pericolosit\u00e0 coinvolse la maggior parte dei piloti principali.\nClasse 50.\nL'interesse verso questa classe, quella di minor cilindrata del mondiale, andava sempre pi\u00f9 scemando, tanto che fu proprio questa la penultima disputata nella storia del mondiale. Le prove disputate furono solo 6 e il duello fu tutto tra Stefan D\u00f6rflinger su Kreidler (vincitore delle prime tre gare e secondo nelle successive tre) che ottenne il titolo e Eugenio Lazzarini su Garelli (vincitore delle ultime tre prove e secondo in altre due occasioni).\nAl terzo posto, distaccato dai primi due, giunse Claudio Lusuardi su Moto Villa; curiosamente c'\u00e8 da notare che le prime sei posizioni furono tutte di piloti con moto di marche diverse.\nClasse sidecar.\nA causa dell'incidente occorso a Jock Taylor al settimo giro della corsa, i punti assegnati al GP di Finlandia furono dimezzati; fu questa anche la prima volta nella storia del motomondiale che venne utilizzato il principio dei punti dimezzati."}
{"id": "1696518", "revid": "287204", "url": "https://it.wikipedia.org/wiki?curid=1696518", "title": "Monte Rondinaio", "text": "Il monte Rondinaio \u00e8 tra i pi\u00f9 alti nell'Appennino Tosco-Emiliano e, dopo il Monte Giovo (1991 metri s.l.m.), il pi\u00f9 alto nel comune di Pievepelago.\nDescrizione.\nLa sua altezza (1964\u00a0m) si avvicina alla soglia dei 2000\u00a0m. Come il Monte Giovo e l'Alpe Tre Potenze \u00e8 attraversato dal sentiero del crinale appenninico \"00\", e fa da confine tra la provincia di Modena e la provincia di Lucca. \u00c8 compreso nell'appenninico Parco del Frignano, e con un considerevole strapiombo sovrasta il lago Baccio, il lago Turchino ed il Lago Torbido. Il Monte Rondinaio \u00e8 diviso dal massiccio del Monte Giovo dal \"Passetto Nord\", raggiungibile solamente attraverso un sentiero impegnativo, ed \u00e8 diviso dall'Alpe Tre Potenze dal Passo del Giovo, detto anche Foce a Giovo, che con i suoi quasi 1700 metri s.l.m. \u00e8 il pi\u00f9 alto passo appenninico tosco-emiliano raggiungibile attraverso una strada carrabile non asfaltata. Verso l'Emilia, la cresta attraverso il \"Passetto Sud,\" sviluppa un ultimo contrafforte detto Rondinaio Lombardo, sovrastante il Lago Turchino.\nDalla vetta del Rondinaio superbo il panorama: da una parte la Garfagnana e le Alpi Apuane, dall'altra la Valle delle Tagliole con i suoi borghi di Ca' di Gallo, Ronchi e Rotari. Dalla vetta del monte si pu\u00f2 inoltre scorgere in lontananza il Mar Tirreno. "}
{"id": "1696519", "revid": "1825453", "url": "https://it.wikipedia.org/wiki?curid=1696519", "title": "Quarta Divisione", "text": "La Quarta Divisione fu il livello regionale inferiore del campionato italiano di calcio, il pi\u00f9 basso in assoluto. Fu istituita nel 1922 in seguito a un'importante riforma dei campionati: il Compromesso Colombo.\nStruttura.\nEra strutturata in tornei locali amministrati dai Comitati Regionali. Le migliori squadre di ogni campionato regionale, al termine del girone di finale, venivano poi promosse in Terza Divisione.\nDal 1922 al 1926 la Quarta Divisione fu complessivamente il quarto campionato per importanza, poi la Carta di Viareggio decise di abolirla, dando per\u00f2 tempo alla Lombardia e all\u2019Emilia di smaltirla visto l\u2019alto numero di club iscritti. Nel 1928 venne definitivamente chiusa aggregandone i resti alla Terza Divisione.\nI gironi venivano stabiliti a seconda della distribuzione geografica delle societ\u00e0 iscritte.\nStoria minima.\nFu istituito per succedere alla soppressa Terza Categoria ed inserire in una categoria inferiore le squadre nuove affiliate a partire dalla stagione 1922-1923 e tutte quelle societ\u00e0 che, a richiesta, avessero preferito rinunciare alla Terza Divisione a causa degli elevati costi di gestione che il calcio regionale aveva a quell'epoca. La divisione non richiedeva titolo di merito, essendo solo un torneo divulgativo: come nella previgente ordinamento infatti, i club che si sentivano organizzativamente pi\u00f9 solidi potevano infatti domandare direttamente l\u2019iscrizione alla sovrastante Terza Divisione senza riguardo ai loro risultati di classifica. Non esisteva quindi reciprocit\u00e0 tra le due divisioni regionali: le squadre di Terza non retrocedevano in Quarta Divisione. Eppure nelle stagioni 1922-1923 e 1923-1924 queste continuarono ad aumentare considerevolmente costringendo la FIGC a nominare pi\u00f9 commissioni di studio per poter rendere omogenea la situazione fino a quando, all'inizio della stagione 1925-1926, si istitu\u00ec la Lega delle Societ\u00e0 Minori che avrebbe stabilito le retrocessioni dalla Terza Divisione in misura proporzionale al numero delle squadre partecipanti alla Terza ed alla Quarta Divisione che variava da regione a regione.\nQuando la Federazione si accorse che molte societ\u00e0 preferivano disputare dei tornei invece di iscriversi alla Quarta Divisione, a causa della pessima qualit\u00e0 dei campi che comunque rientravano nelle misure minime richieste per l'omologazione decise di proporre la cancellazione della categoria che fu attuata soltanto dai tre saggi che compilarono la Carta di Viareggio.\nCon questo documento si stabil\u00ec il passaggio di tutte le squadre alla Terza Divisione, salvo nelle regioni in cui questo non fu possibile per ovvi motivi di adeguamento delle strutture e dall'anzianit\u00e0 delle squadre iscritte, non potendo essere ripescate squadre con un solo anno di vita. Due regioni, la Lombardia e l'Emilia-Romagna, furono costrette a usufruire del termine massimo (la fine del campionato 1927-1928) consentito.\nIl passaggio alla categoria superiore implicava comunque il pagamento delle tasse di iscrizione alla Terza Divisione e molte societ\u00e0 preferirono rinunciare all'attivit\u00e0 ufficiale a carattere regionale e continuare l'attivit\u00e0 giovanile con l'U.L.I.C. a livello locale usufruendo dei pi\u00f9 che dimezzati costi di gestione."}
{"id": "1696522", "revid": "260110", "url": "https://it.wikipedia.org/wiki?curid=1696522", "title": "Baruch de Spinoza", "text": ""}
{"id": "1696523", "revid": "367445", "url": "https://it.wikipedia.org/wiki?curid=1696523", "title": "CISA", "text": ""}
{"id": "1696530", "revid": "122949137", "url": "https://it.wikipedia.org/wiki?curid=1696530", "title": "Nireo", "text": "Nireo () \u00e8 un personaggio della mitologia greca. Fu re di Simi ed un capo acheo nella guerra di Troia.\nGenealogia.\nFiglio di Caropo e della ninfa Aglea.\nNon ci sono notizie su spose o progenie.\nMitologia.\nDi origini semidivine, governava sull'isola di Simi ed era un giovane capo greco. Era un giovane di straordinaria avvenenza ed Omero racconta che per bellezza fosse secondo solo ad Achille tra tutti i guerrieri greci che lottarono nella guerra di Troia. \nCome numerosi altri pretendenti desider\u00f2 sposare Elena che per\u00f2 divenne sposa di Menelao.\nNireo, legato per un giuramento quando la donna fu rapita da Paride, si un\u00ec alla flotta achea con un ausilio di solo tre navigli come si legge dal \"Catalogo della Navi\" nell'Iliade.\nDurante lo sbarco in Misia, gli Achei si scontrarono con Telefo (figlio di Eracle e re della Misia) che mosse il suo esercito e quello di donne guerriere guidato da sua moglie Laodice (o Iera od Astioca) contro di loro.\nNireo uccise Laodice e vide Telefo essere colpito da una lancia da Achille.\nSecondo una tradizione, Nireo venne ucciso la notte della caduta di Troia da Euripilo, figlio di Telefo, il quale era giunto in aiuto di Priamo dalla Misia, insieme ai suoi uomini. I Greci lo seppellirono con onore. \nPare che in epoca storica moltissimi viaggiatori si fermassero nella Troade ad ammirare la sua presunta tomba. Una seconda versione sostiene che Nireo non mor\u00ec ucciso in questa guerra ma che avesse accompagnato l'amico Toante nei suoi viaggi, dopo la presa di Troia."}
{"id": "1696534", "revid": "118813959", "url": "https://it.wikipedia.org/wiki?curid=1696534", "title": "Kareena Kapoor", "text": "Biografia.\nIl suo soprannome \u00e8 \"Bebo\" e ha fatto il suo debutto nel 2000 con il film \"Refugee\".\nAppartiene a una delle pi\u00f9 famose famiglie di attori indiani: sua sorella maggiore \u00e8 Karisma Kapoor, il padre Randhir Kapoor, lo zio Rishi Kapoor, il nonno Raj Kapoor e il bisnonno Prithviraj Kapoor.\nOggi \u00e8 una delle pi\u00f9 apprezzate attrici di Bollywood.\nHa interpretato, infatti, pellicole di grande successo di pubblico e critica: Kabhi Khushi Kabhie Gham, Asoka, Jab We Met e Chameli.\nFa una comparsata, non accreditata, nel successo Om Shanti Om.\nIl 16 ottobre 2012 sposa l'attore Saif Ali Khan."}
{"id": "1696543", "revid": "484362", "url": "https://it.wikipedia.org/wiki?curid=1696543", "title": "Favoreggiamento personale", "text": "Il favoreggiamento personale \u00e8 un reato disciplinato dall'art. 378 del codice penale italiano.\nContenuto.\nElemento oggettivo.\nTale reato viene consumato qualora l'agente aiuti un altro soggetto che abbia precedentemente commesso un reato a eludere le investigazioni della polizia giudiziaria o sottrarsi alle ricerche. Tale condotta pu\u00f2 estrinsecarsi sia fornendo notizie mendaci all'autorit\u00e0, sia nascondendo fisicamente il soggetto indagato. Il reato di favoreggiamento presuppone la precedente commissione di un delitto per il quale il legislatore commina la pena della reclusione o dell'ergastolo; l'aiutante non deve essere un concorrente nella commissione del suddetto delitto. L'ultimo comma del 378 prevede poi la possibilit\u00e0 che nemmeno l'aiutato sia responsabile di tale delitto, quindi ci si \u00e8 interrogati sul soggetto cui attribuire la responsabilit\u00e0 del predetto delitto e perch\u00e9. Dottrina e Giurisprudenza risultano divise. Tale reato non sussiste nell'ipotesi di concorso nel reato di base.\nPer la consumazione di tale reato \u00e8 previsto il dolo generico, essendovi la volont\u00e0, da parte del soggetto agente, di commettere il fatto senza uno specifico fine.\nCause di non punibilit\u00e0.\nL'art. 384 del codice penale prevede alcuni casi di non punibilit\u00e0 per chi commette il favoreggiamento."}
{"id": "1696556", "revid": "56620", "url": "https://it.wikipedia.org/wiki?curid=1696556", "title": "Paolo Pellion di Persano", "text": "Ha iniziato a scattare le sue prime fotografie da professionista negli inizi degli anni settanta seguendo da vicino l'attivit\u00e0 degli artisti dell'Arte Povera e Concettuale, documentando il loro lavoro e talvolta collaborando alla realizzazione delle loro stesse opere (ad esempio numerosi specchi di Michelangelo Pistoletto e diversi lavori fotografici di Salvo e Giuseppe Penone\u2026). Una collaborazione favorita indubbiamente dalla particolare atmosfera del periodo e dalla condivisione della quotidianit\u00e0 con artisti quali Boetti, Merz, Pistoletto, Zorio, Penone, Salvo, Anselmo.\nNei lavori dell'Arte Concettuale e dell'Arte Povera la creativit\u00e0 consiste in un processo mentale; la fotografia documenta l'atmosfera dell'opera e spesso, come in questo caso, \u00e8 stata anche strumento per la sua realizzazione.\nDal 1975, per pi\u00f9 di un decennio, ha lavorato per il regista Carlo Quartucci noto, tra l'altro, per aver usato scenografie create da artisti contemporanei quali Paolini, Kounellis, Weiner, Kirkeby, Buren, Merz, Fabro, Cucchi, Nitsch.\nNel 1985 ha realizzato le immagini per il catalogo \"Ouverture\", la prima Mostra del Castello di Rivoli e, da allora, di questo Museo ha documentato tutta l'attivit\u00e0 fino al 2012. \nSempre nel campo dell'Arte, indicativa \u00e8 stata la sua collaborazione con moltissimi artisti, con la Fondazione Rivetti, la Fondazione Sandretto, Turismo Torino, la Fondazione Merz, Citt\u00e0 dell'Arte e con molte Gallerie d'Arte (Persano, Sperone, Stein, Paludetto, Tucci Russo, Salvatore Ala, Samangallery, Franco Noero, NB Studio\u2026).\nSue sono le immagini dei cataloghi di numerose ed importanti mostre ed eventi d'Arte Contemporanea (GAM di Torino - Luci d'artista \u2013 Via del Sale\u2026).\nNegli ultimi anni di vita ha quasi abbandonato l'attivit\u00e0 \"operativa\" per dedicarsi al riordino del suo ricchissimo archivio e produrre alcune stampe fotografiche tratte dai suoi scatti pi\u00f9 significativi.\nMostre.\nGli sono state dedicate alcune mostre personali (Galleria Bottello, Galleria Paludetto, Studio Grossetti, Unione Culturale di Torino, Museo d'Arte Contemporanea di Calice Ligure, Della Rocca Torino 2016) ed ha partecipato a diverse collettive in Italia e all'estero: Seripla, Sala delle Colonne, Teatro Gobetti, Turin, 1978; Camera d'Arte, Accademia di Belle Arti, Perugia, 1983, Fotografi ed Eventi Artistici in Italia, Galleria d'Arte Moderna, Modena -catalogue- e Museo d'Arte Moderna, Bolzano, 1988; Lato Destro -The Photographic Side of Arte Povera-, Esso Gallery, New York NY, 2003; Portraits, Esso Gallery, New York NY, 2003; Arte Povera Now and Then, Esso Gallery, New York, 2007; United Artists of Italy, Mus\u00e9e d'Art Moderne, St-Etienne, 2008, Palazzo Stelline, Milano, 2009-2010 e Fondazione Sandretto, Torino, 2015; La temperatura mentale della fotografia, Castello di Rivoli-Museo d'Arte Contemporanea, 2012; \"gli OCCHI in PIU' -padri e figli- MUSSAT SARTOR / PELLION DI PERSANO\", Torino 2014.\nAltri settori.\nParallelamente al campo dell'arte, \u00e8 stato attivo anche in altri settori quali l'editoria, l'industria ed ha realizzato fotografie per noti marchi della moda."}
{"id": "1696557", "revid": "834", "url": "https://it.wikipedia.org/wiki?curid=1696557", "title": "Costa d'oro svedese", "text": ""}
{"id": "1696566", "revid": "3115", "url": "https://it.wikipedia.org/wiki?curid=1696566", "title": "Contabilit\u00e0 di Stato", "text": "Nell'ambito della finanza pubblica la contabilit\u00e0 di Stato \u00e8 il complesso delle norme che disciplinano l'attivit\u00e0 gestoria dei pubblici poteri, comprendente l'organizzazione finanziario-contabile, la gestione patrimoniale, l'attivit\u00e0 contrattuale, la gestione del bilancio pubblico, il sistema dei controlli e le responsabilit\u00e0 degli amministratori della cosa pubblica.\nDescrizione.\nLo Stato.\nLo Stato, ente pubblico per definizione, \u00e8 il soggetto principale della spesa pubblica e dirige e coordina l'intera attivit\u00e0 delle strutture pubbliche per la soddisfazione sia delle esigenze individuali che di quelle a carattere nazionale. Le funzioni di interesse pubblico non vengono esercitate integralmente dallo Stato in via diretta ma, grazie ad un decentramento di competenze, anche da altri enti territoriali, sulla base di quanto prevede la Costituzione, o da enti autarchici (cio\u00e8 dotati di competenze proprie), in tutti i casi in cui lo Stato decida di privarsi della prerogativa di gestire certe attivit\u00e0 e nei limiti in cui lo decida.\nParlando quindi della cosiddetta amministrazione pubblica diretta, occorre distinguere fra gli organi facenti parte dell'apparato centrale e gli organi dell'amministrazione locale. I primi si distinguono in organi attivi, consultivi e di controllo. Per quanto riguarda gli organi dell'amministrazione locale (Prefetto, Sindaco ecc.) essi gestiscono in ambito territoriale le competenze che vengono ad essi attribuite, nel rispetto del vincolo gerarchico che li tiene legati agli organi sovraordinati e imputandosi la loro attivit\u00e0 direttamente allo Stato-ente pubblico essi sono direttamente responsabili del loro operato rispetto all'organo sovraordinato, da cui ricevono le direttive per lo svolgimento delle proprie attivit\u00e0.\nFonti normative.\nLa fonte primaria della contabilit\u00e0 dello Stato e degli enti pubblici \u00e8 la Costituzione. Questa detta i principi fondamentali relativi alle seguenti materie:\nAlla disciplina costituzionale va aggiunta la normativa dettata da leggi ordinarie. In particolare:\nLa dottrina ha sottolineato come questi interventi legislativi abbiano finito per disegnare un sistema contabile fortemente disomogeneo, caratterizzato da una pluralit\u00e0 di filosofie e principi ispiratori, a discapito di quel coordinamento finanziario postulato dall'art. 119 Cost. e dall'effettivit\u00e0 dei controlli comparativi fra i diversi livelli di gestione.\nOrgani amministrativi statali.\nVi sono vari organi dello Stato che si occupano della contabilit\u00e0 pubblica, fisco e tributi. Essi sono:\nIl Ministero dell'economia e delle finanze.\nIl cuore dell'amministrazione finanziaria \u00e8 stato a lungo rappresentato dai dicasteri delle Finanze, Tesoro, Bilancio e programmazione economica, nonch\u00e9 dalle Partecipazioni statali, che a seguito della Riforma Bassanini e del conseguente D.lgs. 300/1999 sono stati riuniti nel Ministero dell'economia e delle finanze. Le principali funzioni attribuitegli sono:\nLe Agenzie fiscali cos\u00ec come Amministrazione Autonoma dei Monopoli di Stato sono sotto la vigilanza del dicastero, attraverso apposita convenzione.\nLa Commissione tecnica per la Spesa Pubblica.\nLa Commissione tecnica per la spesa pubblica ha il compito di definire la metodologia per la programmazione economico-finanziaria. La legge Ciampi del '97 ha previsto che le cosiddette \"unit\u00e0 previsionali di base\", che sono centri di responsabilit\u00e0 Amministrativa con sede presso ogni ministero, fossero presieduti da burocrati che gestiscono la spesa pubblica, al fine di attuare la separazione tra politica e gestione della spesa pubblica. La commissione \u00e8 stata abolita dalla legge n.289 del 27 dicembre 2002.\nIl CIPE.\nAl Comitato Interministeriale per la Programmazione Economica - CIPE, sono riconosciute importanti funzioni di coordinamento in materia di programmazione e di politica economica nazionale. Si occupa inoltre di:\nIn particolare al CIPE sono stati affidati il monitoraggio e l'istruzione delle proposte, l'approvazione del progetto definitivo, la vigilanza sull'esecuzione dei progetti approvati. \nIl Comitato dal 1\u00ba gennaio 2021 ha assunto la denominazione di Comitato interministeriale per la programmazione economica e lo sviluppo sostenibile (CIPESS), secondo quanto previsto dall\u2019articolo 1-bis del decreto-legge n. 111 del 2019.\nLa Cabina di regia nazionale.\nLa cabina di regia nazionale rappresenta la struttura di riferimento per il coordinamento e la promozione dell'iniziative sull'utilizzazione dei fondi strutturali comunitari. In particolare si occupa di:\nLa cabina di regia nazionale \u00e8 composta da:\nI membri sono nominati con decreto del Presidente del C.d.M. su proposta del Ministro dell'economia e delle finanze di concerto con il Ministro per gli affari regionali.\nLa Cassa Depositi e Prestiti.\nLa Cassa Depositi e Prestiti, costituita in forma di s.p.a., totalmente in mano pubblica, riveste le funzioni di:\nLa Infrastrutture S.p.a..\nInfrastrutture S.p.A. era una societ\u00e0 per azioni che veniva costituita su iniziativa, anche unilaterale, della Cassa Depositi e prestiti. La sede principale era a Roma, ma potevano essere istituite anche sedi secondarie a Milano e Napoli. A questo organo erano affidati i compiti di:\nLa Guardia di finanza.\nAlla Guardia di Finanza \u00e8 affidata un'attivit\u00e0 di ispezione in tema di tributi, di lotta al contrabbando e di indagine in materia di criminalit\u00e0 finanziaria, quale principale incaricato di polizia tributaria.\nLe agenzie fiscali.\nLe Agenzie fiscali sono le strutture operative del Ministero ed agiscono in base ad una convenzione annuale stipulata con lo stesso Ministero. Svolgono svariate funzioni e si distinguono:"}
{"id": "1696567", "revid": "2011175", "url": "https://it.wikipedia.org/wiki?curid=1696567", "title": "Sant'Andreapelago", "text": "Sant'Andreapelago \u00e8 una frazione del comune di Pievepelago, in provincia di Modena.\nDescrizione.\nIl centro abitato si \u00e8 sviluppato sulla via Vandelli, a poca distanza dalla sede comunale. Vi scorrono il Rio Grosso e il Rio Asinari, affluenti del torrente Scoltenna provenienti dal massiccio del Sasso Tignoso.\nVi si trovano le \"Capanne celtiche\" dei \"Casoni\", con tetti scalinati, il \"Torrione\", residuo di una fortezza dei Montegarullo, l'oratorio di San Rocco e la fontana del Baronio, oltre a numerose fontane alimentate dai torrenti montani. Il paese \u00e8 famoso per il breve soggiorno del poeta ligure Ceccardo Roccatagliata Ceccardi.\nSubito dopo la frazione di Sant'Andreapelago si trova la frazione de I Casoni, piccolo centro abitato. L'unica attivit\u00e0 commerciale \u00e8 il bar denominato \"La Bsigola\", luogo di ritrovo sia in estate che durante i lunghi inverni.\nLa fontana che si trova lungo la via principale della frazione \u00e8 dotata del lavatoio, dove le signore locali vanno a lavare i vestiti. Sovente \u00e8 uso locale usare la fontana immergervi angurie e bevande di vario genere durante i mesi estivi, in particolare per la ricorrenza del Ferragosto."}
{"id": "1696576", "revid": "123658145", "url": "https://it.wikipedia.org/wiki?curid=1696576", "title": "Maerne", "text": "Maerne \u00e8 una frazione di 7.773 abitanti del comune di Martellago, nella citt\u00e0 metropolitana di Venezia.\nGeografia fisica.\nMaerne sorge in territorio pressoch\u00e9 pianeggiante lungo le rive del fiume Marzenego, a sud del capoluogo comunale, nei pressi del confine fra il territorio di Martellago e quello di Spinea.\nSi trova nell'est della pianura Padana.\nStoria.\nMaerne fu citata per la prima volta in un documento del 1026, in cui sono ricordate alcune donazioni terriere al monastero di Santa Marta di Venezia da parte del doge Pietro Centranico. Nel 1177, invece, viene citato tra i notabili che prestarono giuramento al vescovo di Treviso, tale Jansegaldino da Maerne. Il centro abitato era dotato anche di opere difensive, come testimoniano alcuni documenti del tempo che dichiarano l'esistenza, nei pressi della chiesa, di un luogo detto appunto \"Contr\u00e0 di Torre\". La presenza della chiesa \u00e8 documentata sin dal 1220.\nLa locale pieve per molti secoli fu soggetta dal punto di vista ecclesiastico a Martellago, la cui chiesa era \"matrice\" di quella di Maerne, situazione che dur\u00f2 fino al concilio di Trento, cio\u00e8 fino al XVI secolo.\nDal punto di vista politico, Maerne segu\u00ec le vicende di Mestre, che dapprima fu soggetta a Treviso e poi, a partire dal XVI secolo, rientr\u00f2 sotto il dominio della Repubblica Serenissima, situazione che cambi\u00f2 solo alla fine del XVIII secolo, con l'invasione delle truppe napoleoniche.\nNel 1805 Maerne divenne capoluogo del comune che comprendeva anche Martellago, il che rinfocol\u00f2 la storica rivalit\u00e0 tra le due localit\u00e0.\nOrigini del nome.\nIl toponimo \u00e8 in relazione con il latino \"maternu\" \"ereditato dalla madre\", riferito a una propriet\u00e0.\nMonumenti e luoghi d'interesse.\nChiesa arcipretale.\nMagnifico monumento in stile neogotico, la grande chiesa arcipretale \u00e8 dedicata alla Cattedra di San Pietro. Fu consacrata nel 1851, anno in cui fu costruito anche il preziosissimo organo Bazzani, che fu affiancato, nel 1972, da un altro grande organo Tamburini, collocato in presbiterio. Durante la seconda met\u00e0 del XX secolo l'edificio fu pi\u00f9 volte ristrutturato e trasformato, in particolare sono stati tolti tutti gli altari laterali, in ossequio alle nuove disposizioni conciliari sulla liturgia, e il fonte battesimale fu spostato nel transetto in \"cornu evangeli\". Dopo l'ultimo intervento nel presbiterio, nel 2006, il tempio \u00e8 stato ridedicato dall'allora vescovo di Treviso Andrea Bruno Mazzocato. Al suo interno conserva alcune pregevoli opere d'arte tra cui alcuni dipinti di Antonio Beni.\nLa parrocchia dipende dalla diocesi di Treviso, vicariato di Mirano, ed ha titolo arcipretale dal 1777.\nBarchessa dei Querini Stampalia.\n\u00c8 questa l\u2019ultima traccia di un\u2019antica residenza di villeggiatura dei Querini Stampalia, un ramo della famiglia patrizia veneziana dei Querini. \nLa costruzione \u00e8 ad oggi inagibile e in stato di abbandono ma mantiene la suggestiva maestosit\u00e0 tipica delle ville venete.\nAree naturali.\nA met\u00e0 tra gli abitati di Martellago e Maerne si trova il Parco dei Laghetti, grande area verde di 54 ettari gestita dal comune e dal WWF del miranese. Il parco fu creato a partire dagli anni novanta su un'area un tempo adibita a cave di argilla. Oltre ad ampie aree adibite a bosco, si possono trovare anche quattro laghetti, un ampio prato con giochi per bambini, un centro ristoro, e un centro didattico ambientale.\nCultura.\nMaerne \u00e8 sede della biblioteca comunale intitolata a Giuseppe Tronchin, sindaco di Martellago dal 1980 al 1985.\nInfrastrutture e trasporti.\nStrade.\nA est dell'abitato scorre un tratto dell'Autostrada A4. Il paese si trova grossomodo ad egual distanza sia dall'uscita di Spinea che dal casello di Martellago-Scorz\u00e8, al quale \u00e8 collegato da una nuova strada di circonvallazione, bretella della Strada Statale 245 Castellana. Dal centro sono state deviate anche le due provinciali: la SP 36, che collega Martellago a Spinea e la SP 38, diretta a Olmo.\nFerrovie.\nMaerne \u00e8 servita da una stazione ferroviaria denominata, appunto, \"Maerne di Martellago\", sulla Venezia - Trento detta anche della Valsugana e che sar\u00e0 interessata dalla linea 6 del Sistema Ferroviario Metropolitano Regionale.\nMobilit\u00e0 urbana.\nMaerne \u00e8 servita dai mezzi dell'ACTV che la collegano a Zelarino, Mestre, Venezia, Martellago, Scorz\u00e8, Noale, Mirano (Ospedale), Salzano,\nRobegano, Olmo, Trivignano e l\u2019ospedale dell'Angelo di Mestre\nSport.\nGli impianti sportivi comunali di cui \u00e8 dotato il paese, oltre alle palestre degli istituti scolastici, si trovano in via Olmo, e sono utilizzati in prevalenza dalla Polisportiva Maerne. Oltre al campo sportivo, si possono trovare anche un campo polivalente e le piscine comunali."}
{"id": "1696588", "revid": "287204", "url": "https://it.wikipedia.org/wiki?curid=1696588", "title": "Stephan Furstner", "text": ""}
{"id": "1696602", "revid": "124123", "url": "https://it.wikipedia.org/wiki?curid=1696602", "title": "John Ellis McTaggart", "text": "La vita.\nPer la maggior parte della sua vita McTaggart \u00e8 stato professore al Trinity College di Cambridge. All'inizio del ventesimo secolo era considerato uno dei maggiori studiosi inglesi di Hegel e uno dei pi\u00f9 celebri tra i neoidealisti inglesi.\nLe opere.\nNella sua prima opera \"Studi sulla dialettica hegeliana\" (1896) discusse le categorie della logica, dell'essenza e del concetto per stabilire il rapporto fra l'antitesi e la tesi.\nMcTaggart dimostr\u00f2 che l'impulso del procedimento hegeliano fosse, soprattutto, divergenza tra l'idea perfetta e quella imperfetta, tra l'idea concreta e quella astratta.\n\u00c8 stato proprio il procedimento dialettico a fornirci quelle fondamentali chiavi di ricerca, se non in assoluto della verit\u00e0, almeno dello stadio astratto e imperfetto della coscienza. \nCongiuntamente ad Hegel, McTaggart ritenne di cogliere la razionalit\u00e0 del reale: la realt\u00e0 si rivel\u00f2, per\u00f2, imperfetta e incompiuta, e quella sintesi che ne avrebbe consentito il superamento fu spostata nel tempo, in una dimensione futura.\nL'assoluto non fu, quindi, definito come un termine di riferimento attuale ma fu proiettato in tempi futuri; in questa condizione risiede, secondo l'autore, la speranza di una prevalenza del bene, gi\u00e0 sulla terra.\nNel saggio \"Studies in Hegelian Cosmology\" (1901) si sofferm\u00f2 sulla natura duplice e paradossale dell'io: secondo l'autore, nulla poteva esistere fuori dall'io, ma contemporaneamente, tutto lo scibile e gli oggetti di conoscenza appartenevano a dimensioni esterne dal s\u00e9.\nQuesta duplice natura dell'io lo rendeva entit\u00e0 reale ed eterna e l'assoluto non era niente altro che l'unione dei vari io. Ma questa unit\u00e0 non scaturiva n\u00e9 dalla conoscenza e nemmeno dalla volont\u00e0, bens\u00ec dalla sfera dell'emozione. Solo l'amore possedeva quelle caratteristiche necessarie all'assoluto in quanto identificante oggetto e soggetto nello stesso tempo.\n\"La natura dell'esistenza\" fu l'opera conclusiva di McTaggart: nel primo capitolo descrisse i caratteri generali dell'esistenza. Il suo procedimento di ricerca e di studio fu quello a priori, tramite il quale tracci\u00f2 un quadro descrivente le qualit\u00e0, le sostanze e le relazioni intercorrenti necessarie per distinguere le varie sfumature dell'esistenza. Nel secondo capitolo differenzi\u00f2 fra gli aspetti dell'Universo reali e quelli irreali.\nIl frutto degli studi di McTaggart fu la rappresentazione di un Universo costituito da tanti \"io\", da tanti nuclei spirituali, unificabili e governabili tramite uno strumento basato sull'esperienza, e quindi grazie all'emozione o all'amore.\nIl tema ricorrente di McTaggart fu la transitoriet\u00e0 di un presente imperfetto ma necessario per costruire un futuro non proiettato all'infinito ma, seppur lontano nel tempo, avente una proiezione temporale finita.\nMcTaggart fu amico e insegnante di Bertrand Russell e di George Edward Moore."}
{"id": "1696613", "revid": "1305772", "url": "https://it.wikipedia.org/wiki?curid=1696613", "title": "Raffaella Di Marzio", "text": "Biografia.\n\u00c8 membro dell\"'Academic Journal\", rivista di studi religiosi dell'International Cultic Studies Association (ICSA),\ne del SIPR (Societ\u00e0 Italiana di Psicologia della Religione). \u00c8 altres\u00ec direttrice del\" Sectes, Religion, Spirituality Counseling Center\" di Roma.\n\u00c8 stata membro del Consiglio Nazionale del GRIS, Gruppo di Ricerca e di Informazione sulle Sette.\n\u00c8 autrice di vari articoli sulle sette e sulle forme di condizionamento mentale ripresi anche da diversi e importanti studiosi di altri paesi..\nLa Di Marzio ha contribuito alla stesura dell'enciclopedia \"Religioni del mondo: una esaustiva enciclopedia di credenze e pratiche\", come anche della \"Enciclopedia delle religioni in Italia\"."}
{"id": "1696614", "revid": "767487", "url": "https://it.wikipedia.org/wiki?curid=1696614", "title": "Climatoterapia", "text": "La climatoterapia \u00e8 un trattamento terapeutico non convenzionale, basato sull'azione positiva esercitata dal clima di alcuni luoghi sull'organismo umano.\nClimi.\nClima di mare.\nIn merito ai benefici tratti dalle localit\u00e0 marinare, si parla pi\u00f9 specificatamente di Talassoterapia (dal greco \u00abth\u00e1lassa\u00bb, \u00abmare\u00bb e \u00abtherap\u00e9ia\u00bb, \u00abterapia\u00bb). La cura consiste in una formula naturale, composta dall'azione sinergica di tre elementi: acqua, sali minerali e raggi solari.\nControindicazioni.\nLa climatoterapia \u00e8 sconsigliata in caso di:\nCongressi.\nLa FE.M.TE.C. \u00e8 la Federazione Mondiale del Termalismo e della Climatoterapia, la quale promuove annualmente Forum Internazionali nei vari Stati, in cui il tema principale \u00e8 la salute e tutto ci\u00f2 che contribuisce al suo mantenimento e miglioramento:"}
{"id": "1696622", "revid": "15197357", "url": "https://it.wikipedia.org/wiki?curid=1696622", "title": "Silver age", "text": ""}
{"id": "1696623", "revid": "1305772", "url": "https://it.wikipedia.org/wiki?curid=1696623", "title": "Golden age", "text": ""}
{"id": "1696634", "revid": "1573940", "url": "https://it.wikipedia.org/wiki?curid=1696634", "title": "Rhinopoma", "text": "Rhinopoma () \u00e8 l'unico genere di pipistrelli della famiglia dei Rinopomatidi, comunemente noti come \"pipistrelli coda di topo\".\nDescrizione.\nDimensioni.\nAl genere Rhinopoma appartengono pipistrelli di medio-piccole dimensioni, con lunghezza della testa e del corpo tra 53 e 90\u00a0mm, la lunghezza dell'avambraccio tra 45 e 75\u00a0mm, la lunghezza della coda tra 43 e 75\u00a0mm e un peso fino a 14\u00a0g.\nCaratteristiche ossee e dentarie.\nIl cranio \u00e8 privo di processi post-orbitali, mentre le ossa pre-mascellari sono ben sviluppate e in semplice contatto con le ossa adiacenti. L'omero presenta un trochite ben sviluppato ma non articolato con la scapola; il secondo e terzo dito della mano hanno due falangi. La cintura scapolare \u00e8 di proporzioni normali. Queste caratteristiche scheletriche, molto simili a quelle riscontrate negli Pteropodidi, fanno ritenere questa famiglia una delle pi\u00f9 primitive tra i Microchiroptera. Gli incisivi superiori sono piccoli ed obliqui, mentre quelli inferiori sono uguali tra loro e separati dai canini, i quali sono semplici e privi di cuspidi supplementari. I denti masticatori sono di forma normale.\nSono caratterizzati dalla seguente formula dentaria:\nAspetto.\nLa pelliccia \u00e8 corta e soffice. Il muso, la groppa e la porzione posteriore dell'addome sono privi di peli. Il colore delle parti dorsali varia dal bruno-grigiastro al marrone scuro, mentre le parti ventrali sono pi\u00f9 chiare. L'uropatagio \u00e8 estremamente corto e sottile, la coda \u00e8 pi\u00f9 lunga della testa e del corpo ed \u00e8 fine. Il calcar \u00e8 assente. Le orecchie sono grandi e connesse da una banda trasversale alla base. Il trago \u00e8 ben sviluppato, lungo e diritto. Sul muso \u00e8 presente una piccola foglia nasale triangolare, dove si aprono le narici, caratterizzate da una particolare valvola che permette loro di chiudersi. Dietro la foglia nasale \u00e8 presente una piccola depressione, mentre le camere nasali sono lateralmente rigonfie. Gli occhi sono relativamente grandi. Gli arti inferiori sono piuttosto gracili. Emette ultrasuoni tramite la bocca. Accumula grasso alla base della coda e degli arti inferiori.\nDistribuzione.\nIl genere \u00e8 diffuso nell'Africa dal Marocco al Kenya e in Asia, dalla Penisola arabica fino all'Indocina e Sumatra.\nTassonomia.\nIl genere comprende 5 specie."}
{"id": "1696637", "revid": "114465447", "url": "https://it.wikipedia.org/wiki?curid=1696637", "title": "Adone Carapezzi", "text": "Biografia.\nMilanese, figlio del ciclista emiliano successivamente dirigente del Milan e del Velodromo Vigorelli Anteo Carapezzi, nonch\u00e9 nipote del ciclista Egisto Carapezzi e cugino del ciclocrossista italo-francese Albert Carapezzi, lavor\u00f2 dal 1946 al 1982 per la Rai, inizialmente come collaboratore e inviato per moltissimi servizi del Giornale Radio dalla sede di corso Sempione a Milano. Dopo l'assunzione in pianta stabile, avvenuta nel 1955, venne impiegato a tempo pieno come cronista sportivo.\nSi occupava principalmente di automobilismo (segu\u00ec le ultime edizioni della Mille Miglia e diversi campionati mondiali di Formula 1, poi sostituito da Everardo Dalla Noce), ciclismo (segu\u00ec numerosi Giri d'Italia, Tour de France e campionati mondiali) e calcio: memorabili furono alcune sue interviste, tra cui quelle a Gigi Villoresi e Fausto Coppi.\nLavor\u00f2 con altri grandi inviati come Adriano De Zan, Sandro Ciotti, Nando Martellini, Piero Angela, Paolo Rosi, Beppe Viola e Roberto Bortoluzzi; talvolta sostitu\u00ec quest'ultimo alla conduzione della trasmissione \"Tutto il calcio minuto per minuto\".\nIn televisione fu il conduttore, dal 1976 al 1979, della trasmissione \"La Domenica Sportiva\" nelle edizioni che andavano in onda durante l'estate. Nel 1983 and\u00f2 in pensione e collabor\u00f2 per un breve periodo a Telemontecarlo, dove concluse la carriera.\n\u00c8 deceduto nella sua casa di Milano a 88 anni. Riposa al cimitero Maggiore di Milano."}
{"id": "1696641", "revid": "767487", "url": "https://it.wikipedia.org/wiki?curid=1696641", "title": "Sweetbox", "text": "Gli Sweetbox sono un gruppo musicale pop statunitense formato in Germania da Heiko Schmidt e da Roberto \"Geo\" Rosan ed attivo dal 1995.\nBiografia.\nNel 1995 il gruppo registra il suo primo singolo \"Booyah Here We Go\", cantato da Kimberley Kearney, la quale dopo aver cantato il secondo singolo \"Shakalaka\", lascia la band costringendo Geo a trovare una nuova voce per la band.\nNel 1998 nel gruppo viene introdotta nella band la cantante Tina Harris, con la quale viene realizzato il singolo \"Everything's Gonna Be Alright\", costruito sulla famosa \"Aria sulla quarta corda\" di Johann Sebastian Bach, che port\u00f2 il gruppo in cima a dieci classifiche e a vincere il Japanese Grammies.\nNel 1999 Tina lascia il gruppo e Geo comincia a pensare di mixare canzoni moderne con musiche popolari.\nTra il 2001 e il 2004 la nuova cantante del gruppo diventa Jade Villalon, con la quale Geo incide il primo album \"Classified\" e, un anno dopo, nel 2002, la band pubblica l'album \"Jade\" in Asia. Alcuni singoli estratti dall'album rimarranno in cima alle classifiche europee, portando il gruppo a creare una versione acustica dell'album chiamato \"Jade-Silver Edition\".\nNel 2004 Jade viene scelta per cantare la versione inglese delle canzoni del gioco \"Final Fantasy X-2\" con il nome di Jade From Sweetbox.\nNel 2004 inoltre esce l'album \"Adagio\", mentre tra il 2006 e il 2007 la band pubblica in Giappone un album contenente tutti i loro successi.\nIl 4 settembre 2007 Jade annuncia che lascia la band per proseguire la carriera da solista sotto il nome di Jade Valerie. Anche Geo, contestualmente, lascia il gruppo.\nA questo punto Schmidt decide di lavorare con Hayden Bell e Andre Recke. I due ingaggiano la diciottenne Jamie Pineda, che diventa la quarta cantante del gruppo.\nNel 2009 viene pubblicato l'album \"The Next Generation\", seguito nel febbraio 2011 dall'album \"Diamond Vell\".\nNel 2012 il gruppo si mette alla ricerca di una cantante giapponese con cui rifondare il progetto. Viene scelta qualche mese dopo Miho Fukuhara. Al gruppo si aggiunge anche il cantante hip hop originario di Antigua LogiQ Pryce.\nNel luglio 2013 viene pubblicato l'album intitolato \"#Z21\"."}
{"id": "1696642", "revid": "647919", "url": "https://it.wikipedia.org/wiki?curid=1696642", "title": "Pipistrelli dalla coda lunga", "text": ""}
{"id": "1696644", "revid": "767487", "url": "https://it.wikipedia.org/wiki?curid=1696644", "title": "Milcovul", "text": "Milcovul \u00e8 un comune della Romania di 3.547 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 2 villaggi: L\u0103mote\u0219ti e Milcovul.\nNel 2004 si sono staccati da Milcovul i villaggi di Gologanu e R\u0103stoaca, andati a formare due nuovi comuni autonomi.\nStoria.\nNel 1227 il re Andrea II d'Ungheria e l'arcivescovo di Strigonio R\u00f3bert vi fondarono un vescovato per i Cumani in fuga dai Mongoli, per gli insediamenti di Sassoni e Ungheresi e per le fondazioni presenti in zona dell'Ordine Teutonico.\nSecondo alcune ricostruzione questo vescovato ebbe giurisdizione fino al Dnepr, sul regno del capo cumano \"Bejbars\" (detto anche \"Barc\"), che si sarebbe convertito al cristianesimo latino gi\u00e0 nel 1227.\nNel 1241 la sede venne per\u00f2 spazzata via dai Mongoli. Ristabilita nel XIV secolo, la sede decadde alla fine del XV secolo per l'invasione di popolazioni non cristiane e fu soppressa nel XVI secolo."}
{"id": "1696647", "revid": "1066685", "url": "https://it.wikipedia.org/wiki?curid=1696647", "title": "I Believe in You", "text": ""}
{"id": "1696648", "revid": "74801", "url": "https://it.wikipedia.org/wiki?curid=1696648", "title": "Luciano Bechicchi", "text": "Carriera.\nApre nel 1954 una scuderia ad Arcoveggio che operer\u00e0 fino al 2005. Vince nel 1981 la prima edizione del Campionato italiano guidatori trotto, il torneo italiano pi\u00f9 prestigioso per driver europei organizzato annualmente dall'Ippodromo San Paolo di Montegiorgio, bissando il successo nel 1984.\nBechicchi era conosciuto nell'ambiente per la furbizia e la freddezza nelle corse, soprattutto quando aveva cavalli sfavoriti. Negli ultimi anni di carriera, modific\u00f2 il suo stile, evitando manovre rischiose quali ad esempio passare in mezzo a due cavalli.\n\u00c8 stato il driver di Atod Mo, Ayax Aleryd, Fermo, Rosset, Grillona, Calegaris; tra i cavalli con cui ha lavorato nei suoi ultimi anni di attivit\u00e0 ci sono Ventaglio IP, Usay Trio, Sbirro Is, Desisprint e Riodoro, un sauro che gli ha regalato le ultime soddisfazioni in carriera e che Bechicchi volle poi destinare a un agriturismo, per il suo ottimo rapporto con i bambini.\nNegli ultimi anni di carriera Bechicchi ha corso soprattutto a Ravenna, Bologna e Cesena. Questo periodo \u00e8 stato ricco di soddisfazioni per il driver ravennate che, tra l'altro, ha vinto a Cesena il superfrustino all'et\u00e0 di 72 anni, in un duello fino all'ultimo metro con Enrico Bellei, figlio di Nello.\nL'ultima sua corsa risale al 28 settembre 2005, con il cavallo Acapulco Max a Ravenna, mentre la sua ultima vittoria \u00e8 del 28 luglio 2005, ottenuta a Modena con il cavallo Amos.\nIn carriera Bechicchi ha vinto oltre 3500 corse, anche con cavalli non quotati. A questo proposito, Bechicchi ha stabilito, con il cavallo Carmelona Lab, il record per la vittoria con quota pi\u00f9 alta."}
{"id": "1696651", "revid": "767487", "url": "https://it.wikipedia.org/wiki?curid=1696651", "title": "N\u0103ne\u0219ti", "text": "N\u0103ne\u0219ti (in ungherese \"N\u00e1nfalva\") \u00e8 un comune della Romania di 2.465 abitanti, ubicato nel distretto di Vrancea, nella regione storica della Moldova \nIl comune \u00e8 formato dall'unione di 3 villaggi: C\u0103lienii Noi, C\u0103lienii Vechi, N\u0103ne\u0219ti."}
{"id": "1696653", "revid": "287204", "url": "https://it.wikipedia.org/wiki?curid=1696653", "title": "Nanesti", "text": ""}
{"id": "1696655", "revid": "113646555", "url": "https://it.wikipedia.org/wiki?curid=1696655", "title": "Pancrustacea", "text": "Pancrustacea \u00e8 un clade comprendente tutti i Crostacei e gli Esapodi. Tale raggruppamento \u00e8 in contrasto con l'ipotesi Atelocerata, secondo la quale Myriapoda e Hexapoda sarebbero \"sister taxa\", e insieme \"sister-group\" dei Crustacea. Dal 2010 il taxon Pancrustacea \u00e8 pressoch\u00e9 universalmente accettato. I Pancrustacea vengono anche denominati Tetraconata, in riferimento agli ommatidi quadrati di molti dei loro membri. Quest'ultima denominazione \u00e8 preferita da alcuni specialisti poich\u00e9 evita l'utilizzo del prefisso \"pan-\", che indicherebbe propriamente un \"crown group\" con tutti i relativi \"stem groups\".\nLa monofilia dei Pancrustacea \u00e8 supportata da svariate analisi molecolari, nella gran parte delle quali il subphylum Crustacea \u00e8 parafiletico in relazione agli insetti (ci\u00f2 equivale a dire che gli insetti sono derivati da antenati crostacei). Il supporto per questo clade proviene da dati molecolari e morfologici. I primi consistono in comparazioni di geni relativi ad rRNA, oltre all'analisi di geni, sia nucleari che mitocondriali, codificanti proteine. I secondi poggiano sull'ultrastruttura del sistema nervoso (struttura del cervello, formazione dei neuroblasti e assogenesi guidata da neuroni pionieri), sul sistema visivo (struttura degli ommatidi e nervi ottici) e sui processi di sviluppo (segmentazione).\nRegier \"et al.\" 2010\nLo studio di geni nucleari effettuato da Regier \"et al.\" nel 2010 supporta con forza il raggruppamento Pancrustacea e quello Mandibulata (Myriapoda + Pancrustacea) rispetto a quello Paradoxopoda (Myriapoda + Chelicerata). Secondo tale studio, i Pancrustacea si dividono in quattro linee principali: Oligostraca (Ostracoda, Mystacocarida, Branchiura, Pentastomida), Vericrustacea (Malacostraca, Thecostraca, Copepoda, Branchiopoda), Xenocarida (Cephalocarida, Remipedia) e Hexapoda, questi ultimi due \"sister-group\" tra loro. \nI nuovi cladi proposti da Regier \"et al.\" sono i seguenti:\n1. Vericrustacea (\"veri crostacei\") \u2014 Branchiopoda, Copepoda, Malacostraca, Thecostraca;\n2. Multicrustacea (\"crostacei numerosi\") \u2014 Copepoda, Malacostraca, Thecostraca;\n3. Communostraca (\"comuni crostacei con carapace\") \u2014 Malacostraca, Thecostraca;\n4. Miracrustacea (\"crostacei sorprendenti\") \u2014 Cephalocarida, Remipedia, Hexapoda;\n5. Xenocarida (\"strano gambero\") \u2014 Cephalocarida, Remipedia.\nSuccessivi studi molecolari hanno smentito tutti i cladi elencati, eccetto quello dei Multicrustacea.\nVon Reumont \"et al.\" 2012\nLo studio molecolare di Von Reumont \"et al.\" del 2012 mette in dubbio la monofilia dei Vericrustacea presentando quattro cladogrammi che scorporano tale raggruppamento (\u00e8 mostrato l'albero consenso). In ognuno di essi i Remipedia sono \"sister-group\" degli Hexapoda e a loro volta i Branchiopoda sono \"sister-group\" dei precedenti Remipedia + Hexapoda. I dati di Von Reumont suggeriscono che i Branchiopoda siano maggiormente imparentati ad Hexapoda + Remipedia piuttosto che ai Multicrustacea. A partire da una tale filogenesi propongono il seguente scenario evolutivo per Branchiopoda, Remipedia e Hexapoda: sotto la pressione selettiva di pesci predatori, i loro comuni antenati si sarebbero portati nella zona litorale, in seguito gli antenati dei Branchiopoda avrebbero migrato verso habitat effimeri d'acqua dolce, quelli dei Remipedia verso grotte anchialine, gli Esapodi avrebbero occupato le terre emerse.\nJondeung \"et al.\" 2012\nUn ulteriore studio del genoma mitocondriale effettuato nel 2012 da Jondeung \"et al.\" supporta fortemente la monofilia dei Pancrustacea. Colloca inoltre Malacostraca + Entomostraca e Branchiopoda come \"sister-group\" degli Hexapoda, e Cirripedia + Remipedia come linea basale dei Pancrustacea.\nOakley \"et al.\" 2013\nNel 2013 Oakley \"et al.\", combinando studi di morfologia (incluse forme fossili) e dati molecolari (EST, mtDNA, ntDNA, rRNA) ottengono un valido supporto per tre cladi di Pancrustacei: Oligostraca (Ostracoda, Mystacocarida, Branchiura, Pentastomida), Multicrustacea (Copepoda, Thecostraca, Malacostraca) e un clade che denominano Allotriocarida (Branchiopoda, Cephalocarida, Remipedia, Hexapoda), oltre a supportare la monofilia degli Ostracoda. All'interno dei Multicrustacea emerge un clade che definiscono Hexanauplia: Thecostraca + Copepoda. Le relazioni all'interno degli Allotriocarida restano incerte: il \"sister taxon\" degli Hexapoda sarebbe costituito dai Remipedia o dal clade Branchiopoda + Cephalocarida, con la prima ipotesi pi\u00f9 probabile secondo gli autori. \nI nuovi cladi proposti da Oakley \"et al.\" sono i seguenti:\n1. Hexanauplia (in riferimento ai sei (\"hexa-\") stadi naupliari) \u2014 Copepoda, Thecostraca;\n2. Allotriocarida (\"allotrios\" sta per \"strano\", \"carida\" per \"gambero\") \u2014 Cephalocarida, Branchiopoda, Remipedia, Hexapoda.\nNota: il raggruppamento Allotriocarida era gi\u00e0 stato proposto nel 2005 da Regier \"et al.\", tuttavia le relazioni all'interno del gruppo erano diverse e al clade non venne assegnato alcun nome.\nRota-Stabelli \"et al.\" 2013\nNel 2013 Rota-Stabelli \"et al.\" utilizzando il dataset formato da 62 geni codificanti messo a punto nel 2010 da Regier \"et al.\" si pongono l'obiettivo di fornire un ulteriore contributo allo studio delle relazioni interne al clade Pancrustacea. Tale dataset contribuisce a fornire un albero nucleotidico ben supportato, mentre vale il contrario per il corrispondente albero amminoacidico. L'analisi tecnica del modello dimostra che l'incongruenza osservabile tra i due alberi \u00e8 da ricondursi a sostituzioni tra famiglie di codoni sinonimi, specialmente della serina (TGN e AGY). Le diverse linee di Artropodi mostrano bias differenti nell'utilizzo di codoni sinonimi di serina, arginina e leucina. In particolare il bias legato alla serina \u00e8 correlato alla topologia dell'albero nucleotidico ma non a quello amminoacidico. Gli autori suggeriscono che un \"codon usage bias\" sinonimo parallelo, parzialmente guidato da errore composizionale, colpisca la topologia nucleotidica. \nDal momento che le sostituzioni tra famiglie sinonime di codoni della serina possono avvenire utilizzando come intermediari la treonina o la cisteina, anche il dataset amminoacidico dovrebbe essere soggetto al \"codon usage bias\" serinico. L'analisi dimostra che la strategia basata sul \"Dayhoff recoding\" pu\u00f2 risolvere parzialmente gli effetti negativi di tale bias. Tuttavia, sebbene gli amminoacidi forniscano un'ipotesi alternativa delle relazioni presenti all'interno dei Pancrustacea, n\u00e9 la versione nucleotidica n\u00e9 quella amminoacidica del dataset sembrano fornire un'informazione filogenetica sufficientemente robusta da risolvere le relazioni intragruppo, che sono dunque da considerarsi ancora irrisolte. Gli attuali risultati suggeriscono che la topologia amminoacidica dei Pancrustacea sia potenzialmente pi\u00f9 credibile rispetto a quella nucleotidica, dal momento che sembra essere esente da alcuni bias associati alle famiglie di codoni sinonimi. La maggior parte delle analisi basate su sequenze amminoacidiche portano ad un gruppo composto da Branchiopoda, Remipedia, Copepoda e Hexapoda (gruppo A). Usando il miglior modello amminoacidico, CATGTR, anche i Cephalocarida risultano inclusi in tale gruppo. Inoltre il gruppo A (indipendentemente dalla presenza o assenza dei Cephalocarida) risulta sempre \"sister-group\" di un clade formato da Malacostraca, Oligostraca e Thecostraca (gruppo B). \nDi seguito \u00e8 riportato l'albero derivante dal \"Dayhoff recoding\"."}
{"id": "1696658", "revid": "661526", "url": "https://it.wikipedia.org/wiki?curid=1696658", "title": "Discografia dei Simple Plan", "text": "La discografia dei Simple Plan, gruppo musicale canadese in attivit\u00e0 dal 1999, conta 5 album in studio, 2 album dal vivo, 4 EP e 26 singoli.\nIl loro album di debutto \"No Pads, No Helmets... Just Balls\", del 2002, e il suo seguito \"Still Not Getting Any...\", del 2004, hanno riscosso un buon successo commerciale specialmente in Nord America e Giappone. Da quest'ultimo vengono estratti singoli di discreto successo internazionale quali \"Welcome to My Life\", \"Shut Up!\" e \"Untitled (How Could This Happen to Me?)\".\nNel 2008 viene pubblicato l'omonimo \"Simple Plan\", che ottiene migliori piazzamenti dei precedenti lavori in molte classifiche. \"Get Your Heart On!\", album del 2011, raggiunge anch'esso buone posizioni in classifica ma non vende come i precedenti, nonostante il successo internazionale del singolo \"Summer Paradise\". Nel 2016 esce il quinto album in studio del gruppo, \"Taking One for the Team\"."}
{"id": "1696667", "revid": "1305772", "url": "https://it.wikipedia.org/wiki?curid=1696667", "title": "Poiana Cristei", "text": "Poiana Cristei \u00e8 un comune della Romania di 2.739 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 8 villaggi: Dealu Cucului, Dumbrava, Mahriu, Odobasca, Petreanu, Podu Lacului, Poiana Cristei, T\u00e2r\u00e2tu."}
{"id": "1696671", "revid": "599013", "url": "https://it.wikipedia.org/wiki?curid=1696671", "title": "Claudio Bizzarri", "text": "Carriera.\nLa sua prima avventura calcistica la vive nella squadra della sua citt\u00e0, la , nella stagione 1951-52, quando la formazione marchigiana militava nel campionato di Promozione Regionale.\nNell'annata successiva viene acquistato dal , dove rimane per due anni prima di compiere il salto professionale in Serie A con la Fiorentina, all'epoca ai vertici del calcio italiano ed internazionale. Nel capoluogo toscano affina le sue capacit\u00e0 tecnico-tattiche sotto l'attenta guida di Fulvio Bernardini. In quattro anni di militanza in casacca gigliata, il centravanti marchigiano ha visto il momento pi\u00f9 significativo con la conquista dello \"scudetto\" nella stagione 1955-1956, dominata dalla formazione viola, e l'aver vissuto la finale di Coppa dei Campioni nel 1957 persa contro il Real Madrid di Alfredo Di St\u00e9fano. In quel periodo conquista anche il torneo Internazionale la Coppa Grasshoppers.\nBizzarri viene poi acquistato nel 1958 dalla Lazio di \"Fuffo\" Bernardini. Disputa ben cinque stagioni in biancoceleste, collezionando 109 presenze e 19 goal in campionato, vincendo anche la Coppa Italia al primo anno nella Capitale, battendo in finale 1-0 proprio la Fiorentina, sua ex squadra. Per un certo periodo \u00e8 stato anche capitano della squadra romana.\nDecide di porre fine alla sua avventura con le \"Aquile\" nel 1963, quando torna alla Civitanovese, per poi trasferirsi alla Maceratese ed infine ritornando coi \"rossobl\u00f9\" marchigiani."}
{"id": "1696675", "revid": "767487", "url": "https://it.wikipedia.org/wiki?curid=1696675", "title": "Sihlea", "text": "Sihlea \u00e8 un comune della Romania di 5.364 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 4 villaggi: Bogza, C\u0103iata, Sihlea, Voetin."}
{"id": "1696679", "revid": "252548", "url": "https://it.wikipedia.org/wiki?curid=1696679", "title": "Agenzia di pubblicit\u00e0", "text": ""}
{"id": "1696680", "revid": "2055784", "url": "https://it.wikipedia.org/wiki?curid=1696680", "title": "Slobozia Bradului", "text": "Slobozia Bradului \u00e8 un comune della Romania di 5.767 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 6 villaggi: Cornetu, Coroteni, Lie\u0219ti, Ol\u0103reni, Slobozia Bradului, Valea Beciului."}
{"id": "1696682", "revid": "1566286", "url": "https://it.wikipedia.org/wiki?curid=1696682", "title": "Karisma Kapoor", "text": "Il suo soprannome \u00e8 \"Lolo\". Ha fatto il suo debutto a Bollywood nel 1991 con il film \"Prem Qaidi\". Appartiene a una delle pi\u00f9 famose famiglie di attori indiani: sua sorella pi\u00f9 piccola \u00e8 Kareena Kapoor, il padre Randhir Kapoor, la madre Babita, lo zio Rishi Kapoor, il nonno Raj Kapoor e il bisnonno Prithviraj Kapoor.\nNel corso degli anni \u00e8 stata capace di interpretare svariati ruoli.\nSi \u00e8 presa due periodi di pausa dall'attivit\u00e0 di recitazione: il primo nel 1998 e il secondo dal 2003 al 2006, in seguito al matrimonio con l'industriale Sanjay Kapur, dalla cui unione \u00e8 nata una bambina, Samaira, nel 2005."}
{"id": "1696685", "revid": "767487", "url": "https://it.wikipedia.org/wiki?curid=1696685", "title": "Slobozia Cior\u0103\u0219ti", "text": "Slobozia Cior\u0103\u0219ti \u00e8 un comune della Romania di 2.056 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 3 villaggi: Armeni, Jili\u0219te, Slobozia Cior\u0103\u0219ti."}
{"id": "1696691", "revid": "287204", "url": "https://it.wikipedia.org/wiki?curid=1696691", "title": "Slobozia Ciorasti", "text": ""}
{"id": "1696692", "revid": "59785", "url": "https://it.wikipedia.org/wiki?curid=1696692", "title": "Tertulia", "text": "Con il termine tertulia, in italiano circolo, in spagnolo si indica una riunione, informale e periodica, di persone interessate a un tema o a un ramo concreto dell'arte o della scienza, per discutere, informarsi o condividere idee e opinioni. In generale la riunione ha luogo in un caff\u00e8, e vi partecipano di solito persone dell'ambito intellettuale. \u00c8 una tradizione di origine spagnola e si mantenne radicata fino a circa la met\u00e0 del XX secolo nelle ex colonie divenute indipendenti dall'impero spagnolo. I partecipanti sono detti \"contertulios\".\nCategorie, norme e funzioni delle tertulie.\nPossono essere \"tertulias\" taurine, letterarie, teatrali o di qualsiasi tipo, comprese \"tertulias\" di carattere generale. \u00c8 norma non statuita, ma generalmente accettata quella di attaccare e screditare senza piet\u00e0 la persona che non viene alla \"tertulia\" o che tarda ad arrivare, il che serve affinch\u00e9 nessuno manchi e tutti prendano sul serio la loro partecipazione e appartenenza alla riunione. I frequentatori abituali della \"tertulia\" sono denominati \"tertulianos\" o \"contertulios\". Una \"tertulia\" di buon livello suole essere uno strumento educativo di prim'ordine: la prima cosa che vi si apprende infatti \u00e8 tolleranza e senso critico. D'altra parte, una \"tertulia\" permette agli interessati a un tema di fare amicizia e di stringere relazioni con quelli del loro settore e di arricchire la loro cultura, e ai neofiti di apprendere dai pi\u00f9 esperti e di conoscere informalmente le persone del loro ambiente. Inoltre, in alcuni luoghi dell'Argentina, la parola \"tertulia\" si utilizza per esprimere uno stato di estremo esaurimento, evocando la frase \"estoy tertuliado\" o \"estoy en tertulias\".\nLe \"tertulias\" spagnole e la loro origine.\nLa \"tertulia\" (che alcuni vogliono far derivare dal teologo cristiano romano Tertulliano, celebre per la forza polemica dei suoi scritti) nacque durante il \"Siglo de Oro\", a testimonianza del grande fermento culturale che caratterizz\u00f2 la Spagna tra il XVI e il XVII secolo. In particolare, il fenomeno trarrebbe le sue origini dalle cosiddette accademie letterarie di quel periodo, come la valenziana Academia de los Nocturnos o quella di Siviglia, diretta dal Duca di Tarifa, che si riuniva nella Casa de Pilatos. A Madrid furono famose la Academia Selvaje, nata nel 1612, e la Academia Mantuana, dinanzi alla quale Lope de Vega, spesso segretario di queste istituzioni, lesse la sua \"Arte nuevo de hacer comedias\". Altri affermano che queste riunioni ebbero inizio con quelle che realizzavano i critici al termine di un lavoro teatrale nella zona dei \"corrales de comedias\" (\"letteralmente \"recinti di commedie\", tra le prime forme di teatro stabile affermatesi in Spagna a partire dal Siglo de Oro) denominata \"tertulia\".\nIl fenomeno delle \"tertulias\" si ricollega ad analoghe esperienze di circoli, salotti o ritrovi di intellettuali in voga in altri paesi europei. Ad esempio, in Francia la \"tertulia\" pu\u00f2 accostarsi alla tradizione dei \"salons\" del XVIII secolo nei quali una dama riceveva gli omaggi di una serie di intellettuali; in Inghilterra, i \"club\" sono un'istituzione simile, ma di carattere pi\u00f9 formale. In Spagna, una serata o \"soir\u00e9e\" poteva perfettamente terminare o completarsi con una \"tertulia\" tra gente che discorreva amichevolmente su tutte le cose divine e umane, e in concreto sull'attualit\u00e0 politica e culturale. Ma il carattere informale e senza \u00abatto\u00bb scritto della \"tertulia\" impedisce di considerare le accademie, di origine italiana, come associabili al fenomeno strettamente orale della \"tertulia\" spagnola (si veda la voce Accademia).\nFurono celebri nel XVIII secolo la granadiana Academia del Tr\u00edpode, la Tertulia de la Fonda de San Sebasti\u00e1n o quella tenuta dall'ellenista Pedro Estala nella sua cella di scolopio. L'istituzione delle Sociedades Econ\u00f3micas de Amigos del Pa\u00eds verso la fine del XVIII secolo facilit\u00f2 la creazione di questo tipo di associazionismo, cos\u00ec come la diffusione della stampa, che si era soliti leggere abitualmente nei caff\u00e8 e nei circoli. Un ruolo abbastanza favorevole in questo senso ebbe anche la creazione di societ\u00e0 patriottiche che vennero a sostituire le anzidette Sociedades Econ\u00f3micas da parte dei liberali agli inizi del XIX secolo.\nLa tradizione dei salotti francesi fu imitata nella Cadice assediata dalle truppe francesi durante la guerra d'indipendenza, e nelle sue numerose \"tertulias\" si riunivano i liberali che non avevano pi\u00f9 niente da fare, limitandosi in non poche occasioni solamente a giocare a carte, come racconta Antonio Alcal\u00e1 Galiano. Nel XIX secolo fu la volta della \"tertulia\" romantica de El Parnasillo, che si riuniva nel Caf\u00e9 del Pr\u00edncipe, e quella degli scrittori realisti del Bilis club a Madrid, integrata da Leopoldo Alas \"Clar\u00edn\" e altri scrittori asturiani; la costruzione di nuovi spazi di socializzazione come i casin\u00f2 rese possibile ugualmente la creazione di \"tertulias\" fisse nelle province.\nNel primo terzo del XX secolo si ebbero numerose \"tertulias\". Il centro pi\u00f9 importante era il Nuevo Caf\u00e9 de Levante; a partire dagli ultimi anni del XIX secolo fino alla guerra europea, questo fu il centro di riunione di \"tertulias\" pi\u00f9 importante di Madrid, al quale non dimenticavano di accorrere tanto scrittori consacrati quanto giovani promesse e scrittori caduti nell'oblio. Tutti vi accorrevano per far conoscere le loro opere e i loro pensieri. Nelle parole di Valle-Incl\u00e1n, \u00ab\"il Caf\u00e9 de Levante ha esercitato pi\u00f9 influenza sulla letteratura e sull'arte contemporanea che due o tre universit\u00e0 e accademie\"\u00bb.\nNel madrileno Caf\u00e9 de Fornos si trovava la \"tertulia\" di Vital Aza, superato Virgen de los Peligros, e l\u00e0 si riuniva una combriccola cosmopolita composta da artisti, scrittori, attori e attrici, toreri, calciatori. Nel Caf\u00e9 de Gato Negro, nella calle del Pr\u00edncipe, accanto al Teatro de la Comedia, Jacinto Benavente teneva una \"tertulia\" modernista. Aveva il tetto basso, scarsa illuminazione, grandi divani e, sul fondo, un muro finto che di notte si apriva e metteva in comunicazione il Caff\u00e8 con il Teatro. Rafael Cansinos Ass\u00e9ns ebbe una \"tertulia\" nel Caf\u00e9 Colonial di Madrid, vicino alla Puerta del Sol, dove si trovava un pubblico estremamente vario in cui spiccava la presenza di pittori, artisti e poeti stranieri arrivati in Spagna con la guerra del 1914; Ram\u00f3n G\u00f3mez de la Serna ne sostenne un'altra, rivale della precedente, nell'antico Caf\u00e9 y botiller\u00eda de Pombo, nella calle Carretas; questa era tal vez la pi\u00f9 importante e seguita di Madrid; alla sua nascita si proib\u00ec di parlare della guerra, servendo come rifugio di tutti quelli che si stufarono di altri caff\u00e8 dove si parlava solo di quell'argomento. Si fiss\u00f2 i sabati di notte, dopo l'ora di cena, e nel suo vecchio interrato si riunivano anche fino alle tre dell'alba; ma ce n'erano molte altre. Jos\u00e9 Ortega y Gasset aveva la sua ne La Granja del Henar; nel Caf\u00e9 Marfil, angolo Cedaceros, Jacinto Benavente pass\u00f2 di suoi giorni come tertuliano; nella calle Sevilla si trovava il Caf\u00e9 la Ballena Alegre, dove si riunivano tra gli altri Jos\u00e9 Antonio Primo de Rivera e i suoi seguaci falangisti; nel Caf\u00e9 Le\u00f3n si tenevano \"tertulias\" di eruditi e giornalisti. Al Caf\u00e9 del Prado, nella calle del Prado, ampio, con specchi e tavolini rotondi di marmo, accorreva anche Marcelino Men\u00e9ndez Pelayo.\nIl Caf\u00e9 Espa\u00f1ol era frequentato dai fratelli Manuel e Antonio Machado; quelli del Caf\u00e9 Europeo y Comercial si trasferirono al Caf\u00e9 Gij\u00f3n, che acquist\u00f2 fama dagli inizi del secolo e la cui influenza crebbe fino ad arrivare ad avere il suo punto culminante nel dopoguerra. Nella Cervecer\u00eda de Correos cominciavano a riunirsi i giovani poeti della generazione del '27 e fu dove Lorca tenne le sue riunioni con i poeti e gli antichi compagni della Residencia de Estudiantes; nel Caf\u00e9 Jorge Juan si riuniva Melchor Fern\u00e1ndez Almagro con Jos\u00e9 Franc\u00e9s, che era colui che capitanava la \"tertulia\"; nel Roma era il dottor Gregorio Mara\u00f1\u00f3n insieme alla Giunta dell'Ateneo da lui presieduta coloro che preparavano proclami contro la monarchia agonizzante; nel Caf\u00e9 Lyon si tenevano varie \"tertulias\", la prima con personaggi come Jos\u00e9 Bergam\u00edn, Ignacio S\u00e1nchez Mej\u00edas e Melchor Fern\u00e1ndez Almagro, tra gli altri; nella seconda si riuniva la \u00abtertulia del banco azul\u00bb, cos\u00ec detta perch\u00e9 era formata da uomini del Governo della Repubblica; la terza era quella di Pittaluga, Guillermo de Torre, Obreg\u00f3n, Francisco Ayala, tra gli altri; da ultimo la \"tertulia\" che dirigeva di tanto in tanto Ram\u00f3n Mar\u00eda del Valle-Incl\u00e1n, con Anselmo Miguel Nieto, Salvador Pascual, Penagos... Il 14 aprile 1931 molti dei tertuliani divennero padri della patria nel Senato o nel Congresso: \u00e8 il caso di Manuel Aza\u00f1a o Calvo Sotelo. Dopo la Guerra Civil fu fondata la \"tertulia\" di Antonio D\u00edaz-Ca\u00f1abate e Jos\u00e9 Mar\u00eda de Coss\u00edo nel caff\u00e8 Aquarium di Madrid, ma poi si trasfer\u00ec al caff\u00e8 Kutz e infine al Lyon d'Or, come racconta nella sua \"Historia de una tertulia\" (1952) Antonio D\u00edaz-Ca\u00f1abate. Verso il 1955 si riun\u00ec nel Lyon la \"tertulia\" dei narratori della generazione del 1955 o del medio secolo, presieduti da Antonio Rodr\u00edguez Mo\u00f1ino, che era stato espulso dalla sua cattedra per le sue simpatie verso la Repubblica. L\u00ec si riunivano Alfonso Sastre, Rafael S\u00e1nchez Ferlosio e Ignacio Aldecoa, tra gli altri.\nAnche in altri luoghi della Spagna proliferarono le \"tertulias\"; fu famosa la \"tertulia\" del Rinconcillo a Granada, dove fu Federico Garc\u00eda Lorca. Si trovava nella Plaza de los Campos, in un caff\u00e8 attualmente occupato dal ristorante Chikito.\nUltimamente il fenomeno delle \"tertulias\" si \u00e8 esteso alle emittenti radiotelevisive e soprattutto a Internet, dove si svolgono numerose discussioni sui temi dell'attualit\u00e0 e della politica; sono formate perlopi\u00f9 da giornalisti e sono solite generare correnti di opinione, per cui sono molto temute dai dirigenti politici, che tentano frequentemente di controllarle o di contrastarle con altre create da loro. Le \"tertulias\" hanno avuto diffusione nel mondo anche per effetto delle attivit\u00e0 apostoliche dell'Opus Dei. In questa realt\u00e0 ecclesiale, la tertulia \u00e8 un incontro di famiglia, solitamente collocato dopo pranzo o dopo cena, nel corso del quale ci si scambiano notizie su vicende \"di casa\" come iniziative apostoliche, incontri personali, oppure si raccontano aneddoti edificanti o semplici barzellette, si cantano canzoni allegre o si inscenano piccoli siparietti all'insegna del divertimento sano e pulito."}
{"id": "1696699", "revid": "1305772", "url": "https://it.wikipedia.org/wiki?curid=1696699", "title": "T\u00e2mboe\u0219ti", "text": "T\u00e2mboe\u0219ti \u00e8 un comune della Romania di 3.033 abitanti, ubicato nel distretto di Vrancea, nella regione storica della Muntenia.\nIl comune \u00e8 formato dall'unione di 5 villaggi: P\u0103dureni, Pietroasa, Slimnic, T\u00e2mboe\u0219ti, Trestieni.\nNel 2004 si \u00e8 staccato da T\u00e2mboe\u0219ti il villaggio di Obreji\u021ba, andato a formare un comune autonomo."}
{"id": "1696701", "revid": "1543377", "url": "https://it.wikipedia.org/wiki?curid=1696701", "title": "F\u01cexi\u01cen", "text": "Biografia.\nFu un monaco buddhista cinese, traduttore di testi dal sanscrito al cinese e fu il primo pellegrino buddhista cinese a giungere in India. \nF\u01cexi\u01cen nacque a Wuyang (oggi Xi\u0101ngyu\u00e1n, provincia dello Shanxi) nel 340, il nome della sua famiglia era G\u014dng (\u9f94). Entr\u00f2 giovane in un monastero buddhista e, dopo aver terminato il noviziato (\u6c99\u5f4c, \"sh\u0101m\u00ed\") a vent'anni ed aver abbracciato il \"vinaya\" monastico cinese, si rese subito conto che i precetti ivi contenuti erano confusi e contraddittori. Decise quindi di recarsi in India per recuperarne dei testi originali e operarne la traduzione. \nLa possibilit\u00e0 di questo viaggio si realizz\u00f2 nel 399 quando, con altri cinque monaci, part\u00ec alla volta dell'India. La cronaca del suo avventuroso viaggio F\u01cexi\u01cen la riport\u00f2 nel suo \"F\u00f3gu\u00f3j\u00ec\" (\u4f5b\u570b\u8a18, Relazione sui paesi buddhisti, T.D. 2085) redatto nel 416, dopo quattro anni dal suo rientro in Cina. \nNel \"F\u00f3gu\u00f3j\u00ec\", F\u01cexi\u01cen narra di aver percorso il versante meridionale del bacino del Tarim attraversando i regni di Agni (indicato da F\u01cexi\u01cen come \u70cf\u5937, \"W\u016by\u00ed\", successivamente denominato in uiguro come Karasahr e oggi conosciuto con il nome cinese di \u7109\u8006 Y\u0101nq\u00ed), di Sh\u00e0nsh\u00e0n (\u912f\u5584) e di Khotan (oggi \u548c\u7530, H\u00e9ti\u00e1n) luoghi attualmente tutti situati nella Regione autonoma cinese dello Xinjiang.\nVener\u00f2 una reliquia del Buddha a Jiesha (Skardu nel Baltisan, attualmente nel Kashmir pakistano) dove incontr\u00f2 Buddhabhadra (359-429), maestro buddhista che convinse a trasferirsi in Cina come missionario e traduttore. Quindi attravers\u00f2 la valle dell'Indo giungendo nel regno indiano di U\u1e0d\u1e0diy\u0101na dove fu ospitato in un monastero probabilmente di scuola sarv\u0101stiv\u0101da. Fin qui impieg\u00f2 tre anni di viaggio. \nDopo essersi riposato per alcuni mesi ad U\u1e0d\u1e0diy\u0101na (oggi Distretto di Swat in Pakistan), F\u01cexi\u01cen riprese il cammino verso Sud attraversando il fiume Suv\u0101stu (attuale fiume Sw\u0101t) e la citt\u00e0 di Taxila (oggi compresa nel distretto pakistano di Rawalpindi) arrivando quindi a Purushapur (oggi Peshawar in Pakistan) dove fu lasciato da tre monaci del suo seguito che decisero di rientrare in Cina. \nF\u01cexi\u01cen e gli altri due monaci rimasti con lui continuarono invece verso Nagarhara (oggi Jalalabad, Afghanistan). Valicando le montagne uno dei due monaci che lo accompagnavano, di nome Huijing, perse la vita. \nCon l'altro monaco, di nome Daozheng, Faxian raggiunse Lakki Marwat dove rimase per tutta l'estate del 403 e da dove ripart\u00ec in direzione di Mathura (oggi nell'Uttar Pradesh, India). Lungo questo percorso F\u01cexi\u01cen visit\u00f2 Kapilavastu (vicino a Lumbini, Nepal), la citt\u00e0 natale del Buddha Shakyamuni, trovandola tuttavia in uno stato di desolazione. \nGiunto nel 405 a Pataliputra (oggi Patna) F\u01cexi\u01cen ottenne finalmente un testo scritto del vinaya. \u00c8 da notare che fino a quel momento F\u01cexi\u01cen ha incontrato, durante il suo lungo viaggio, solo testi orali tramandati a memoria dai monaci. A Pataliputra F\u01cexi\u01cen studi\u00f2 i vinaya mah\u0101s\u0101\u1e43ghika e sarv\u0101stiv\u0101da nonch\u00e9 alcune opere mah\u0101y\u0101na. \nNel 407 ripart\u00ec da solo (il suo compagno di viaggio, Daozheng, decise di fermarsi a Pataliputra) per Tamralipti (oggi Tamluk) dove rimase fino al 409. Da l\u00ec si imbarc\u00f2 per lo Sri Lanka dove risiedette in diversi monasteri studiando in particolar modo testi di una scuola del Buddhismo dei Nik\u0101ya, la mah\u012b\u015b\u0101saka. \nNel 411 s'imbarc\u00f2 per rientrare in Cina e, dopo alcune peripezie per mare, che lo portarono prima a Sumatra e poi a sbarcare nei pressi dei monti Laoshan (\u5d02\u5c71, monti situati sulla costa nei pressi di Qingdao), riusc\u00ec finalmente a rientrare a Jiankang (oggi Nanchino) da dove era partito 14 anni prima. \nNella capitale cinese F\u01cexi\u01cen ritrov\u00f2 Buddhabadra e con lui avvi\u00f2 le traduzioni dei numerosi testi buddisti che aveva riportato dal suo viaggio in India e in Sri Lanka. F\u01cexi\u01cen mor\u00ec nel 418 nel monaster\u00f2 Xin di Jingzhou (provincia di Hubei).\nOggi nel \"Canone cinese\" conserviamo le sue traduzioni alle sezioni: 1425 e 1427 (vinaya mah\u0101s\u0101\u1e43ghika), 376 e 745 (s\u016btra mah\u0101y\u0101na), 7 (un \u0101gama del Buddhismo dei Nik\u0101ya)."}
{"id": "1696702", "revid": "287204", "url": "https://it.wikipedia.org/wiki?curid=1696702", "title": "Tamboesti", "text": ""}
{"id": "1696704", "revid": "110157", "url": "https://it.wikipedia.org/wiki?curid=1696704", "title": "The F-Ups (album)", "text": "The F-Ups \u00e8 il primo e unico album della band Punk The F-Ups."}
{"id": "1696709", "revid": "21880", "url": "https://it.wikipedia.org/wiki?curid=1696709", "title": "Nymphicus", "text": ""}
{"id": "1696711", "revid": "767487", "url": "https://it.wikipedia.org/wiki?curid=1696711", "title": "T\u0103t\u0103ranu", "text": "T\u0103t\u0103ranu \u00e8 un comune della Romania di 4.902 abitanti, ubicato nel distretto di Vrancea, nella regione storica della Muntenia.\nIl comune \u00e8 formato dall'unione di 5 villaggi: Bordeasca Nou\u0103, Bordeasca Veche, M\u0103rtine\u0219ti, T\u0103t\u0103ranu, V\u00e2j\u00e2itoarea."}
{"id": "1696712", "revid": "21880", "url": "https://it.wikipedia.org/wiki?curid=1696712", "title": "Cockatiel", "text": ""}
{"id": "1696713", "revid": "287204", "url": "https://it.wikipedia.org/wiki?curid=1696713", "title": "Tataranu", "text": ""}
{"id": "1696731", "revid": "1305772", "url": "https://it.wikipedia.org/wiki?curid=1696731", "title": "Ureche\u0219ti (Vrancea)", "text": "Ureche\u015fti \u00e8 un comune della Romania di 2.591 abitanti, ubicato nel distretto di Vrancea, nella regione storica della Muntenia.\nNel 2004 si sono staccati da Ureche\u015fti i villaggi di Pope\u015fti e Terche\u015fti, andati a formare il comune di Pope\u0219ti."}
{"id": "1696738", "revid": "767487", "url": "https://it.wikipedia.org/wiki?curid=1696738", "title": "V\u00e2rte\u0219coiu", "text": "V\u00e2rte\u0219coiu \u00e8 un comune della Romania di 3.511 abitanti, ubicato nel distretto di Vrancea, nella regione storica della Muntenia. "}
{"id": "1696741", "revid": "287204", "url": "https://it.wikipedia.org/wiki?curid=1696741", "title": "Vartescoiu", "text": ""}
{"id": "1696743", "revid": "200568", "url": "https://it.wikipedia.org/wiki?curid=1696743", "title": "Cinetica enzimatica", "text": ""}
{"id": "1696749", "revid": "112792964", "url": "https://it.wikipedia.org/wiki?curid=1696749", "title": "Vintileasca", "text": "Vintileasca \u00e8 un comune della Romania di 2.112 abitanti, ubicato nel distretto di Vrancea, nella regione storica della Moldova. \nIl comune \u00e8 formato dall'unione di 6 villaggi: Bahnele, Dup\u0103 M\u0103gura, Neculele, Poiana Stoichii, T\u0103n\u0103sari, Vintileasca."}
{"id": "1696750", "revid": "287204", "url": "https://it.wikipedia.org/wiki?curid=1696750", "title": "Interrios", "text": "Interrios \u00e8 una localit\u00e0 del comune di Villanova Monteleone in provincia di Sassari; dista circa 3\u00a0km dal centro abitato, e 26\u00a0km da Alghero.\nIl santuario.\nSulla strada che collega Villanova Monteleone alla provinciale Alghero-Bosa, sorge un santuario dedicato alla \"Madonna di Interrios\", molto venerata dai villanovesi e dagli abitanti delle aree limitrofe.&lt;br&gt;\n\u00c8 una chiesa campestre, risale al XVI secolo. A navata unico, con volta a botte, e una cupola sul presbiterio. L'altare maggiore \u00e8 in legno. La chiesa in tempi recenti ha avuto bisogno di lavori di consolidamento. All'esterno della chiesa addossato lungo una parete si trova uno spazio ad archi, dove erano soliti sostare i pellegrini in occasione di pellegrinaggi e feste, e che trascorrevano la notte presso il santuario. Secondo una tradizione popolare la chiesa fu risparmiata dalla distruzione nel 1582 poich\u00e9 la nebbia la sottrasse alla vista dei pirati turchi.\nQualche chilometro pi\u00f9 avanti in un tratto di strada in salita chiamato \"sa pigada 'e sos turcos\" (la salita dei turchi) sarebbe avvenuto uno scontro tra villanovesi e pirati turchi che si erano avventurati all'interno fino sulle alture di Villanova.\nLa festa della Madonna di Interrios cade l'8 settembre con grande partecipazione di popolo.\nNei pressi del santuario un'ampia costruzione, che nei decenni scorsi \u00e8 servita come soggiorno estivo per bambini del paese e di altri centri. In tempi recenti la struttura \u00e8 stata migliorata, trasformando i cameroni in camere e dotandole di servizi. Viene utilizzata per campi estivi di ragazzi e giovani del paese e pi\u00f9 in generale della diocesi di Alghero-Bosa."}
{"id": "1696764", "revid": "228587", "url": "https://it.wikipedia.org/wiki?curid=1696764", "title": "Nazionale di calcio a 5 del Messico", "text": "La nazionale di calcio a 5 del Messico \u00e8, in senso generale, una qualsiasi delle selezioni nazionali di Calcio a 5 della Federazione calcistica del Messico che rappresentano il Messico nelle varie competizioni ufficiali o amichevoli riservate a squadre nazionali.\nIl Messico rimase assente dalle competizioni di primo piano della FIFUSA degli anni 1980, la selezione centramericana ha trovato difficolt\u00e0 anche nelle successive occasioni, in concomitanza con i campionati continentali: sebbene sia giunta una volta terza e due volte quarta, non ha staccato il biglietto per nessuna delle fasi finali della rassegna iridata. Nel 1996 \u00e8 stato sconfitto in semifinale da Cuba per 2-1, vincendo poi la finalina con il Guatemala. Quattro anni dopo \u00e8 stata la Costa Rica ad impedire al Messico l'accesso alla finale con il punteggio di 3-1, il Messico \u00e8 stato poi battuto anche nella finale di consolazione dagli Stati Uniti. Nel 2004 \u00e8 ancora Cuba a sconfiggere il Messico per 5-4 relegando i \"tricolores\" alla terza finalina persa per mano della Costa Rica.\nNel 2008 il Messico \u00e8 una delle formazioni qualificate di diritto al tabellone principale dei campionati CONCACAF. Nonostante l'innalzamento da due a tre posti per il mondiale, la squadra messicana ha fallito l'obiettivo della qualificazione rimanendo esclusa al primo turno: pur senza sconfitte (una vittoria e due pareggi) ha avuto peggiore differenza reti nei confronti di Cuba e guatemala, poi finaliste.\nPalmar\u00e8s.\nCampionati mondiali.\nIl Messico non \u00e8 mai giunto ad una fase finale dei campionati del Mondo, pur avendo partecipato alle ultime tre tornate di qualificazione.\nCampionati CONCACAF.\nIn tre partecipazioni, il Messico \u00e8 giunto terzo nel 1996, poi ha raccolto due quarti posti, sconfitto rispettivamente nel 2000 dagli Stati Uniti e nel 2004 dalla Costa Rica.\nRosa.\nAllenatore: Ramon Raya"}
{"id": "1696768", "revid": "767487", "url": "https://it.wikipedia.org/wiki?curid=1696768", "title": "Vulturu (Vrancea)", "text": "Vulturu \u00e8 un comune della Romania di 8.628 abitanti, ubicato nel distretto di Vrancea, nella regione storica della Muntenia. \nIl comune \u00e8 formato dall'unione di 5 villaggi: Bo\u021b\u00e2rl\u0103u, H\u00e2ngule\u0219ti, Maluri, Vadu Ro\u0219ca, Vulturu."}
{"id": "1696770", "revid": "111232362", "url": "https://it.wikipedia.org/wiki?curid=1696770", "title": "Coppa Italia 2002-2003 (pallavolo maschile)", "text": "La Coppa Italia di pallavolo maschile 2002-03 fu la 25\u00aa edizione della manifestazione organizzata dalla Lega Pallavolo Serie A e dalla FIPAV.\nRegolamento e avvenimenti.\nCome negli anni precedenti, fu organizzata una \"final-eight\" con quarti, semifinali e finale, da disputarsi con gare ad eliminazione diretta. Al torneo presero parte le squadre classificate ai primi otto posti al termine del girone d'andata del campionato di 2002-03.\nI quarti di finale furono disputati il 29 e il 30 gennaio 2003 a Bolzano, che ospit\u00f2 le semifinali il 1\u00ba febbraio, e Trento, dove il giorno 2 si gioc\u00f2 la finale vinta dalla al \"tie-break\" contro il . MVP della finale fu nominato Marco Bracci.\nSquadra vincitrice.\nAssociazione Sportiva Volley Lube\nSecondo titolo"}
{"id": "1696771", "revid": "116509343", "url": "https://it.wikipedia.org/wiki?curid=1696771", "title": "Carmine Amoroso", "text": "Biografia.\nNato e cresciuto a Lanciano (in provincia di Chieti), agli inizi degli anni Ottanta si trasferisce a Roma, dove consegue la laurea in Lettere con una tesi sulla religiosit\u00e0 nel cinema di Pasolini (pubblicata in \"Pasolini\", autori vari, Sciascia editore).\n\u00c8 stato per due anni allievo della Scuola di drammaturgia diretta da Eduardo De Filippo.\nSuoi racconti sono stati pubblicati in diverse antologie, tra le quali: \"Dodici\" (Edizione del Giano), \"Peccati veniali\" (Coniglio Editore), \"Qualcuno ha morso il cane\" (Coniglio Editore), \"Buon Natale &amp; felice anno nuovo\" (Castelvecchi Editore), \"Sorridi, siamo a Roma\" (Ponte Sisto).\nNel 1985 ha esordito con il documentario \"I ragazzi su due ruote\", seguito l'anno successivo dal documentario sul Grande Raccordo Anulare di Roma \"Gra - Il pianeta anulare\", entrambi prodotti da Rai 3 e tratti da soggetti di Ugo Pirro.\nDal 1986 al 1996 ha alternato l'attivit\u00e0 di aiuto regista a quella di sceneggiatore, \nNel 1992 ha scritto il soggetto e la sceneggiatura del film \"Parenti serpenti\", diretto da Mario Monicelli e tratto dall'omonima pi\u00e8ce teatrale. La sceneggiatura ha ricevuto diversi premi e riconoscimenti sia in Italia che all'estero.\nNel 1996 ha esordito nella regia con il film \"Come mi vuoi\". Nel 2007 ha realizzato il suo secondo lungometraggio, \"Cover-boy\".\nNel 2009 ha scritto il soggetto del documentario \"Sound of Morocco\" prodotto e distribuito da Cinecitt\u00e0 Luce, presentato al IV Festival Internazionale del Film di Roma.\nNel 2016 \u00e8 uscito nelle sale il documentario \"Porno e libert\u00e0\", presentato in anteprima al Festival di Rotterdam. Venduto in oltre 30 paesi, ha vinto il Nastro d'Argento 2017 come miglior documentario italiano.\nFilmografia.\nSceneggiatore.\nDi cui anche soggettista."}
{"id": "1696776", "revid": "21880", "url": "https://it.wikipedia.org/wiki?curid=1696776", "title": "Pteroclidiformes", "text": ""}
{"id": "1696782", "revid": "767487", "url": "https://it.wikipedia.org/wiki?curid=1696782", "title": "Boghe\u0219ti", "text": "Boghe\u0219ti \u00e8 un comune della Romania di 1.752 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 5 villaggi: Biche\u0219ti, Boghe\u0219ti, Boghe\u0219tii de Sus, Chi\u021bcani, Iugani, Pl\u0103cin\u021beni, Ple\u0219e\u0219ti, Prisecani, T\u0103buce\u0219ti."}
{"id": "1696783", "revid": "287204", "url": "https://it.wikipedia.org/wiki?curid=1696783", "title": "Boghesti", "text": ""}
{"id": "1696785", "revid": "228587", "url": "https://it.wikipedia.org/wiki?curid=1696785", "title": "Faustina", "text": ""}
{"id": "1696787", "revid": "1592097", "url": "https://it.wikipedia.org/wiki?curid=1696787", "title": "Jade from Sweetbox", "text": ""}
{"id": "1696788", "revid": "4175", "url": "https://it.wikipedia.org/wiki?curid=1696788", "title": "Pacific Rim 1997 (rugby a 15)", "text": "Il Pacific Rim 1997 fu la 2\u00aa edizione del Pacific Rim Championship, istituito nel 1996 dall'allora International Rugby Board (oggi World Rugby, organo di governo del rugby a 15 a livello mondiale).\nLa 2\u00aa edizione del 1997, venne vinta ancora dal , che si afferm\u00f2 per il secondo anno consecutivo. Le nazionali di , e , si piazzarono rispettivamente in seconda, terza e quarta posizione."}
{"id": "1696805", "revid": "224230", "url": "https://it.wikipedia.org/wiki?curid=1696805", "title": "Salvatore Sechi", "text": "Biografia.\nLaureatosi a Torino con Guido Quazza, dopo essersi perfezionato in Inghilterra al St. Anthony College di Oxford, \u00e8 stato ricercatore della Fondazione Luigi Einaudi di Torino, l'istituzione che ha formato alcuni dei pi\u00f9 insigni accademici italiani. Formatosi, come ha scritto nel suo ultimo libro, alla scuola dei \"Quaderni Rossi\" di Raniero Panzieri, si \u00e8 avvicinato successivamente al PCI e, successivamente, al PSI.\nHa poi insegnato Storia dei partiti e dei movimenti politici e Storia contemporanea nelle universit\u00e0 di Venezia, Bologna, Ferrara e Berkeley. Come politologo, ha collaborato con le principali testate italiane il \"(Corriere della Sera\", \"la Repubblica\", \"l'Unit\u00e0\", \"Il Giorno\", \"il Resto del Carlino\", \"l'Avanti\", \"Il Secolo XIX)\" e con riviste fondamentali come \"Storia Contemporanea\", \"il Mulino\", \"Nuova Storia Contemporanea\". Ha chiuso la sua carriera accademica da professore ordinario di Storia contemporanea all'Universit\u00e0 di Ferrara.\nStudioso del movimento operaio internazionale, del fascismo, di storia dell'America latina e di storia del PCI e della sinistra italiana, \u00e8 autore di decine di volumi, monografie e saggi frutto di ricerche in archivi italiani, americani, inglesi. Intensa anche la sua attivit\u00e0 pubblicistica. Ha avuto inoltre incarichi istituzionali, essendo stato direttore dell'Istituto di Cultura italiana di San Francisco (USA) e consulente della commissione parlamentare Mitrokhin, esperienza, quest'ultima, giudicata negativa anche in alcuni articoli e saggi.\nNel corso della sua carriera, ha organizzato importanti convegni e congressi nazionali e internazionali. Tra i pi\u00f9 recenti, il convegno sul \"caso Moro\" (marzo 2008) e quello sulla violenza politica nel secondo dopoguerra (novembre 2008) organizzati a Cento (FE). Sotto la presidenza di Beppe Pisanu \u00e8 stato inoltre consulente della Commissione parlamentare antimafia."}
{"id": "1696808", "revid": "729019", "url": "https://it.wikipedia.org/wiki?curid=1696808", "title": "Buffavento", "text": "Buffavento \u00e8 un castello medievale edificato nell'XI secolo dai bizantini. Si trova nella parte settentrionale dell'isola di Cipro a un'altitudine di 950 metri sul livello del mare, dove i venti possono raggiungere velocit\u00e0 molto alte, da qui il nome di Buffavento.\nStoria del castello.\nIl castello di Buffavento si erge sulla catena montuosa di Kyrenia, dove i bizantini edificarono molti altri castelli - ad esempio quelli di Sant'Ilario a ovest e di Kantara a est - come difesa contro le incursioni degli arabi. I due castelli citati prima sono visibili da Buffavento per rendere possibile la trasmissione di segnali in caso di attacchi degli arabi.\nLa parte bassa del castello fu molto probabilmente costruita dai bizantini nell'XI secolo e poi ampliata dalla famiglia dei Lusignano nel XIV secolo. Il castello non \u00e8 ben fortificato, infatti si avvaleva della difesa naturale della montagna. Inizialmente il castello di Buffavento controllava un importante passaggio attraverso le montagne, mentre dal XIV secolo fu usato come carcere. Durante il dominio veneziano dell'isola Buffavento cadde in disuso perch\u00e9 i castelli costieri, come Kyrenia e Famagosta, erano considerati pi\u00f9 importanti."}
{"id": "1696811", "revid": "247222", "url": "https://it.wikipedia.org/wiki?curid=1696811", "title": "Simone Calimani", "text": " \nBiografia.\nFu uno scrittore versatile e si distinse come linguista, poeta, oratore e talmudista. Durante il suo rabbinato Calimani fu impegnato come correttore alla stamperia ebraica di Venezia. Nel gran numero di libri da lui emendati ci fu il \"responsum\" di David ben Zimra (detto il RaDBaZ), al quale egli aggiunse un indice, e lo \"Yad Haruzim\" (in versi ebraici) di Gerson Hefez, che Calimani arricch\u00ec con proprie note.\nCalimani, sostenitore di idee liberali nel campo religioso, prese parte alla campagna diretta da Naphtali Wessely contro la degenerazione nelle sinagoghe del \"pilpul\" (un metodo di studio talmudico)."}
{"id": "1696813", "revid": "585241", "url": "https://it.wikipedia.org/wiki?curid=1696813", "title": "Salvatore Sperlinga", "text": "\u00c8 stato membro della Winter Hill Gang e socio del vice-boss Howie Winter.\nNel 1977, Sperlinga e Winter furono accusati per estorsione. All'inizio del 1980, Sperlinga fu rilasciato e si cerc\u00f2 una nuova occupazione. Ritorn\u00f2 nella sua citt\u00e0 natale, Somerville, Massachusetts, dove lavor\u00f2 come commesso in un negozio.\nIl 4 gennaio 1980, Sperlinga, mentre stava giocando a carte con degli amici di Somerville, riconobbe, nel locale, Daniel Moran, mandato da Howie Winter per uccidere Sperlinga. Scoperto, Moran spar\u00f2 a Sperlinga per tre volte, uccidendolo. Moran fu arrestato e condannato all'ergastolo.\nIl figlio di Sperlinga, Richard Sperlinga, mor\u00ec per overdose il 15 ottobre 2005."}
{"id": "1696815", "revid": "729019", "url": "https://it.wikipedia.org/wiki?curid=1696815", "title": "Coppa Italia 2001-2002 (pallavolo maschile)", "text": "La Coppa Italia di pallavolo maschile 2001-02 fu la 24\u00aa edizione della manifestazione organizzata dalla Lega Pallavolo Serie A e dalla FIPAV.\nRegolamento e avvenimenti.\nFu organizzata una \"final-eight\" con quarti, semifinali e finale, da disputarsi con gare ad eliminazione diretta. Al torneo presero parte le sole squadre classificate ai primi otto posti al termine del girone d'andata del campionato di 2001-02.\nI quarti di finale furono disputati il 30 e il 31 gennaio 2002 a Biella e Forl\u00ec, mentre semifinali e finale si giocarono al Forum di Assago il 2 e il 3 febbraio. Il trofeo fu vinto a sorpresa dalla Noicom BreBanca Cuneo, che nell'ultima gar\u00e0 sconfisse duramente la Maxicono Parma. MVP della finale fu nominato Andrea Sartoretti.\nSquadra vincitrice.\nCuneo Volley\nTerzo titolo"}
{"id": "1696820", "revid": "1234826", "url": "https://it.wikipedia.org/wiki?curid=1696820", "title": "Ugo Ortona", "text": "Ugo Ortona consegu\u00ec la licenza liceale classica presso il liceo Galluppi di Catanzaro. Si trasfer\u00ec poi a Roma, dove prosegu\u00ec gli studi e inizi\u00f2 a dipingere. \nLe prime esposizioni risalgono al 1910 a Napoli. La stampa nazionale cominci\u00f2 a interessarsi all'artista e alle sue opere gi\u00e0 nel 1916 in occasione di una \"collettiva\" tenutasi presso l'accademia di Belle Arti di Roma. Il messaggero scriveva: \"una tela che meritava un migliore collocamento \u00e8 quella di Ugo Ortona\".\nXilografo, illustratore di libri (sua \u00e8 la copertina di \"Poesie Grigioverdi\" di Corrado Alvaro), disegn\u00f2 francobolli e manifesti, e nel 1924 vinse il secondo premio per il cartellone della Biennale di Monza. \nDa quel momento fu un crescendo di apprezzamenti e critiche favorevoli. Le sue esposizioni furono inaugurate dai Reali della Casa Savoia, i suoi dipinti apprezzati da ogni dove. Scrisse ad esempio l'Osservatore Romano nel 1934: \"Ugo Ortona, artista, ben noto ed apprezzato, presenta una serie di magnifici disegni (in una personale n.d.r.), nei quali figure e paesaggi della sua terra natale, la Calabria, sono colti e rappresentati con un vigore, un'efficacia, una maestria veramente mirabili\". Le ultime tracce della sua notoriet\u00e0 sono sulla rivista \"Le ore\" del 16 settembre 1965, che ben descrisse l'arte del pittore: \"Sempre grandioso nella misura media e piccola (come certi Van Gogh del periodo di Arles: vedi \"Marina di Palmi\") pensoso degli stili della sua giovinezza, ... certo restano nella memoria certi dipinti di Ortona della grandezza di un fazzoletto\".\nMa nel 1965 Ugo Ortona si era gi\u00e0 ritirato dalla scena a seguito di una tragedia familiare che lo colp\u00ec profondamente fino a fargli abbandonare la pittura. Per anni e anni non us\u00f2 pi\u00f9 i pennelli. Li riprese in gran segreto, per nutrire la sua passione personale quando in molti lo credevano gi\u00e0 morto. Le sue opere tarde, tutte in collezioni private, sono le pi\u00f9 interessanti.\nFu allievo di Duilio Cambellotti e conobbe, tra gli altri, Giacomo Manz\u00f9 e Felice Casorati.\nSulla rivista \"Scena Illustrata\" del febbraio 1969 Italo Carlo Sesti dedic\u00f2 a Ugo Ortona una interessante pagina. Scrisse: \"Durante la sua giovinezza, Ugo Ortona ha avuto coscienza che sarebbe diventato un pittore e non un professionista tranquillo come la tradizione di famiglia voleva (il padre era un magistrato n.d.r.). ... Sono gli anni in cui in arte si cerca in pi\u00f9 modi e per pi\u00f9 vie di ritornare ad un plasticismo evidente, di forme sintetiche, di stilizzazione scoperta, di una evidenza massima ed elementare. ... le radici della sua pittura sono chiare e le sue composizioni hanno il respiro della sua terra di origine, la Calabria. ... Egli sente incombenti certi fattori della natura della sua terra: il sole alto e rovente, la flora verde nella primavera serena o disseccata nell'estate assolata, le pietre arse, spaccate, gli oliveti immensi che si distendono come un mare di speranze\".\nAllest\u00ec numerose mostre sia in Italia che all'estero e prese parte a prestigiose rassegne, quali le Biennali di Venezia (partecipandovi per quattro edizioni) e le Quadriennali di Roma. L'organizzazione di eventi culturali, in particolare fra le due guerre, lo portarono ad avere contatti con papa Pio IX, con Benito Mussolini e con Margherita Sarfatti. Realizz\u00f2 anche le copertine illustrate di diversi cataloghi di mostre e scrisse articoli e saggi di critica d'arte.\nDecor\u00f2 alcune sedi istituzionali ed edifici religiosi calabresi con mosaici, vetrate, affreschi: Palazzo degli Uffici di Catanzaro e Sala consiliare del Comune di Catanzaro, Chiesa dell'Annunziata e una cappella del Duomo di Reggio Calabria.\nSue opere sono esposte in importanti musei e pinacoteche, quali le gallerie Nazionale d'Arte Moderna, Comunale d'Arte Moderna e Contemporanea e Corsini di Roma."}
{"id": "1696824", "revid": "4175", "url": "https://it.wikipedia.org/wiki?curid=1696824", "title": "Pacific Rim 1998 (rugby a 15)", "text": "Il Pacific Rim 1998 fu la 3\u00aa edizione del Pacific Rim Championship, istituito nel 1996 dall'allora International Rugby Board (oggi World Rugby, organo di governo del rugby a 15 a livello mondiale).\nLa 3\u00aa edizione del 1998, venne nuovamente vinta dal , che si afferm\u00f2 per il terzo anno consecutivo. Le nazionali di , e , si piazzarono rispettivamente in seconda, terza e quarta posizione."}
{"id": "1696827", "revid": "110157", "url": "https://it.wikipedia.org/wiki?curid=1696827", "title": "Chiesa del Sacro Cuore al Romito", "text": "La chiesa del Sacro Cuore al Romito \u00e8 un luogo di culto cattolico che si trova in piazza Baldinucci a Firenze nella zona del Romito appunto.\nStoria e descrizione.\nFu edificata nel luogo dove sorgeva una cappella usata dal Comune, dal 1893, come obitorio, in un rione che era andato rapidamente sviluppandosi al di l\u00e0 del Mugnone. Qui erano le case dell'antico borgo del Romito, nome derivante da un piccolo oratorio dedicato a santa Lucia che un anacoreta si era costruito sotto una delle arcate dell'acquedotto romano, rimaste in parte visibili fino all'Ottocento. La primitiva cappella e il servizio dell'obitorio, anche noto come \"deposito mortuario\" furono affidati ai frati Cappuccini di Firenze, che vi rimasero anche quando fu edificata la chiesa ed eretta la successiva parrocchia, fino ai primi anni del secolo attuale, quando, a causa della riduzione numerica, lasciarono il luogo.\nLa chiesa \u00e8 di costruzione piuttosto recente: fu disegnata dall'ingegnere Ezio Zalaffi nel 1925 e divenne parrocchia nel 1929. Danneggiata durante la seconda guerra mondiale, venne ristrutturata ed ampliata nel 1947 dall'ingegnere Galliano Boldrini, mentre il portico che la precede risale al 1951; fu consacrata nel 1954."}
{"id": "1696833", "revid": "767487", "url": "https://it.wikipedia.org/wiki?curid=1696833", "title": "Adjud", "text": "Adjud (in ungherese \"Egyedhalma\") \u00e8 un municipio della Romania di 18.505 abitanti, ubicato nel distretto di Vrancea, nella regione storica della Moldavia. \nFanno parte dell'area amministrativa anche le localit\u00e0 di Adjudu Vechi, Burcioaia e \u015ei\u015fcani.\nPersone legate ad Adjud. Angela Gheorghiu Soprano Rumeno"}
{"id": "1696840", "revid": "15756", "url": "https://it.wikipedia.org/wiki?curid=1696840", "title": "Chiesa di San Piero in Palco (Firenze, Gavinana)", "text": "La chiesa di San Piero in Palco \u00e8 un luogo di culto cattolico che si trova in piazza Elia della Costa a Firenze nel quartiere di Gavinana.\nStoria.\nCostruita su progetto dell'architetto Primo Saccardi, (architetto tra gli anni '30 e i '50 anche della chiesa dell'Immacolata, di San Paolo a Soffiano e di Santa Lucia alla Sala) fu iniziata nel 1957 e consacrata il 29 giugno 1959. Trae il nome dall'antica chiesa dedicata a San Pietro in via di Badia a Ripoli ed \u00e8 stata eretta a parrocchia al centro di un popoloso quartiere.\nDopo la disastrosa alluvione del 1966, l'architetto don Marcello Peruzzi vi ha apportato modifiche architettoniche eseguendo numerose opere di restauro, tra le altre, nel 1970, la separazione della vasta abside rettangolare con una grande vetrata policroma (di Alberto Farina), che \u00e8 andata cos\u00ec a creare una cappella per le messe feriali, accessibile sia dalla chiesa che dalla sacrestia.\nSul muro alla base del campanile c'\u00e8 il tabernacolo con la Madonna dell'alluvione, affresco del maestro fiorentino Galeazzo Auzzi (1966) che la disegn\u00f2 su un'anta di un armadio della nonna, la mattina del 4 novembre, nella propria abitazione in via della Vigna Nuova assediata dall'acqua minacciosa del fiume Arno, e voluta espressamente sulla facciata dall'allora parroco don Averardo Dini, in ricordo della tragica inondazione subita dalla popolazione di Gavinana.\nDal 2004 \u00e8 stato creato un coro parrocchiale, il Coro di San Piero in Palco, diretto da Guido Menestrina, composto da 30-35 elementi tra bassi, tenori, contralti, soprani e voci bianche, che solennizza i principali eventi liturgici (dalla I domenica d'Avvento alla festa del patrono, 29 giugno). \u00c8 accompagnato all'organo Mascioni opus 1076 del 1986, a trasmissione elettrica con 32 registri.\nDescrizione.\n\u00c8 un ampio edificio a pianta centrale con cupola ribassata, illuminato da vetrate istoriate eseguite su disegno di Ascanio Pasquini, raffiguranti episodi evangelici. Lo affianca un campanile moderno a pianta quadrata. L'interno \u00e8 ravvivato da una serie di dipinti di Angellotti. Alle pareti, la Via Crucis in terracotta proviene da manifattura artigianale trentina."}
{"id": "1696843", "revid": "1873017", "url": "https://it.wikipedia.org/wiki?curid=1696843", "title": "Campionati europei di karate 1985", "text": "La 20\u00aa edizione del campionato europeo di karate si \u00e8 disputata a Oslo nel 1985. Hanno preso parte alla competizione 292 karateka provenienti da 18 paesi."}
{"id": "1696847", "revid": "6923", "url": "https://it.wikipedia.org/wiki?curid=1696847", "title": "Pompone", "text": "Pompone \u00e8 un termine gergale, entrato nell'uso comune dei motociclisti europei, per definire una motocicletta italiana, dotata di propulsore bicilindrico a quattro tempi, di grossa cubatura. \nL'origine di \"pompone\" ha radici onomatopeiche, determinate dal suono caratteristico dei motori bicilindrici al regime minimo di rotazione.\nIl neologismo veniva utilizzato, agli inizi degli anni settanta, nell'ambiente della Temporada Romagnola, per poi diffondersi rapidamente tra gli appassionati delle gare motociclistiche per derivate di serie e di \"endurance\", particolarmente riferito ai modelli Ducati 750 SS, ma anche alle Laverda 750 SFC e Moto Guzzi V7 Sport che, in quell'epoca, gareggiavano contro le quadricilindriche giapponesi e tricilindriche britanniche. \nA partire dagli anni ottanta, sono ormai centinaia i motoclub italiani ed esteri che hanno adottato la denominazione di \"pompone\" e che riuniscono i possessori di grosse motociclette bicilindriche sportive, soprattutto italiane. "}
{"id": "1696850", "revid": "729019", "url": "https://it.wikipedia.org/wiki?curid=1696850", "title": "Phil de Glanville", "text": "Biografia.\nPhil de Glanville fece parte della squadra rugbistica dell'Universit\u00e0 di Durham, ai tempi dei suoi studi in Economia.\nPassato poi a Oxford, fu selezionato per la squadra d'\u00e9lite, e si guadagn\u00f2 anche la convocazione nell'Inghilterra U-21.\nAppartenente alla generazione che vide il passaggio dal dilettantismo al professionismo, visse entrambi gli \"status\" nelle 9 stagioni al Bath, che ingaggi\u00f2 de Glanville nel 1990, e che questi accompagn\u00f2 in uno dei periodi pi\u00f9 vittoriosi della sua storia, vincendo cinque titoli nazionali inglesi, quattro coppe Anglo-Gallesi (con un'accoppiata nel 1996) e un titolo di campione d'Europa nel 1997.\nIn Nazionale de Glanville esord\u00ec nel 1992 contro il ; in 12 dei 38 incontri internazionali disputati, entr\u00f2 da sostituto, in quanto il ruolo era appannaggio di Will Carling e, a seguire, di Jeremy Guscott.\nQuando Carling si ritir\u00f2, fu proprio de Glanville a vedersene assegnata l'eredit\u00e0 dal C.T. Jack Rowell, sia come ruolo in campo che come capitano della Nazionale.\nPrese parte alle Coppe del Mondo del 1995 in Sudafrica (dove l' si piazz\u00f2 quarta) e a quella del 1999 in Galles, anche se gi\u00e0 dal 1997 il nuovo C.T. Clive Woodward aveva relegato de Glanville in panchina a vantaggio di Will Greenwood e assegnato la fascia di capitano a Lawrence Dallaglio.\nNel 1999 de Glanville ridusse l'attivit\u00e0 e torn\u00f2 all'Universit\u00e0 di Durham per intraprendere gli studi di medicina e chirurgia; il ritiro definitivo avvenne nel 2001.\nLaureatosi, ha intrapreso la professione di medico specializzato in angiologia; collabora con la BFE, la federazione britannica di sport equestri, ed \u00e8 membro del comitato sud-occidentale di \"Sport England\", l'organismo di promozione dell'attivit\u00e0 sportiva in Inghilterra."}
{"id": "1696854", "revid": "767487", "url": "https://it.wikipedia.org/wiki?curid=1696854", "title": "Leggero (singolo)", "text": "Leggero \u00e8 un singolo di Luciano Ligabue, il settimo estratto dall'album \"Buon compleanno Elvis\" del 1995.\nIl brano.\nPosto a chiusura dell'album, ne riassume i contenuti citando diverse canzoni, ma anche alcuni passi di brani appartenenti ad album precedenti. L'idea infatti \u00e8 quella di trasmettere lo stato di vita e dell'anima a cui il cantautore aspira con continuit\u00e0, descrivendolo nel testo con situazioni e immagini.\nIl testo.\nRichiama \"I \"ragazzi\" sono in giro\" dello stesso album, \"Walter il mago\" di uno precedente e addirittura Kay, personaggio che ritroveremo in un album successivo, come a creare un ponte con passato e futuro per dimostrare la continuit\u00e0 di questa condizione di \"leggerezza\".\nLa canzone \u00e8 quindi lo \"sfogo\" che si ha dopo aver subito tante pressioni, quando carichi di preoccupazioni e stanchezza si vuole staccarsi dalla pesantezza della vita.\nLa musica.\nSottolinea la progressiva esplosione di questa sensazione di leggerezza, inizia con la voce di Ligabue accompagnata dagli accordi di una sola chitarra acustica, e si conclude, al termine di un climax di sonorit\u00e0 rock che attraversa tutto il brano (ottenuto col progressivo ingresso delle chitarre elettriche), nell'ultimo ritornello, che prima raffigura il distacco dalle preoccupazioni e poi il senso di leggerezza che si prova, con l'assolo di chitarra elettrica di Mel Previte.\nVideo musicale.\nL'edizione integrale del videoclip \u00e8 stata pubblicata la prima volta sul video musicale promozionale \"Leggero\" (WEA Italiana catalogo PROVM549), che contiene anche un'intervista esclusiva a Ligabue e diversi estratti dai video ufficiali delle varie canzoni dell'album.\nDiretto da Alessandra Pescetta.\n\u00c8 stato poi inserito nei DVD \"Primo tempo\" del 2007 e \"Videoclip Collection\" del 2012, quest'ultimo distribuito solo nelle edicole.\nCover.\nGli 883, nella ristampa del 2001 della raccolta di successi \"Gli anni\" (1998), hanno inserito una loro versione dal vivo del brano."}
{"id": "1696857", "revid": "1873017", "url": "https://it.wikipedia.org/wiki?curid=1696857", "title": "Campionati europei di karate 1984", "text": "La 19\u00aa edizione del campionato europeo di karate si \u00e8 disputata a Parigi nel 1984. Hanno preso parte alla competizione 268 karateka provenienti da 17 paesi."}
{"id": "1696860", "revid": "30445", "url": "https://it.wikipedia.org/wiki?curid=1696860", "title": "Chiesa dell'Ospedaletto", "text": "La chiesa dell'Ospedaletto, o Santa Maria dei Derelitti, \u00e8 un edificio religioso della citt\u00e0 di Venezia, situato nel sestiere di Castello.\nStoria.\nLa chiesa venne realizzata nel 1575 nell'area originalmente detta \"del bersaglio\", che ospitava l'ospedale eretto da San Gerolamo Miani nel 1528 ed ospitava malati, pellegrini e orfani di entrambi i sessi.\nEsso si affaccia sulla Barbaria delle Tole, calle che prese il nome dal fatto che qui approdava gran parte del legname, \"tole\" (tavole) in lingua veneta. Quanto al termine \"barbar\u00eca\", sono state avanzate numerose ipotesi, quali: l'opinione comune di una certa rozzezza (barbarie) dei lavoranti del legname in quella localit\u00e0, il lavoro di ripulitura del legname dalle \"barbe\", la forte presenza di botteghe di barbieri nella zona, la possibile connessione del commercio di legname con paesi della costa berbera.\nQuesto edificio appartiene ora all'IRE, Istituzioni di Ricovero ed Educazione, ed \u00e8 parte del patrimonio della casa di riposo dei Santi Giovanni e Paolo.\nIl disegno originale \u00e8 del Palladio, mentre la facciata del 1670 \u00e8 opera di Baldassare Longhena, eseguita grazie al lascito di Bartolomeo Cargnoni.\nIl 4 maggio 2010, di fronte alla chiesa, si \u00e8 sviluppato un incendio che, propagatosi all'interno, ha distrutto un dipinto della seconda met\u00e0 del XVII secolo di Antonio Molinari.\nDescrizione.\nEsterno.\nLa facciata \u00e8 strutturata su due ordini: nel primo si trova il portone, sovrastato da una ceramica del XV secolo che raffigura la \"Madonna addolorata\" e due finestre che affiancano il portone, attorniato da quattro pilastri che si ergono su quattro basamenti. Il secondo ordine ospita il busto del Cargnoni, che viene ricordato anche attraverso i suoi stemmi presenti sulla trabeazione superiore. L'edificio ospita sopra il coronamento quattro statue allegoriche della scuola dello scultore Giusto Le Court.\nInterno.\nL'interno dell'edificio \u00e8 ad una sola navata; il soffitto \u00e8 opera di Giuseppe Cherubini, \u00e8 del 1905 e presenta tre pannelli decorativi, dei quali quello centrale rappresenta la storia della chiesa stessa.\nSi possono distinguere sei altari, tre per lato, alternati a semicolonne \u00econiche, ed un altare maggiore sul fondo. \u00c8 costituito da un ciborio disegnato da Baldassare Longhena nel 1668, af\ufb01ancato da due angeli adorant\u00ec scolpiti da Tommaso Ruer. Il ciborio nasconde parzialmente la pala cinquecentesca raffigurante l\"Incoronazione della Vergine\", capolavoro cinquecentesco dell'allievo di Tiziano Damiano Mazza, precocemente scomparso. Ai lati sono le statue di S. Francesco e S. Sebastiano, e le tele di Antonio Molinari.\nLe pale d'altare del lato destro rappresentano: \"Cristo deposto e santi\" del pittore tedesco Carl Loth; una \"Madonna con Bambino e i santi Giuseppe, Carlo Borromeo, Simone il Vecchio e la Veronica\", di Francesco Ruschi; l\"Annunciazione a Maria\" firmata da Jacopo Palma il Giovane, e infine \"La piscina probatica\" di Gregorio Lazzarini. Sul lato sinistro sono invece la \"Madonna delle Grazie e San Girolamo e Antonio da Padova\" di Andrea Celesti, XVII secolo, in fondo alla parete, mentre Giuseppe Angeli rappresenta il fondatore dell'Ospedaletto nella pala con \"Cristo in croce e San Girolamo Miani con alcuni orfanelli\", e infine di Ermanno Stroiffi, la \"Beata Vergine in gloria e i santi Jacopo, Francesco di Assisi e Giovanni battista\". \nInteressanti sono anche le lunghe e strette tele, collocate nelle pareti laterali fra i sei arconi degli altari e la trabeazione. In esse, le figure allungate dei santi furono eseguite da diversi pittori, fra cui Giambattista Pittoni e Pietro Vecchia. Fra queste spiccano alcune fra le prime opere note di Giambattista Tiepolo: al 4\u00b0 arcone di destra, il \"Sacrificio di Isacco\", al 3\u00b0 arcone di sinistra, \"S. Andrea e S. Giacomo maggiore\", e al 1\u00b0, \"S. Giovanni e S. Tommaso\".\nTradizione musicale.\nLa chiesa ha una grande tradizione musicale, grazie ai cori delle orfane e alla presenza di un organo storico, opera di Pietro Nachini, del 1751, inserito in una cassa in legno intagliato e dorato su disegno del Longhena, presente nella vasta cantoria, posta sopra l'altare maggiore.\nIl cortile \u00e8 una vera e propria opera d'arte del Longhena ed \u00e8 abbellito da una Vera di pozzo e da una Loggia del Settecento; le statue delle \"Quattro stagioni\", del Longhena, danno il nome al cortile.\nDa notare anche la scala ovale, in stile palladiano, sempre del Longhena, e la \"Sala della Musica\", sorta l\u00e0 dove vi erano le cucine dell'ospedale di San Gerolamo Miani. La sala fu affrescata nel XVIII secolo da Jacopo Guarana e Agostino Mengozzi Colonna 1777, allievi di Tiepolo."}
{"id": "1696862", "revid": "125723758", "url": "https://it.wikipedia.org/wiki?curid=1696862", "title": "Vivo morto o X", "text": "Vivo morto o X \u00e8 un singolo di Luciano Ligabue, il quarto estratto dall'album \"Buon compleanno Elvis\" del 1995.\nIl brano.\nPezzo rock con venature di blues che apre l'album, in cui Ligabue critica la tendenza, tipica di coloro che hanno una certa autorit\u00e0, di imporre ad altri quelle scelte personali che questi ultimi sono sicuramente in grado di compiere in autonomia. E racconta come ci si senta a vivere una vita decisa da condizionamenti esterni.\nL'ispirazione viene dall'idea di associare il simboli 1 X 2 utilizzati sulla schedina del Totocalcio alla vita di ognuno. Dove X, oltre a essere da sempre simbolo di anonimato, nella canzone rappresenta una vita NON vita, una vita decisa da qualcun altro.\nCuriosamente, questa canzone veniva utilizzata negli incontri casalinghi dell'Inter quando la squadra (di cui Ligabue \u00e8 grande tifoso) scendeva in campo per il riscaldamento pre-partita.\nIl testo.\nNel testo, tutto in seconda persona, il cantautore si rivolge a un generico \"tu\" e spiega come, gi\u00e0 a partire dalla nascita, momento in cui tutte le scelte che dovrebbero essere strettamente individuali e personali, siano invece sempre forzate dall'esterno, senza che venga mai fornita alcuna motivazione del perch\u00e9 una precisa scelta debba essere adottata.\nLa musica.\nL'introduzione di batteria, eseguita da \"Roby Sanchez\" Pellati, che apre questo primo brano dell'album, \u00e8 basata su una ritmica inventata da Ligabue a casa su una drum machine, . L'armonica \u00e8 suonata da Max Lugli.\nIl video musicale.\nAudio e riprese provengono verosimilmente dal video dal vivo \"Un anno con Elvis\", \npubblicato nel 1996 in VHS e nel 2003 in DVD e registrato al FilaForum di Assago (MI) il 9 novembre 1995 durante il \"Buon compleanno Elvis! Tour\" con la regia \u00e8 di Alessandro Orlowski.\n\u00c8 anche possibile che la registrazione sia stata fatta al PalaPanini di Modena il 23 novembre 1995, in quanto, al termine della sessione di riprese per \"Un anno con Elvis\", il brano sarebbe stato eseguito come primo bis appositamente per questo video.\n\u00c8 stato inserito nei DVD \"Primo tempo\" del 2007 e \"Videoclip Collection\" del 2012, quest'ultimo distribuito solo nelle edicole."}
{"id": "1696866", "revid": "486946", "url": "https://it.wikipedia.org/wiki?curid=1696866", "title": "Chiesa di Santa Maria a Settignano", "text": ""}
{"id": "1696869", "revid": "1873017", "url": "https://it.wikipedia.org/wiki?curid=1696869", "title": "Campionati europei di karate 1983", "text": "La 18\u00aa edizione del campionato europeo di karate si \u00e8 disputata a Madrid nel 1983. Hanno preso parte alla competizione 261 karateka provenienti da 17 paesi."}
{"id": "1696882", "revid": "1762097", "url": "https://it.wikipedia.org/wiki?curid=1696882", "title": "Viva! (Luciano Ligabue)", "text": " \nViva! \u00e8 un singolo di Luciano Ligabue, il terzo estratto dall'album \"Buon compleanno Elvis\" del 1995.\nIl disco.\nPubblicato su CD singolo, in Italia come disco promozionale con un solo brano, in Germania abbinato a \"Hai un momento, Dio?\" insieme alla reinterpretazione inedita dal vivo di \"You Can't Always Get What You Want\" (1969) dei Rolling Stones.\nBallata, il cui testo \u00e8 una dichiarazione d'affetto dedicata alla moglie (da cui in seguito il cantautore si sarebbe separato).\nMusicalmente il brano, che inizia lentamente per andare via via in crescendo, contiene anche due assoli di chitarra.\nIl video musicale.\nDiretto da Giuseppe Capotondi.\nOriginariamente disponibile sulla doppia cassetta VHS \"\" del 1997, \u00e8 stato inserito nei DVD \"Primo tempo\" del 2007 e \"Videoclip Collection\" del 2012, quest'ultimo distribuito solo nelle edicole.\nTracce.\nVersione italiana (CD singolo promozionale)"}
{"id": "1696887", "revid": "1444345", "url": "https://it.wikipedia.org/wiki?curid=1696887", "title": "Hai un momento, Dio?", "text": "Hai un momento, Dio? \u00e8 un singolo del cantautore italiano Luciano Ligabue, pubblicato nel 1996 come sesto estratto dal quinto album in studio \"Buon compleanno Elvis\".\nDescrizione.\nPubblicato su CD singolo, in Italia (con un solo brano) come disco NON in vendita ad uso delle radio, in Germania abbinato a \"Buon compleanno, Elvis!\" insieme alla reinterpretazione dal vivo di \"You Can't Always Get What You Want\" (1969) dei Rolling Stones, gi\u00e0 inserita sul precedente singolo per il mercato tedesco Viva!, proprio con \"Hai un momento, Dio?\".\nBallata in cui il cantautore si interroga sul mistero della vita e immagina a modo suo di chiedere la risposta a Dio, in privato, con un dialogo diretto.\nVideo musicale.\nNon esiste un videoclip ufficiale per questa canzone. Tuttavia il brano \u00e8 contenuto nel concerto \"Ligabue &amp; La Banda live Acoustic 1996 @ Tmc Videomusic\" registrato dall'emittente televisiva TMC Videomusic nei suoi studi e considerato dai fan il miglior concerto acustico del cantautore.\nTracce.\n,Versione italiana (CD singolo promozionale)"}
{"id": "1696888", "revid": "1573940", "url": "https://it.wikipedia.org/wiki?curid=1696888", "title": "Chiesa di Sant'Antonino a Bellariva", "text": "La chiesa di Sant'Antonino a Bellariva \u00e8 un luogo di culto cattolico che si trova in piazza Rosadi a Firenze.\nStoria e descrizione.\nL'area lungo la riva destra dell'Arno fra la cosiddetta \"Casaccia\" ed il ponte San Niccol\u00f2 fu denominata Bellariva per l'incantevole campagna ed il dolce paesaggio. Negli anni Cinquanta tutta la zona ebbe un notevole incremento demografico e nel 1959 venne costituita una nuova parrocchia, dedicandola al grande vescovo fiorentino sant'Antonino Pierozzi. Per qualche tempo venne usata per la liturgia una cappella di legno prefabbricata dedicata a Nostra Signora di Lourdes, ma nel 1960 fu progettata la nuova chiesa su disegno degli architetti Emilio Dori, Guido Morozzi e Giancarlo Facchini. La consacrazione avvenne nel 1963 e fu in seguito realizzato anche un edificio per le opere parrocchiali (1970).\nAll'interno sono conservate varie opere d'arte provenienti dai depositi della soprintendenza fiorentina. Al centro della chiesa, dietro l'altare, spicca la grande sinopia del tabernacolo del Madonnone, dove si coglie il raffinato disegno di Lorenzo di Bicci, coadiuvato dal figlio Bicci. Sulla parete sinistra si trova invece un grande affresco staccato di Raffaellino del Garbo con la \"Moltiplicazione dei pani e dei pesci\", proveniente dal distrutto refettorio del monastero di Santa Maria Maddalena dei Pazzi: dell'opera sono esposte anche due sinopie vicino all'ingresso."}
{"id": "1696890", "revid": "110157", "url": "https://it.wikipedia.org/wiki?curid=1696890", "title": "Chiesa di San Beneto", "text": "La chiesa di San Beneto (Benedetto) \u00e8 un edificio religioso della citt\u00e0 di Venezia, situato nel sestiere di San Marco, nelle immediate vicinanze del Museo Fortuny. Al suo interno sono ospitate opere d'arte di Mazzoni, Strozzi e Tiepolo.\nStoria.\nL'edificio risulta gi\u00e0 esistente dal 1013, quando viene incluso nella giurisdizione del monastero dei benedettini di San Michele di Brondolo. Nel 1435 viene promossa al rango di collegiata dal vescovo di Castello. L'attuale conformazione risale alla riedificazione del 1619, voluta dal patriarca Giovanni Tiepolo, a causa del degrado e del pericolo di crollo in cui versava l'edificio, e terminata nel 1685. La riconsacrazione \u00e8 avvenuta nel 1695.\n\u00c8 stata degradata da parrocchiale a vicariale della chiesa di San Luca ed attualmente \u00e8 chiusa al culto.\nDescrizione.\nOriginariamente di modeste dimensioni ed in stile romanico, era orientata verso est ed era composta da tre navate con tetto ligneo. I lavori seicenteschi ne hanno modificato l'orientamento portandolo a nord, e l'hanno resa a navata unica.\nLa facciata \u00e8 tripartita da paraste, poggianti su semplici piedistalli terminanti con capitelli compositi, sui quali poggia un cornicione che sorregge una trabeazione, nel cui fregio vi \u00e8 l'iscrizione \"D.BENEDICTO\". Subito al di sotto vi \u00e8 una finestra termale, chiusa alla base da una fascia che attraversa longitudinalmente la parete. Altre due piccole finestre ad arco, quasi a met\u00e0 facciata, affiancano lateralmente un portale con timpano sorretto da barbacani. L'edificio termina superiormente con un timpano triangolare, decorato con cornice a dentelli.\nIl campanile, molto alto rispetto all'edificio, era ubicato ad ovest, integrato nella facciata e prospiciente l'omonimo campo. Era in stile romanico, con tetto a cuspide conica e pinnacoli nei quattro angoli; inoltre la cella campanaria era aperta da trifore. Il campanile attuale, di modeste dimensioni rispetto all'edificio, \u00e8 collocato a nord-ovest, termina con tetto \"a cipolla\" e la cella campanaria \u00e8 aperta da monofore."}
{"id": "1696893", "revid": "223320", "url": "https://it.wikipedia.org/wiki?curid=1696893", "title": "Vivo Morto o X", "text": ""}
{"id": "1696896", "revid": "1873017", "url": "https://it.wikipedia.org/wiki?curid=1696896", "title": "Campionati europei di karate 1982", "text": "La 17\u00aa edizione del campionato europeo di karate si \u00e8 disputata a Gotemburgo nel 1982. Hanno preso parte alla competizione 278 karateka provenienti da 18 paesi."}
{"id": "1696908", "revid": "767487", "url": "https://it.wikipedia.org/wiki?curid=1696908", "title": "Cyril Aldred", "text": "Fu grande conoscitore della materia come ebbe modo di osservare lo stesso Howard Carter. Ha dedicato l'intera esistenza al Royal Scottish Museum di Edimburgo (oggi Royal Museum of Scotland) dove raggiunse l'alta carica di Intendente per l'arte e l'archeologia. \u00c8 stato anche curatore associato del Dipartimento di arte egizia al Metropolitan Museum of Art di New York\nLa vita.\nNato e cresciuto a Fulham (Londra), figlio di Frederick Aldred e Lilian Ethel Underwood, ma scozzese di adozione per i suoi 53 anni trascorsi a Edimburgo. Nel 1932, all'et\u00e0 di 18 anni, riusc\u00ec a impressionare anche Howard Carter: lo scopritore della tomba di Tutankhamon disse infatti che aveva trovato in Aldred \u00abuna forte conoscenza delle materie egittologiche, soprattutto nell'arte egiziana\u00bb..\nAldred ha studiato alla Sloane School a Chelsea. Successivamente ha completato gli studi d'Inglese al King's College di Londra. Da l\u00ec il trasferimento all'Istituto d'Arte Courthauld dedicandosi alla storia dell'arte che diventer\u00e0 materia primaria dei suoi studi e approfondimenti fino alla fine della sua esistenza.\nIl passaggio dal King's College al Courthauld \u00e8 inframmezzato da una parentesi inaspettata. Conosciuto Howard Carter, l'ancora giovanissimo studioso ha la possibilit\u00e0 di trascorrere una stagione di scavi in Egitto offerta dallo stesso egittologo. Poi Aldred decide di restare in Inghilterra, prendere il diploma al King e proseguire al Courthauld.\n\u00c8 il 1937 che lo vede iniziare come assistente al Dipartimento di Arte ed Etnografia del Royal Scottish Museum. Nel 1938 sposa Jessie Kennedy Morton e prosegue nella sua lunga carriera al museo scozzese che lascer\u00e0 solo due volte, la prima durante la Seconda guerra mondiale, quando la struttura museale viene chiusa e lui serve la Patria nella Raf. La seconda, fra il 1955 e il 1956, quando si trasferisce per un anno come curatore associato del Dipartimento di arte egizia al Museo Metropolitan di New York per lavorare con William C. Hayes, curatore titolare. Lo stesso Hayes lo vuole come suo successore, ma Aldred preferisce tornare in Scozia. Al Royal Museum of Scotland dedicher\u00e0 tutta la sua vita e perfezioner\u00e0 sempre di pi\u00f9 la conoscenza dell'arte e della storia dell'Antico Egitto, cui accompagner\u00e0 uno dei suoi pi\u00f9 grandi approfondimenti, quello dell\"'epoca amarniana \", un'attrazione nata durante il suo soggiorno a New York e il suo lavoro al Metropolitan.\nQualche anno prima, nel 1949, scrive \u201cOld Kingdom Art in Ancient Egypt\u201d, seguito poi nel 1950 e nel 1952 da altri due volumi sul Medio Regno e sul Nuovo Regno.\nNel 1961 viene promosso intendente per l'Arte e l'Archeologia in Scozia. Pochi anni dopo e precisamente nel 1968, inizia la sua produzione di volumi di divulgazione che resteranno fondamentali per la conoscenza dell'Antico Egitto. Comincer\u00e0 quindi con \u201cAkhenaten, Pharaoh of Egypt\u201d (titolo in Italia \u201cAkhenaton il faraone del sole\u201d, da lui ampliato poi nel 1988), poi \u201cGioielli dei Faraoni\u201d nel 1971, ma pietra miliare rimane il catalogo scritto per la mostra \u201cAkhenaten e Nefertiti\u201d allestita al Brooklyn Museum. Ancora dopo e successivamente al suo ufficiale ritiro dal lavoro attivo, Aldred scrive degli studi per \u201cL'univers des formes\u201d, corso sull'Arte egiziana (1978), proprio nello stesso anno in cui viene eletto membro della Royal Society di Edimburgo. E ancora, \u201cEgyptian Art\u201d nel 1980, \u201cL'Egitto del Crepuscolo\u201d (1981), \u201cTutankhamun and Friends\u201d nel settembre del 1985 e \u201cGli Egiziani, tre millenni di civilt\u00e0\u201d.\nCyril Aldred muore a Edimburgo nel 1991.\nBibliografia.\nBiografie (testi in inglese):\nBibliografie (in inglese)"}
{"id": "1696911", "revid": "1603714", "url": "https://it.wikipedia.org/wiki?curid=1696911", "title": "Chiesa di San Leonardo (Venezia)", "text": "La chiesa di San Leonardo \u00e8 un edificio religioso della citt\u00e0 di Venezia ubicato nel sestiere di Cannaregio lungo la Strada Nova.\nStoria.\nAssume fin dai primi tempi il titolo di parrocchiale: secondo la tradizione la chiesa fu fondata nel corso del 1025 con il concorso della famiglia Crituazio, anche se il primo documento in cui viene citata la sua esistenza risale al 1089.\nIl restauro cui la chiesa fu sottoposta nel corso della prima met\u00e0 del XIV secolo, che determin\u00f2 la riconsacrazione il 4 maggio 1343 (avvenimento ricordato in una lapide oggi conservata presso il Museo del Seminario), si ferm\u00f2 quasi sicuramente al livello di ristrutturazione, poich\u00e9 nella veduta prospettica realizzata da Jacopo de' Barbari nel 1500, la chiesa si rif\u00e0 ancora a modelli bizantini, testimoniati dalla pianta basilicale a tre navate con i fianchi scanditi da lesene e dall'asse longitudinale che corre parallelo al corso del vicino rio San Leonardo (poi divenuto \"rio ter\u00e0\"). Ad esso si rivolge il lato sinistro della chiesa, alquanto arretrato rispetto alla riva, a formare il campo San Leonardo ancora oggi esistente e sul quale si apre l'ingresso laterale.\nChiesa di giuspatronato laico, il pievano era designato dai convicini titolari di immobili in parrocchia; solo successivamente questi veniva confermato dal vescovo. \nDal 1395 divenne pure chiesa collegiata, retta da un capitolo composto di soli due preti titolati: in quell'anno, infatti, il Consiglio dei Dieci autorizzava l'erezione nella chiesa di una confraternita dedicata allo stesso san Leonardo, con i proventi della quale mantenere un secondo sacerdote a servizio della parrocchia.\nLa parrocchia era affiliata in antico alla cattedrale di San Pietro apostolo: gli obblighi legati al rapporto di filiazione imponevano al pievano e ai titolati della chiesa di San Leonardo, tra gli altri, di assistere il sabato santo alla benedizione del fonte battesimale nella chiesa matrice, ricevendone l'acqua benedetta per il battistero della propria parrocchia, oltre a cespiti di vario genere fissati dalla consuetudine.\nNel 1595 crolla improvvisamente il campanile, mentre verso la fine del Settecento le condizioni statiche dell'edificio risultavano essere ormai cos\u00ec critiche da consigliare una totale ricostruzione.\nIl progetto venne affidato a Bernardino Maccaruzzi, (allievo di Giorgio Massari), che trasform\u00f2 l'interno nell'unica attuale navata, mantenendo per\u00f2 l'orientamento del vecchio edificio, cio\u00e8 volgendo al campo il fianco sinistro che una fila di basse casette ad un piano occultano sino all'altezza dell'area del presbiterio. I lavori poterono dirsi conclusi nel 1794.\nSoppressa nel 1807 in seguito ai decreti napoleonici, la chiesa venne spogliata di ogni suo ornamento (altari e dipinti) ed adibita a deposito di carbone mentre il suo territorio venne suddiviso tra le parrocchie di San Marcuola (Santi Ermagora e Fortunato) e di San Geremia. In anni pi\u00f9 recenti, dopo essere stata utilizzata a lungo quale sala prove della Banda municipale, il Comune di Venezia, attuale proprietario, ha operato un restauro che l'ha trasformata in sala pubblica polivalente."}
{"id": "1696917", "revid": "599013", "url": "https://it.wikipedia.org/wiki?curid=1696917", "title": "Qualificazioni al campionato mondiale di calcio a 5 2008 - UEFA", "text": "Il Torneo europeo di qualificazione alla FIFA Futsal World Cup 2008, \u00e8 stato disputato nel 2008 dalle nazionali europee divise inizialmente in dieci gironi, inizialmente le dieci vincitrici erano state chiamate ad un ulteriore turno ad eliminazione diretta per designare le cinque formazioni nazionali di calcio a 5 che dovevano prendere parte al sesto campionato del mondo FIFA. Tuttavia l'ampliamento a venti delle squadre presenti al mondiale ha liberato un ulteriore posto per le formazioni europee, sono state quindi ammesse al turno ad eliminazione diretta anche le due migliori seconde.\nI dieci gironi, composti da quattro formazioni ad esclusione del \"1\" e del \"3\" da tre formazioni formazioni, hanno decretato un lotto di dodici formazioni che conferma i valori visti per le qualificazioni europee, ad esclusione della Serbia rimasta fuori per mano della Russia in un girone ridottosi ad uno spareggio per il ritiro della Francia per motivi diplomatici. Gi\u00e0 dopo il primo turno di spareggi appare evidente che Spagna (9-1 alla Bosnia) e Russia (5-1 alla Bielorussia) non avranno problemi a far propria la qualificazione.\nGironi di Qualificazione.\nGirone 1.\nHala Pionir - Belgrado \n(*)La Francia non ha disputato il girone in Serbia a causa di problemi diplomatici determinatisi nei Balcani\nGirone 2.\nMladost - Visoko \nGirone 3.\nPabell\u00f3n Multiusos Ciudad de C\u00e1ceres - C\u00e1ceres \nGirone 4.\nGy\u00f6ngy\u00f6si V\u00e1rosi Sport es Rendezv\u00e9ny Csarnok - Gy\u00f6ngy\u00f6s \nGirone 5.\nRomeo Iamandi - Buz\u0103u \nGirone 6.\nZimn\u00ed Stadi\u00f3n - Chrudim \nGirone 7.\nHibernians Pavillon - Corradino (Paola) \nGirone 8.\nPalasport Giovanni Paolo II - Pescara \nGirone 9.\nUgur Inan Spor Salonu - Ayd\u0131n \nGirone 10.\nPalazzo della Cultura e dello Sport - Varna "}
{"id": "1696918", "revid": "200568", "url": "https://it.wikipedia.org/wiki?curid=1696918", "title": "M\u0103r\u0103\u0219e\u0219ti", "text": "M\u0103r\u0103\u0219e\u0219ti (in tedesco \"Maraschesti\") \u00e8 una citt\u00e0 della Romania di 12.559 abitanti, ubicata nel distretto di Vrancea, nella regione storica della Moldavia.\nFanno parte dell'area amministrativa anche le localit\u00e0 di C\u0103lim\u0103ne\u0219ti, Haret, Modruzeni, P\u0103dureni, Siretu e Ti\u015fi\u0163a.\nStoria.\nNei pressi della citt\u00e0 si svolse la pi\u00f9 importante operazione militare effettuata dall'esercito romeno durante la Prima guerra mondiale, la cosiddetta Battaglia di M\u0103r\u0103\u0219e\u0219ti, combattuta tra l'esercito romeno e quello tedesco tra il 6 agosto e il 3 settembre 1917 e decisiva per l'esito della guerra sul fronte orientale grazie alla vittoria dei romeni, appoggiati dall'esercito russo.\nIn citt\u00e0 venne successivamente eretto il mausoleo di M\u0103r\u0103\u015fe\u015fti, un ossario che raccoglie i resti di 5.073 caduti durante la battaglia; costruito a partire dal 28 settembre 1924, venne ufficialmente inaugurato il 18 settembre 1938."}
{"id": "1696919", "revid": "110157", "url": "https://it.wikipedia.org/wiki?curid=1696919", "title": "Chiesa di Santa Maria Madre delle Grazie all'Isolotto", "text": "La chiesa di Beata Vergine Maria Madre delle Grazie all'Isolotto \u00e8 un luogo di culto cattolico che si trova nella piazza dell'Isolotto a Firenze.\nStoria.\nUna diramazione dell'Arno formante un isolotto in riva sinistra diede il nome, anticamente, ad un'area estesa in cui, negli anni cinquanta, si individu\u00f2 il luogo adatto per fare nascere una \"citt\u00e0 satellite\". Con l'aumento della popolazione si rese necessaria la costruzione di una nuova chiesa, risultando ormai inadeguato un preesistente oratorio. I lavori iniziarono nel 1952 su progetto dell'architetto Guido Morozzi e la consacrazione avvenne il 22 dicembre 1957 dal cardinale Elia Dalla Costa.\nDescrizione.\nL'esterno \u00e8 semplice e lineare, in linee moderne essenziali, rivestito quasi interamente con pietra forte. Nell'interno, a croce latina, di notevole interesse sono il \"Crocifisso\" dell'altar maggiore con a fianco due tavole di Primo Conti, la \"Madonna col Bambino\" e \"Cristo risorto\".\nRicorrenze.\nLa festa patronale di Santa Maria Madre delle Grazie \u00e8 il 15 maggio e viene celebrata solennemente con processione alla sera."}
{"id": "1696923", "revid": "287204", "url": "https://it.wikipedia.org/wiki?curid=1696923", "title": "Marasesti", "text": ""}
{"id": "1696924", "revid": "287204", "url": "https://it.wikipedia.org/wiki?curid=1696924", "title": "Toshiro Hitsugaya", "text": ""}
{"id": "1696932", "revid": "767487", "url": "https://it.wikipedia.org/wiki?curid=1696932", "title": "Luigi Spanghero", "text": "Era anche noto come Spanghero I per distinguerlo da Alvise (II) e Giulio (III).\nCarriera.\nFriulano di Pieris \u00e8 stato, prima dell'avvento di Fabio Capello, il calciatore pi\u00f9 illustre della cittadina goriziana. Passa dal Pieris, al pari di ci\u00f2 che accadr\u00e0 a Capello trent'anni dopo, alla SPAL nel 1928.\nCentrocampista dai classici sette polmoni, ma anche con una buona dote realizzatrice, gioca con i ferraresi 3 campionati di Prima Divisione e al termine dei tre campionati, dal 1928 al 1931 pu\u00f2 vantarsi di un bottino 20 reti. Torna in Venezia Giulia nel 1931 e disputa due campionati di Serie B con la Monfalconese.\nMessosi definitivamente in luce, approda nel 1933 alla in Serie A. L'avventura a Trieste per Spanghero \u00e8 determinante: con gli alabardati, esordito il 10 settembre 1933 contro il Napoli, gioca complessivamente 143 partite in Serie A nei 6 campionati che lo vedono protagonista, segnando anche una rete (nella vittoria interna contro il della stagione 1935-36; esordisce inoltre, il 27 ottobre 1935, in Nazionale B nell'amichevole di Genova contro la Cecoslovacchia, ma questa \u00e8 la sua unica partita con gli azzurri.\nNel 1939 scende di nuovo in Serie B con l'Anconitana e dopo due campionati torna, nel 1941, al Pieris in Serie C dove chiude con il calcio.\nIn carriera ha totalizzato complessivamente 143 presenze e 1 rete in Serie A nonch\u00e9 65 presenze e 3 reti in Serie B."}
{"id": "1696933", "revid": "88740", "url": "https://it.wikipedia.org/wiki?curid=1696933", "title": "Callaway", "text": ""}
{"id": "1696936", "revid": "1543377", "url": "https://it.wikipedia.org/wiki?curid=1696936", "title": "Certe notti", "text": "Certe notti \u00e8 un singolo del cantautore italiano Luciano Ligabue, pubblicato il 25 agosto 1995 come primo estratto dal quinto album in studio \"Buon compleanno Elvis\".\nDescrizione.\nDurante l'intervista rilasciata al giornalista Vincenzo Mollica per la realizzazione del DVD a lui dedicato \"Parole e canzoni\", il cantante racconta che una notte, quasi per sfida, decide di scrivere una canzone con tutti gli accordi in tonalit\u00e0 Mi maggiore, e di aver dovuto sostituire il Re# semidiminuito previsto, con un Re maggiore naturale, perch\u00e9 era preoccupato di ottenere una dissonanza troppo forte nella melodia. Tuttavia, a parte questo dettaglio, dice di essere riuscito nell'intento e di aver creato cos\u00ec quella che in seguito sarebbe diventata una delle sue canzoni pi\u00f9 famose.\nNella stessa intervista, afferma anche che non avrebbe voluto proporre il brano come primo singolo estratto dall'album, perch\u00e9 nei lavori precedenti questi erano stati pezzi decisamente pi\u00f9 rock e veloci, come \"Balliamo sul mondo\" in \"Ligabue\" o \"Libera nos a malo\" in \"Lambrusco coltelli rose &amp; popcorn\", viceversa avrebbe voluto pubblicare come primo singolo \"Vivo morto o X\"; tuttavia, curiosamente, appena ascoltata la canzone, la casa discografica glielo avesse quasi imposto dicendo: \"ovviamente la canzone \u00e8 quella l\u00ec!\".\nIl testo.\nDescrive il modo di vivere e interpretare la notte da parte del cantautore e le notti passate in giro con i suoi amici.\nInoltre, \u00e8 soprattutto la citazione del Bar Mario in questo brano, a rendere il nome del locale definitivamente famoso.\nLigabue commenter\u00e0 la canzone dicendo che si tratta di un'ideale continuazione di quanto scritto in \"Sogni di rock 'n' roll\" e di essersi ispirato al libro di Pier Vittorio Tondelli \"Altri libertini\".\nLa musica.\nBallata rock caratterizzata da un ritmo terzinato e dall'arpeggio di chitarra elettrica di Federico Poggipollini, che ha dichiarato d'aver preso spunto dalle tastiere iniziali in \"Lucy in the Sky with Diamonds\" dei Beatles.\nVideo musicale.\nIl videoclip, diretto da Giuseppe Capotondi (che poi lavorer\u00e0 anche con gli Skunk Anansie e Natalie Imbruglia) per la \"Clip television\", \u00e8 stato diffuso per la prima volta nel 1995;\nmostra scene notturne \"on the road\", fra cui una specie di salotto a quattro ruote, che si muove per strada con a bordo un gruppo di giovani intenti a guardare la televisione o a giocare a scacchi, mentre il cantautore, fra loro, esegue il brano abbracciato a una ragazza.\nOriginariamente disponibile sulla doppia cassetta VHS \"\" del 1997, \u00e8 stato inserito nei DVD \"Primo tempo\" del 2007 e \"Videoclip Collection\" del 2012, quest'ultimo distribuito solo nelle edicole.\nSuccesso commerciale.\nProbabilmente \u00e8 il pezzo pi\u00f9 famoso di tutto il repertorio del cantante emiliano.\nNel 1996 vince la Targa Tenco per la migliore canzone dell'anno.\nIn seguito con un sondaggio promosso dalla rivista \"Tutto\" sar\u00e0 eletto \"Canzone italiana degli anni novanta\".\nA inizio 2008 il brano torna in classifica raggiungendo il 14\u00ba posto, spinto dalle vendite della raccolta Primo tempo in cui \u00e8 stato inserito.\nNel 2020 partecipa al concorso radiofonico \"I Love My Radio\", a cui hanno preso parte in totale 45 canzoni."}
{"id": "1696940", "revid": "36426", "url": "https://it.wikipedia.org/wiki?curid=1696940", "title": "Giorgio la Pira", "text": ""}
{"id": "1696942", "revid": "92723", "url": "https://it.wikipedia.org/wiki?curid=1696942", "title": "Cabraggio", "text": "Il cabraggio \u00e8 un fenomeno che riguarda genericamente sistemi su ruote produttrici di forza motrice o frenante.\nIl fenomeno consiste nella variazione del carico agente sulle ruote in conseguenza di un'azione frenante o traente di queste.\nLa combinazione tra le forze prodotte dalle ruote e le resistenze al moto (dovute ad attrito, carico o inerzia) produce un effetto cabrante.\nIl cabraggio provoca lo slittamento.\nAmbito di applicazione.\nIl fenomeno assume particolare importanza per il trasporto ferroviario laddove l'insorgere di fenomeni di slittamento pu\u00f2 diventare particolarmente frequente. Allo scopo di mitigare gli effetti del fenomeno sono stati introdotti dispositivi tra cui il sistema di anticabraggio elettrico e la trazione bassa dei carrelli.\nModello matematico.\nConsiderato un generico veicolo poggiante, per semplicit\u00e0, su due ruote il cui asse sia distante formula_1 e formula_2 dalla verticale passante per il punto Q dove si immagina applicata la componente normale del carico agente sul veicolo P. Si indichi con h l'altezza, rispetto al punto di contatto delle ruote, del suddetto punto Q.\nIndicando con formula_3 la componente parallela al piano di scorrimento delle ruote, imponendo l'equilibrio si ottiene:\nformula_4\nAvendo il primo termine significato di \"carico statico\" nel senso che non dipende dai carichi di trazione, il secondo viene ad assumere ruolo di componente variabile in quanto legata ai carichi di trazione (o di frenata). Questa componente \u00e8 proporzionale al carico stesso ed alla quota cui il carico \u00e8 applicato mentre \u00e8 inversamente proporzionale all'interasse."}
{"id": "1696943", "revid": "1873017", "url": "https://it.wikipedia.org/wiki?curid=1696943", "title": "Campionati europei di karate 1981", "text": "La 16\u00aa edizione del campionato europeo di karate si \u00e8 disputata a Venezia nel 1981. Hanno preso parte alla competizione 245 karateka provenienti da 19 paesi."}
{"id": "1696946", "revid": "1372005", "url": "https://it.wikipedia.org/wiki?curid=1696946", "title": "Patrologia Latina", "text": "La Patrologia Latina (PL) \u00e8 un'enorme raccolta di scritti dei Padri della Chiesa e di altri scrittori ecclesiastici in lingua latina, realizzata tra il 1844 e il 1855 dal presbitero francese Jacques Paul Migne. Comprende complessivamente 221 volumi inclusi gli indici. Viene solitamente indicata come \"Migne\". Nonostante l'assenza di un apparato critico rappresenta uno strumento fondamentale per lo studio dei Padri della Chiesa.\nL'opera consiste in una serie di ristampe di vecchie edizioni, spesso contenenti errori. Tuttavia sono presenti anche testi per i quali non esistono edizioni moderne e per questo \u00e8 utilizzata anche da studiosi del Medioevo allo stesso modo dei \"Monumenta Germaniae Historica\".\nI testi pubblicati coprono un periodo di circa 1000 anni, dagli scritti di Tertulliano fino a papa Innocenzo III per un totale di 217 volumi. I primi 73 volumi, da Tertulliano a Gregorio di Tours furono pubblicati tra il 1844 e il 1849, i volumi dal 74 al 217, da papa Gregorio I a Innocenzo III furono pubblicati tra il 1849 e il 1855.\nL'ultimo scritto risale al 1216: Migne in realt\u00e0 avrebbe voluto includere anche testi fino al periodo della Riforma, si trattava di un lavoro troppo impegnativo. Comunque furono inclusi alcuni commenti o documenti relativi a lavori successivi al 1216.\nGli indici furono pubblicati tra il 1862 e il 1866.\nLe matrici originali furono distrutte in un incendio nel 1868 ma, con l'aiuto dell'editore Garnier, furono ripristinate e nuove edizioni furono realizzate all'inizio degli anni 1880. Tuttavia queste nuove edizioni non corrispondono esattamente alle precedenti sia per qualit\u00e0 sia per ordinamento, per cui si preferisce, quando \u00e8 possibile, fare riferimento alle edizioni originali.\nLo stesso Migne cur\u00f2 tra il 1856 e il 1858 la pubblicazione della \"Patrologia Greca\" (\"PG\")."}
{"id": "1696953", "revid": "1873017", "url": "https://it.wikipedia.org/wiki?curid=1696953", "title": "Campionati europei di karate 1980", "text": "La 15\u00aa edizione del campionato europeo di karate si \u00e8 disputata a Barcellona nel 1980. Hanno preso parte alla competizione 345 karateka provenienti da 21 paesi."}
{"id": "1696956", "revid": "963244", "url": "https://it.wikipedia.org/wiki?curid=1696956", "title": "Convento delle Oblate Ospitaliere Francescane di Monna Tessa", "text": "Il convento delle Oblate Ospitaliere Francescane di Monna Tessa si trova in piazza Giovanni Meyer, gi\u00e0 piazza di Careggi, a Firenze.\nStoria e descrizione.\nLa roccaforte merlata, detta torre di Careggi, appartenne ai Vecchietti, ai Temperani ed ai Medici. Nel 1936 vi si trasferirono dal loro convento in citt\u00e0 le Oblate di Santa Maria Nuova, dopo il restauro effettuato da Giulio Cirri.\nAll'interno della loro Casa sono custoditi dipinti, affreschi staccati, sculture ed oggetti di oreficeria di epoche diverse provenienti dall'antica sede. Fra le altre, nelle sale del Capitolo, opere di Vincenzo Meucci, Antonio del Ceraiolo e una \"Croce\" dipinta attribuita a Giottino. Nella cappella, l\"Assunta\" di Matteo Rosselli ed in sagrestia, tavole del Trecento e Quattrocento, una \"Madonna\" lignea policroma del Trecento, una \"Crocifissione\" della seconda met\u00e0 del Duecento, un\"Adorazione\" del Quattrocento. Nel refettorio, \"Crocifisso\" ligneo attribuito a Giuliano da Sangallo."}
{"id": "1696961", "revid": "1305772", "url": "https://it.wikipedia.org/wiki?curid=1696961", "title": "Migne", "text": "Con Migne si pu\u00f2 intendere:"}
{"id": "1696962", "revid": "767487", "url": "https://it.wikipedia.org/wiki?curid=1696962", "title": "Ai confini del paradiso", "text": "Ai confini del paradiso (\"Auf der anderen Seite\") \u00e8 un film del 2007 scritto e diretto da Fatih Ak\u0131n.\n\u00c8 stato presentato in concorso al Festival di Cannes 2007 dove ha vinto il premio per la migliore sceneggiatura.\nTrama.\nNejat Aksu, figlio di immigrati turchi, \u00e8 un docente di letteratura tedesca presso l'Universit\u00e0 di Amburgo. Suo padre Ali, che vive a Brema, \u00e8 rimasto vedovo quando lui non aveva che sei mesi di vita e, pertanto, ha dovuto provvedere da solo alla sua educazione. Ormai anziano, per colmare la sua solitudine, propone a Yeter, una matura prostituta curda, di cui egli \u00e8 cliente \"abituale\" da diversi anni, di andare a vivere con lui.\nUna sera, Ali invita suo figlio a cena e gli presenta la nuova compagna ma, poche ore pi\u00f9 tardi, forse in seguito all'abbondante pasto consumato, viene colto da un infarto e deve essere ricoverato in un'unit\u00e0 di terapia intensiva. Tornato a casa e ancora convalescente, in preda all'alcool e alla gelosia per un infondato sospetto di tradimento da parte di Yeter, colpisce violentemente la donna, provocandone involontariamente la morte.\nNejat decide allora di disconoscere suo padre, condannato ad una pena detentiva, e di recarsi in Turchia. Nejat \u00e8 alla ricerca delle sue origini ma \u00e8 anche preso da una sorta di senso di colpa nei confronti della donna uccisa che, prima di morire, gli aveva confidato di avere una figlia ventisettenne ad Istanbul, alla quale provvedeva al suo mantenimento agli studi, senza per\u00f2 averle mai rivelato l'attivit\u00e0 che svolgeva. Il giovane professore si mette cos\u00ec alla ricerca di questa ragazza, di nome Ayten \u00d6zt\u00fcrk, che ormai da mesi non dava pi\u00f9 sue notizie: chiedendo l'aiuto dei suoi parenti turchi, stampa dei volantini e chiede informazioni alla polizia, ma non ottiene risultati.\nNello stesso tempo, Nejat matura la decisione di restare stabilmente ad Istanbul dove rileva una libreria gestita da un tedesco che desidera tornare in Germania, rinunciando cos\u00ec alla sua cattedra ad Amburgo e dedicandosi con passione alla nuova attivit\u00e0.\nIn parallelo vediamo svolgersi la vita di Ayten \u00d6zt\u00fcrk, studentessa impegnata politicamente in un'organizzazione clandestina che si oppone al regime turco. In seguito al suo coinvolgimento in un episodio di violenza durante una manifestazione di piazza, Ayten scappa dalla Turchia con un passaporto falso e si reca ad Amburgo, in Germania, alla ricerca di sua madre che crede occupata come commessa in un negozio di scarpe. Il suo destino sfiora quello di Nejat quando, sfinita dal sonno, Ayten si addormenta nell'aula in cui lui sta tenendo una lezione. In una mensa universitaria, Ayten conosce Lotte, studentessa di lingue, alla quale chiede aiuto e denaro. Susanne, madre di Lotte, cerca di dissuadere sua figlia dall'offrire ospitalit\u00e0 ad una clandestina e consiglia ad Ayten di uscire allo scoperto chiedendo asilo politico al governo tedesco, ma tra le due ragazze ben presto nasce una relazione sentimentale.\nDopo un litigio tra Susanne ed Ayten, le due ragazze partono alla volta di Brema per cercare la madre di Ayten ma durante il tragitto vengono fermate dalla polizia e Ayten viene trattenuta come \"irregolare\". Il governo tedesco rifiuta la sua domanda di asilo politico e la rinvia in Turchia, dove \u00e8 costretta a scontare una pena in un carcere femminile. Nonostante un'animata discussione con sua madre, Lotte decide a sua volta di raggiungere la compagna per poterla aiutare, sostenere ed eventualmente tentare di farla liberare. Il caso la porta alla libreria di Nejat dove, nel lasciare un avviso per la ricerca di alloggio, si sente proporre dallo stesso Nejat l'affitto di una stanza del suo appartamento. Lotte riesce a far visita ad Ayten ancora detenuta e quest'ultima rivela alla compagna il nascondiglio della pistola usata per l'aggressione in piazza che cost\u00f2 la prigione a lei e al suo gruppo. Ma poche ore dopo aver recuperato l'arma, a seguito di un banale borseggio da parte di alcuni ragazzini, Lotte viene uccisa in un vicolo.\nInformata dell'improvvisa morte della figlia, Susanne parte per la Turchia per cercare di ricostruire le ultime ore della vita di Lotte e recuperare i suoi effetti personali a casa di Nejat. Visita anche Ayten in carcere e le offre il suo perdono e il suo aiuto: Ayten, sfidando il disprezzo delle sue compagne di lotta, decide di collaborare con la giustizia e di negoziare la sua liberazione.\nIntanto il vecchio Ali, espulso dalla Germania, fa ritorno in Turchia, stabilendosi presso Trebisonda dove intende trascorrere gli ultimi anni della sua vita. La notizia giunge a Nejat, che decide di affidare per alcuni giorni la gestione della libreria a Susanne per poter partire in auto verso Trebisonda e riconciliarsi finalmente con suo padre."}
{"id": "1696964", "revid": "767487", "url": "https://it.wikipedia.org/wiki?curid=1696964", "title": "Kubanochoerus", "text": "Il kubanochero (gen. Kubanochoerus) \u00e8 un suide estinto, vissuto nel Miocene superiore in Eurasia (circa 12-6 milioni di anni fa).\nUn \"maiale\" con un corno.\nLa testa di questo parente fossile del cinghiale era inconfondibile, in quanto dotata di due piccole corna al di sopra delle orbite e di un grande corno centrale, che si proiettava dalla parte anteriore del cranio degli esemplari maschi. Si presume che questa grossa struttura fosse utilizzata nei combattimenti intraspecifici tra maschi, per la conquista delle femmine o per la supremazia del branco. La specie pi\u00f9 grande, \"Kubanochoerus gigas\", era dotata di lunghe zampe, alta fino a un metro al garrese e in vita doveva pesare fino a 500 chilogrammi. I principali ritrovamenti fossili sono avvenuti in Georgia e Cina.\nSpecie di altri generi?\nLa specie \"K. massai\" della Libia fu in principio ritenuta una specie africana di questo genere: il primo esemplare rinvenuto era chiaramente dotato delle caratteristiche corna sopraorbitali, ma era sprovvisto del grande corno centrale; gli scienziati, quindi, ritennero che fosse una femmina. Recentemente, per\u00f2, questa specie \u00e8 stata classificata in un genere a parte, \"Libyochoerus\". Successivamente anche alcune specie del genere \"Megalochoerus\" sono state ascritte a questo genere, anche se molti paleontologi dissentono da questa interpretazione."}
{"id": "1696965", "revid": "116784997", "url": "https://it.wikipedia.org/wiki?curid=1696965", "title": "Cappella della Santissima Annunziata", "text": ""}
{"id": "1696966", "revid": "119892394", "url": "https://it.wikipedia.org/wiki?curid=1696966", "title": "Imprinting (etologia)", "text": "L'imprinting (o impreenting) \u00e8 un particolare tipo di apprendimento per esposizione, presente in forme e gradi diversi in tutti i vertebrati. Serve a fissare una memoria stabile delle caratteristiche visive degli individui da cui si verr\u00e0 allevati (imprinting filiale) o degli individui con i quali \u00e8 possibile riprodursi (imprinting sessuale). Per questioni di convenienza nella ricerca, l'imprinting \u00e8 stato studiato soprattutto negli uccelli e, in misura minore, nei primati.\nOrigine del termine.\nLa parola \"imprinting\" (prestito integrale dall'inglese, talvolta tradotto con 'impressione' o 'conio'), derivata dall'inglese \"imprint\" ('traccia'), \u00e8 la traduzione inglese del termine tedesco \"Pr\u00e4gung\", utilizzato da Konrad Lorenz per definire una particolare modalit\u00e0 di apprendimento che pu\u00f2 avvenire solo poco dopo la nascita (entro le 36 ore).\nCaratteristiche dell'imprinting.\nL'imprinting non \u00e8 un comportamento innato ma neppure una forma di apprendimento possibile durante tutto l'arco della vita: esso ha caratteristiche intermedie, poich\u00e9 rimane legato sia alle informazioni che il nuovo nato riceve dal mondo esterno sia alla predisposizione genetica, con una sorta di \"finestra\" temporale durante la quale il suo sistema nervoso \u00e8 sensibile a \"stampare\" l'immagine del genitore o di chi viene riconosciuto come tale. \nAppena nati, gli animali possiedono in diverso grado una rappresentazione a livello di sistema nervoso che consente loro di riconoscere gli individui della propria specie. L'imprinting serve a completare questa rappresentazione. Pi\u00f9 la rappresentazione \u00e8 dettagliata, meno ci sar\u00e0 bisogno di imprinting.\nPer esempio il cuculo depone un uovo nel nido di un uccello di specie diversa e lascia che sia quest'altro uccello ad occuparsi del piccolo. Quando il cuculo lascia il nido, raggiunge per\u00f2 gli altri cuculi e si accoppia con questi invece che con individui della specie che lo aveva \"adottato\". Il cuculo adulto riconosce quindi gli individui della propria specie pur non avendone mai visto uno prima. A seguito di vari studi, fra cui quelli di Giorgio Vallortigara, si ritiene abbia una rappresentazione innata dei suoi conspecifici molto dettagliata e nessun bisogno di imprinting.\nIn altre specie di uccelli (come pollo, cigno, anatra, oca ...), il piccolo appena nato si avvicina senza paura a diversi oggetti, tra cui la madre, ma entro un certo periodo di tempo la sua rappresentazione innata interna lo guida ad apprendere le caratteristiche fisiche specifiche della sola madre di modo che, terminato l'imprinting, il pulcino adotter\u00e0 il comportamento di inseguimento soltanto verso la madre e mostrer\u00e0 segni di paura quando si avvicina un oggetto estraneo. Questo processo, che in natura si rivela molto efficace, pu\u00f2 essere manipolato sperimentalmente al punto che un pulcino, che dalla nascita riceve l'opportunit\u00e0 di osservare solo un uomo (o un altro animale o addirittura un oggetto che abbia certe caratteristiche) riconoscer\u00e0 l'uomo come propria madre e si rifiuter\u00e0 di avvicinare altri individui della sua specie.\nQuesto fenomeno \u00e8 stato studiato e documentato per la prima volta dallo studioso di etologia e Premio Nobel per la medicina Konrad Lorenz, ma la conoscenza del meccanismo ha una storia ben pi\u00f9 lunga e se ne trovano accenni gi\u00e0 in Immelmann, Heinroth, Spalding, e forse anche in altri autori precedenti ma incerti. Lorenz, dopo le prime osservazioni sugli uccelli di allevamento o selvatici, si propose come \"madre adottiva\" per molti pulcini di anatra e si accorse che questi si attaccavano affettivamente a lui come se fosse stato la loro madre. L'oca pi\u00f9 famosa, descritta dallo stesso Lorenz, \u00e8 stata Martina.\nL'imprinting non si manifesta solo negli uccelli, ma anche nei mammiferi ed \u00e8 molto importante per l'adattamento dell'animale da adulto: il primo essere con cui il piccolo avr\u00e0 contatto (generalmente la madre, o comunque un altro esemplare della stessa specie) gli garantir\u00e0 maggiori possibilit\u00e0 di sopravvivenza. \nL'imprinting \u00e8 importante per ogni fase della vita successiva: i cuccioli, in et\u00e0 infantile, infatti, imparano a quale specie appartengono e quindi iniziano a rapportarsi sin da piccoli con i loro simili. L'imprinting \u00e8 presente, seppure con un peso inferiore, anche nell'uomo.\nQuesto fenomeno influenza molto il comportamento dell'animale che ne sar\u00e0 interessato per tutto il resto della sua vita. Le modalit\u00e0 di ricerca del partner e dell'accoppiamento, della vita di relazione, e della ricerca del cibo fanno affidamento anche sulla buona riuscita dell'imprinting.\n\u00c8 possibile quindi influenzare le tendenze e il carattere di un individuo gestendo entro certi limiti l'imprinting, a conferma che le informazioni e le \"impressioni\" ottenute in tenerissima et\u00e0, in questo caso nei mammiferi, possono poi essere recuperate in et\u00e0 adulta e permettere un apprendimento molto pi\u00f9 rapido e duraturo."}
{"id": "1696973", "revid": "110157", "url": "https://it.wikipedia.org/wiki?curid=1696973", "title": "Cedro (Pernambuco)", "text": "Cedro \u00e8 un comune del Brasile nello Stato del Pernambuco, parte della mesoregione del Sert\u00e3o Pernambucano e della microregione di Salgueiro."}
{"id": "1696974", "revid": "2036605", "url": "https://it.wikipedia.org/wiki?curid=1696974", "title": "Patrologia Graeca", "text": "La Patrologia Graeca (PG), o \"Patrologiae Cursus Completus, Series Graeca\" \u00e8 una raccolta di scritti dei Padri della Chiesa e di altri antichi scrittori in greco ellenistico o in greco medievale. Si tratta di 161 volumi realizzata tra il 1856 e il 1866 dall'abate francese Jacques Paul Migne.\nL'opera.\nLa raccolta include sia Padri orientali che autori occidentali che scrissero prima che la lingua latina divenisse predominante in occidente nel III secolo. Per esempio ci sono gli scritti normalmente conosciuti come quelli dei Padri Apostolici come le Lettere di Clemente e il Pastore di Erma, Eusebio di Cesarea, Origene e i Padri Cappadoci (Basilio Magno, Gregorio Nazianzeno e Gregorio di Nissa).\nI 161 volumi erano disposti in modo da formare complessivamente 166 tomi (i volumi 16 e 87 furono divisi in 3 parti e il volume 86 in 2). Un importante volume finale non fu mai pubblicato perch\u00e9 le matrici furono distrutte da un incendio alla tipografia nel 1868\nLa prima edizione contenente soltanto le traduzioni latine degli originali, 81 volumi, fu realizzata tra il 1856 e il 1861. La seconda edizione contiene invece il testo greco con la traduzione latina, 166 volumi, fu realizzata tra il 1857 e il 1866. In ogni pagina le opere sono disposte su due colonne la prima delle quali riporta il testo greco e la seconda la sua traduzione latina. Nei casi in cui l'originale greco \u00e8 stato perso, per esempio nel caso di Ireneo, i frammenti sopravvissuti sono intercalati con la traduzione latina. In un caso, l'originale \u00e8 conservato solo in lingua siriaca e tradotto in latino. Le informazioni sugli autori sono riportate in latino.\nLe prime edizioni non avevano indice, questo fu aggiunto dal greco Scholarius sotto forma di una lista di autori e soggetti nel 1879 e poi come indice completo ad Atene nel 1883. Nel 1912 le edizioni Apud Fratres Garnier pubblicarono un volume di indice curato da Ferdinando Cavallera.\nViene solitamente indicata come \"Migne\". Nonostante l'assenza di un apparato critico rappresenta uno strumento fondamentale per lo studio dei Padri della Chiesa.\nLo stesso Migne cur\u00f2 tra il 1844 e il 1855 la pubblicazione della Patrologia Latina (PL).\nSerie dei volumi.\nCome pure nella patrologia latina, gli autori, a parte poche eccezioni, sono presentati in ordine cronologico a partire dagli inizi del cristianesimo fino alla caduta di Costantinopoli."}
{"id": "1696975", "revid": "438678", "url": "https://it.wikipedia.org/wiki?curid=1696975", "title": "Ultr\u00e0 (film)", "text": "Ultr\u00e0 \u00e8 un film del 1991 diretto da Ricky Tognazzi.\nTrama.\nLuca detto \"Principe\" \u00e8 un giovane tifoso della Roma, leader riconosciuto di un gruppo denominato \"Brigata Veleno\", composto da giovani della periferia romana, inclini ad un tifo estremo e violento. Appena uscito dal carcere, dopo due anni di detenzione per una rapina presso un'auto-officina, il ragazzo riprende i contatti con i suoi compagni di tifo e con la sua ex fidanzata Cinzia che, tuttavia, da circa un anno ha iniziato a frequentare Red, grande amico di Principe e figura di spicco della Brigata.\nLa situazione \u00e8 doppiamente tesa: se da un lato i due giovani innamorati non sanno come regolarsi con Principe, temendo la reazione del giovane alla notizia del legame tra quella che, prima della carcerazione, era la sua donna, e uno dei suoi migliori amici, contemporaneamente incombe la sentita trasferta di Torino contro la Juventus, cui tutti i componenti della Brigata non vedono l'ora di partecipare e nella quale verr\u00e0 portato anche il giovanissimo Fabietto, fratello undicenne di Cinzia.\nLa notte precedente alla domenica della partita la Brigata Veleno parte per Torino, accaparrandosi un vagone su uno dei comuni treni-passeggeri, dato che il treno speciale predisposto dalle Ferrovie dello Stato per la tifoseria giallorossa \u00e8 gi\u00e0 al completo, occupato dal Commando Ultr\u00e0. Il treno parte alla volta del capoluogo piemontese con a bordo tutti i componenti della Brigata Veleno, tra i quali spiccano Ci\u00e0fretta, amico di Red e subito incaricato/costretto a prendersi cura del piccolo Fabietto, il violento Teschio, Morfino (emaciato ragazzetto dedito all'uso di stupefacenti), il giovane di colore Nerone, il bonario Smilzo e Mandrake, obbligato a trascorrere l'intero tragitto in cima al piano bagagli, per carenza di posti a sedere.\nIl viaggio scorre tra alcool, droghe, sigarette, scherzi e volgarit\u00e0 di vario tipo, piccole baruffe e ricordi legati alle precedenti trasferte ed ai conseguenti scontri con le tifoserie avversarie, che costituiscono il momento pi\u00f9 atteso per alcuni dei ragazzi del gruppo, tra cui lo stesso Principe e il Teschio, suo pi\u00f9 fidato seguace; i due sono anche gli unici, nel gruppetto di tifosi, ad avere con loro delle armi: un taglierino per Teschio, mentre Principe ha il suo fidato coltello, compagno di mille trasferte.\nIl convoglio all'alba \u00e8 costretto ad effettuare una sosta forzata in aperta campagna; mentre gli altri ragazzi ne approfittano per scendere e giocare a pallone, Red confessa a Principe della storia tra lui e Cinzia e della volont\u00e0 della coppia di trasferirsi a Terni: il giovane capo ultr\u00e0 ha parole di scherno per l'amico e per l'ex fidanzata, che arriva ad offendere anche in maniera pesante, prima che Red lo colpisca con un pugno al volto.\nIl treno riparte e finalmente arriva a Torino, ove il vagone dei ragazzi \u00e8 immediatamente bersagliato da una sassaiola, probabilmente proveniente da un piccolo gruppo di tifosi juventini, che viene successivamente individuato: una volta fermatosi il treno Principe e gli altri, scendendo su un binario non sorvegliato dalla polizia, aggrediscono i bianconeri picchiandoli e Smilzo, che a dispetto del suo atteggiamento apparentemente timido si dimostra un osso duro, riesce anche a sottrarre la sciarpa ad uno di loro.\nLa Brigata Veleno viene fermata dalla polizia e, dopo che i tifosi bianconeri si sono rifiutati di riconoscere i loro aggressori, viene caricata su un pullman e finalmente raggiunge lo stadio, ove per\u00f2 \u00e8 accolta da un'altra sassaiola, opera di un gruppo di ultras pi\u00f9 numeroso; nonostante la presenza delle Forze dell'Ordine, i due gruppi vengono rapidamente a contatto e si scatena una vera e propria battaglia, anche a colpi di spranghe e pietre: Morfino \u00e8 tra i primi a cadere e viene poi fermato e portato via dalla polizia, assieme ad altri componenti della Brigata ed a tifosi juventini.\nPersino Ci\u00e0fretta e il piccolo Fabietto sono coinvolti negli scontri - con il ragazzino che rimedia una brutta botta alla gamba - ma chi sta sul serio per avere la peggio \u00e8 Principe: viene aggredito da tre tifosi bianconeri e costretto a terra, tempestato di pugni; Smilzo, osservata la scena, si precipita per salvare l'amico e tenta di togliergli di dosso i supporter avversari ma nella concitazione del momento Principe, non accortosi della presenza dell'amico, tira fuori il coltello. Intravista la sciarpa bianconera ancora in possesso di Smilzo e scambiatolo per uno juventino pianta il coltello nello stomaco del povero ragazzo, che vacilla.\nRiunito il gruppetto, con Smilzo sempre pi\u00f9 agonizzante e sostenuto da Principe, che per\u00f2 nulla ha rivelato circa le sue responsabilit\u00e0, limitandosi a dire che il compagno \u00e8 stato pugnalato dai tifosi della Juve, i ragazzi entrano finalmente allo stadio ma, dato l'aggravarsi delle condizioni di Smilzo, sono subito costretti a portarlo in bagno: appena appoggiato al muro, Smilzo muore. Principe e gli altri ragazzi sono intenzionati a vendicare l'amico e iniziano a staccare le tubature dai muri per poi caricare la tifoseria bianconera; tuttavia Red, notata la sciarpetta bianconera ancora in mano a Smilzo e ricordatosi del coltello del Principe, inizia a capire come sono andate le cose e aggredisce verbalmente l'ormai ex amico, invitandolo a confessare la verit\u00e0; questi sulle prime si schermisce ma poi, accortosi di come anche gli altri inizino a sospettare qualcosa, scaraventa a terra Red e inizia a tempestarlo di calci, a stento trattenuto dagli altri componenti della Brigata.\nLa verit\u00e0 \u00e8 ormai chiara a tutti e il Principe non si sforza nemmeno pi\u00f9 di negarla; raccolta la spranga, corre fuori dai bagni seguito dal solo Teschio e raggiunge la sommit\u00e0 degli spalti, ove ormai infuria il caos pi\u00f9 totale, poich\u00e9 la notizia dell'accoltellamento si \u00e8 gi\u00e0 sparsa per tutto lo stadio. Gli altri ragazzi, rimasti ai bagni, sono poi costretti alla fuga all'arrivo della polizia: restano solo Ci\u00e0fretta con il piccolo Fabietto - ormai in lacrime per aver visto il suo sogno di partecipare ad una trasferta della squadra del cuore trasformarsi nel peggiore degli incubi - e Red, che invita l'amico a portare fuori il bambino e rimane a sorreggere il cadavere del povero Smilzo sino all'arrivo della polizia nei bagni ormai allagati, dove per\u00f2, alla richiesta degli agenti, eviter\u00e0 di rivelare il nome del suo assassino.\nDistribuzione.\nIl film venne distribuito nel circuito cinematografico italiano il 1\u00ba marzo del 1991.\nAccoglienza.\nIl film risult\u00f2 il 44\u00b0 incasso al botteghino italiano della stagione cinematografica 1990-91.\nConseguenze.\nLa pellicola, inerente a temi quali l'emarginazione e la violenza all'interno dei gruppi organizzati di tifosi calcistici, venne contestata dai veri ultras dell'epoca, sancendo una frattura tra l'attore Claudio Amendola (che fino ad allora frequentava la Curva Sud dell'Olimpico, il settore pi\u00f9 acceso del tifo romanista) e i supporter giallorossi."}
{"id": "1696976", "revid": "1649409", "url": "https://it.wikipedia.org/wiki?curid=1696976", "title": "Alun Wyn Jones", "text": "Il 31 ottobre 2021, giocando contro la Scozia, \u00e8 diventato il giocatore di rugby a 15 con pi\u00f9 presenze internazionali (152), superando il record di Richie McCaw (148). \u00c8 inoltre il giocatore gallese con pi\u00f9 presenze internazionali nel Galles (140).\nBiografia.\nOriginariamente era un flanker, anche se in seguito ha dimostrato di essere pi\u00f9 adatto al ruolo che ricopre adesso.\nDopo aver giocato per il Galles under 21, ha fatto il suo esordio per la nazionale maggiore l'11 giugno 2006 contro l'. Con il ha preso parte alla Coppa del Mondo 2007 e alla vittoria con il Grande Slam nel Sei Nazioni 2008."}
{"id": "1696978", "revid": "110157", "url": "https://it.wikipedia.org/wiki?curid=1696978", "title": "Mirandiba", "text": "Mirandiba \u00e8 un comune del Brasile nello Stato del Pernambuco, parte della mesoregione del Sert\u00e3o Pernambucano e della microregione di Salgueiro."}
{"id": "1696981", "revid": "110157", "url": "https://it.wikipedia.org/wiki?curid=1696981", "title": "Chiesa di Santa Maria a Soffiano", "text": "La chiesa di Santa Maria a Soffiano \u00e8 un luogo di culto cattolico che si trova a Firenze nel quartiere di Soffiano.\nStoria e descrizione.\nEdificata in forme romaniche ad una navata con abside e tetto a capriate, fu rettoria del castello dei Lambardi (o Cattani di Soffiano) fino al XIV secolo; pass\u00f2 poi ad altre famiglie fiorentine, fra le quali i Petriboni, gli Strozzi e gli Albizzi. Restaurata nel 1672 per volont\u00e0 del rettore Romolo Cerbi, sub\u00ec ulteriori trasformazioni nell'Ottocento, quando il campanile a vela fu sostituito dalla torre dell'antico fortilizio.\nNell'occasione furono recuperati affreschi tre-quattrocenteschi con \"Storie del Battista\" che ornavano l'interno della chiesa, oggi restaurati. Posta in collina e lontana dai nuovi insediamenti edilizi della zona pianeggiante, \u00e8 stata sostituita come chiesa parrocchiale da quella di San Paolo."}
{"id": "1696984", "revid": "254059", "url": "https://it.wikipedia.org/wiki?curid=1696984", "title": "Antonio IV Trivulzio", "text": "\u00c8 stato vescovo di Asti dal 1499 al 1508, e dal 1509 al 1519, anno della sua morte.\nBiografia.\nConfuse e frammentarie le notizie di questo vescovo astigiano.\nAntonio era il fratello del cardinale Scaramuzzo Trivulzio (titolare della diocesi di Como) ed era stato investito dell'incarico astigiano nel 1499 alla morte del vescovo Raffaele di Ceva.\nNel 1508, in seguito alla consacrazione di Alberto Roero a capo della diocesi astigiana, era stato eletto vescovo di Piacenza, ma dopo appena alcuni mesi di incarico, in seguito alla rinuncia del Roero, era tornato alla sua prima sede.\nSia il Boatteri che l'Ughelli confondono il vescovo astigiano con il cardinale Antonio III Trivulzio, ambasciatore del ducato di Milano a Parma e consigliere di Gian Galeazzo Maria Sforza, vescovo di Como nel 1496 ed eletto cardinale nel 1500,\nma la supposizione non \u00e8 possibile perch\u00e9 il cardinale mor\u00ec nel 1508 e non avrebbe potuto avere l'incarico di Asti nel secondo mandato.\nNel 1519, il cardinale Scaramuzzo, rinunzi\u00f2 definitivamente alla diocesi di Como in favore del fratello Antonio IV, ma questi non ne prese mai il possesso.\nIn un primo tempo la diede in amministrazione al nipote Cesare Trivulzio.\nLa morte del vescovo di Asti in quello stesso anno lasci\u00f2 il nipote Cesare ad amministrare la diocesi comasca.\nDopo la morte del cardinale Scaramuzzo, papa Leone X consacr\u00f2 Cesare all'episcopato di Como malgrado il volere del governatore della citt\u00e0, Pietro Arris di insediarvisi l'arcidiacono della cattedrale.\nMa le proteste del Trivulzio furono accolte dal papa che intim\u00f2 al capitolo di annullare l'elezione pena la scomunica.\nI canonici ubbidirono ed accettarono di buon grado il Trivulzio come vescovo della citt\u00e0, anche se egli non vi fece ritorno fino all'anno 1528 in occasione della consacrazione della chiesa di Santa Maria di Tirano."}
{"id": "1696985", "revid": "22356", "url": "https://it.wikipedia.org/wiki?curid=1696985", "title": "Procionidi", "text": ""}
{"id": "1696987", "revid": "22356", "url": "https://it.wikipedia.org/wiki?curid=1696987", "title": "Caniformi", "text": ""}
{"id": "1696989", "revid": "767487", "url": "https://it.wikipedia.org/wiki?curid=1696989", "title": "Parnamirim (Pernambuco)", "text": "Parnamirim \u00e8 un comune del Brasile nello Stato del Pernambuco, parte della mesoregione del Sert\u00e3o Pernambucano e della microregione di Salgueiro."}
{"id": "1696992", "revid": "1318658", "url": "https://it.wikipedia.org/wiki?curid=1696992", "title": "Jacques Paul Migne", "text": "Biografia.\nInizi.\nNato a Saint-Flour, nel Cantal, da una famiglia di agiati commercianti, studi\u00f2 teologia a Orl\u00e9ans e fu ordinato sacerdote nel 1824. Due anni dopo fu incaricato della conduzione della parrocchia di Puiseaux, nella diocesi di Orl\u00e9ans, ma le sue tendenze di cattolico intransigente e realista si scontrarono con l'avvento dei nuovi tempi, simboleggiati dal \"re cittadino\" Luigi Filippo e dalla bandiera tricolore in sostituzione dei gigli d'oro dei Borboni di Francia. Nel 1833, in urto con il suo vescovo Jean Brumault de Beauregard per aver scritto il pamphlet \"De la libert\u00e9, par un pr\u00eatre\", si rec\u00f2 a Parigi, dove, il 3 novembre 1833, cominci\u00f2 le pubblicazioni del giornale \"L'Univers Religieux\", che intendeva mantenere libero da condizionamenti politici. Il giornale raccolse rapidamente 1800 abbonati, e fu diretto dal Migne per tre anni; successivamente, sotto la direzione del condirettore Louis Veuillot, divenne l'organo dell'ultramontanismo, con il titolo \"L'Univers\".\nLe grandi opere.\nIl Migne era consapevole del potere della stampa e del valore assoluto della nuda informazione, ma estesamente distribuita. Nel 1836 fond\u00f2 una grande casa editrice, l'Imprimerie Catholique, al Petit Montrouge, una localit\u00e0 situata attualmente nel XIV \"arrondissement\" di Parigi. Apparvero in rapida successione numerose grandi opere che permettevano una grande diffusione, e a prezzi molto contenuti, di testi in lingua originale con traduzione su argomenti di teologia e di erudizione religiosa per il basso clero. Le pi\u00f9 note di queste pubblicazioni sono:\nAnche se di soggetto diverso, a dispetto del suo titolo, fra le sue grandi opere va annoverata anche l'\"Encyclop\u00e9die th\u00e9ologique ou S\u00e9rie de dictionnaires sur toutes les parties de la science religieuse\", del 1832, che raccoglie i pi\u00f9 autorevoli dizionari di scienze profane, come il dizionario di numismatica.\nMor\u00ec nel 1875 e venne sepolto nel Cimitero di Montrouge."}
{"id": "1696995", "revid": "2140725", "url": "https://it.wikipedia.org/wiki?curid=1696995", "title": "Salgueiro", "text": "Salgueiro \u00e8 un comune del Brasile nello Stato del Pernambuco, parte della mesoregione del Sert\u00e3o Pernambucano e della microregione di Salgueiro."}
{"id": "1696996", "revid": "1305772", "url": "https://it.wikipedia.org/wiki?curid=1696996", "title": "Contea di Osage", "text": "Contea di Osage o Osage County \u00e8 la denominazione delle seguenti contee degli Stati Uniti:"}
{"id": "1696997", "revid": "174925", "url": "https://it.wikipedia.org/wiki?curid=1696997", "title": "Cinorroidi", "text": ""}
{"id": "1697002", "revid": "767487", "url": "https://it.wikipedia.org/wiki?curid=1697002", "title": "S\u00e3o Jos\u00e9 do Belmonte", "text": "S\u00e3o Jos\u00e9 do Belmonte \u00e8 un comune del Brasile nello Stato del Pernambuco, parte della mesoregione del Sert\u00e3o Pernambucano e della microregione di Salgueiro."}
{"id": "1697003", "revid": "110157", "url": "https://it.wikipedia.org/wiki?curid=1697003", "title": "Chiesa di Santa Maria e Santa Brigida al Paradiso", "text": "La chiesa di Santa Maria e Santa Brigida al Paradiso \u00e8 un luogo di culto cattolico che si trova nella periferia di Firenze, in via Benedetto Fortini nel quartiere di Gavinana, nella zona detta Paradiso.\nStoria e descrizione.\nCitata nel 1181 col titolo di Santa Maria di Fabroro, fu poi detta Santa Maria alla Badiuzza quando venne affidata ai monaci Benedettini. La denominazione \"al Paradiso\" deriva da quella data dal convento di Santa Brigida al Paradiso, a sua volta nominato dalla villa degli Alberti, trasformata nel 1390 in cenobio per i seguaci di santa Brigida di Svezia, ai quali fu affidata anche la cura della parrocchia.\nL'attuale chiesa parrocchiale \u00e8 preceduta da un portico del 1706 ornato da una \"Madonna col Bambino\", affresco staccato e danneggiato, attribuito a Pier Dandini (1707). Restaurata nel 1976, all'interno si trova un \"Crocifisso\" ligneo attribuito a Bernardo del Maestro Francesco, detto Bernardo della Cecca (fine Quattrocento)."}
{"id": "1697006", "revid": "1772671", "url": "https://it.wikipedia.org/wiki?curid=1697006", "title": "Aphaneramma", "text": "Aphaneramma \u00e8 un genere estinto di anfibio, appartenente ai Temnospondyli, vissuto nel Triassico inferiore (tra Induano e Olenekiano, circa 251,3-247,2 milioni di anni fa). I suoi resti fossili sono stati rinvenuti in Pakistan, Russia e Norvegia.\nDescrizione.\nLungo fino a due metri, questo grande anfibio aveva un aspetto decisamente curioso: il cranio era molto allungato e le mascelle raggiungevano dimensioni spropositate; in proporzione, assomigliavano a quelle dell'attuale gaviale del Gange. Questa caratteristica denota l'afaneramma come un predatore acquatico: probabilmente si spostava attraverso le acque di stagni, laghi e fiumi movendo lateralmente il corpo e la coda. Le zampe ai lati del corpo erano brevi e relativamente deboli, e servivano probabilmente a direzionare l'animale durante il nuoto, oltre che ad aiutarlo a spostarsi durante le brevi escursioni terrestri. Il lungo muso era un'efficace arma per la predazione di pesci e altri piccoli animali acquatici.\nClassificazione.\nL'afaneramma appartiene a un gruppo di anfibi estinti noti come trematosauroidi (Trematosauroidea), che comprendevano animali adattatisi alla vita in mare aperto (unici tra tutti gli anfibi tranne poche forme attuali).\nAl genere \"Aphaneramma\" sono state attribuite varie specie: la specie tipo \u00e8 \"Aphaneramma rostratum\", proveniente dai terreni del Triassico inferiore (Olenekiano) dell'isola di Spitsbergen in Norvegia; altre specie sono \"A. kokeni\" dell'inizio del Triassico inferiore (Induano) del Pakistan e \"A. gavialimimus\" dell'Olenekiano del Madagascar."}
{"id": "1697007", "revid": "1573940", "url": "https://it.wikipedia.org/wiki?curid=1697007", "title": "Chiostri di San Pietro a Majella", "text": "I chiostri di San Pietro a Majella sono due chiostri monumentali di Napoli appartenenti al complesso religioso di San Pietro a Majella. Oggi sono la sede del Conservatorio di Napoli, fondato nel 1826.\nStoria e descrizione.\nIl chiostro maggiore fu realizzato nel 1684 per volont\u00e0 di padre Celestino, il quale aveva portato a termine l'idea del suo predecessore di ampliare e restaurare il complesso celestino che, insieme alla chiesa, faceva parte di un pi\u00f9 vasto intervento edilizio dell'insula, partito a met\u00e0 del XVII secolo e che trasform\u00f2 il tutto in stile barocco.\nIl complesso esisteva sin dalla fondazione delle strutture religiose, avvenuta nel XIII secolo su probabile progetto Giovanni Pipino da Barletta e su commissione di Carlo II di Napoli. Nel 1407 un grave incendio distrusse tutti i corpi di fabbrica del monastero con gravi danni alla struttura religiosa, ma nello stesso secolo furono avviati i lavori di rifacimento in stile rinascimentale.\nAgli inizi del XVII secolo la sede dell'Accademia degli Infuriati aveva sede all'interno delle sale del monastero, dove si riunivano i nobili napoletani. Nei lavori del 1684 vennero realizzati apparati in legno e una balaustra di coronamento sul cornicione in Pietra di Sorrento, realizzata da Mariano Figliolino su disegno dell'architetto Antonio Galluccio.\nL'accesso al chiostro grande \u00e8 servito da una porta posta nel lato corto della chiesa; il portale fu realizzato nel XV secolo dai pipernieri Tagliaferri e Coda ed \u00e8 racchiuso tra colonne ioniche. Le decorazioni alle finestre del chiostro risalgono al XVIII secolo e sono interamente in stucco; al centro \u00e8 invece collocata la scultura di \"Beethoven\" di Francesco Jerace datata 1895.\nIl chiostro minore invece \u00e8 pressoch\u00e9 uguale alla sua struttura originaria ed era destinato a uso dei frati. Le decorazioni sulla volta sono in stucco bianco e grigio, mentre le arcate di piperno sono slanciate e denunciano la loro origine medioevale. Al centro \u00e8 infine collocata una vasca in piperno."}
{"id": "1697011", "revid": "110157", "url": "https://it.wikipedia.org/wiki?curid=1697011", "title": "Serrita", "text": "Serrita \u00e8 un comune del Brasile nello Stato del Pernambuco, parte della mesoregione del Sert\u00e3o Pernambucano e della microregione di Salgueiro."}
{"id": "1697013", "revid": "400694", "url": "https://it.wikipedia.org/wiki?curid=1697013", "title": "To Mother", "text": "To Mother \u00e8 il primo EP del gruppo musicale statunitense Babes in Toyland, pubblicato nel 1991.\nDescrizione.\nIl disco \u00e8 stato prodotto da John Loder ed \u00e8 stato pubblicato per la prima volta nel 1991 dall'etichetta discografica Twin/Tone Records. Una successiva ristampa \u00e8 stata data alle stampe nel 1993 dalla Southern Records. Il mini-album \u00e8 rimasto nella \"top ten\" della \"indie chart\" britannica per 13 settimane, tra cui 10 in prima posizione.\nIl brano \"Catatonic\" \u00e8 stato pubblicato nel 1993 nel 7\" split pubblicato assieme con i Poison Idea \"Catatonic/Death, Agonies &amp; Screams\"."}
{"id": "1697015", "revid": "1305772", "url": "https://it.wikipedia.org/wiki?curid=1697015", "title": "Contea di Ottawa", "text": "Contea di Ottawa o Ottawa County \u00e8 la denominazione delle seguenti contee degli Stati Uniti:"}
{"id": "1697017", "revid": "110157", "url": "https://it.wikipedia.org/wiki?curid=1697017", "title": "Verdejante", "text": "Verdejante \u00e8 un comune del Brasile nello Stato del Pernambuco, parte della mesoregione del Sert\u00e3o Pernambucano e della microregione di Salgueiro."}
{"id": "1697018", "revid": "287204", "url": "https://it.wikipedia.org/wiki?curid=1697018", "title": "Effigia okeeffeae", "text": "Leffigia (Effigia okeeffeae) \u00e8 un rettile arcosauro estinto di circa due metri di lunghezza, vissuto nel Triassico superiore (circa 215 milioni di anni fa). I suoi resti sono stati ritrovati in Nuovo Messico (USA).\nUn becco senza denti.\nL'aspetto di questo animale era decisamente insolito: al contrario della maggior parte degli altri arcosauri dell'epoca, infatti, l'effigia era bipede, con lunghe zampe posteriori e arti anteriori molto brevi. Il collo era insolitamente lungo e sorreggeva un cranio sprovvisto di denti e munito di un becco. La coda, infine, era molto lunga per controbilanciare il peso del corpo. Queste caratteristiche lo rendevano incredibilmente simile ai ben noti dinosauri \u2013 struzzo del Cretaceo, apparsi sulla Terra solo 100 milioni di anni dopo. Le caratteristiche delle zampe, per\u00f2, lo denotano come un appartenente al gruppo dei crurotarsi, ovvero quella branca di arcosauri di cui fanno parte anche i coccodrilli.\nParentele.\nTra i parenti pi\u00f9 prossimi dell'effigia c'\u00e8 un animale noto come \"Shuvosaurus inexpectatus\", per lungo tempo ritenuto un possibile antenato dei dinosauri \u2013 struzzo. Altri stretti parenti di questi animali furono i grandi predatori conosciuti come poposauridi (Poposauridae), il cui pi\u00f9 noto rappresentante era \"Postosuchus\". In ogni caso, sembra che \"Effigia\" e \"Shuvosaurus\", insieme con il sudamericano \"Sillosuchus longicervix\", possano rappresentare un particolare clade di arcosauri dal collo lungo vissuti nel Triassico superiore.\nUna riscoperta.\nI fossili di \"Effigia\" vennero scoperti nel 1947 da Edwin Colbert nella ben nota localit\u00e0 di Ghost Ranch, dove vennero dissotterrati un gran numero di resti del dinosauro carnivoro \"Coelophysis\". Colbert pensava che in quel giacimento non vi fossero altri grandi vertebrati oltre a \"Coelophysis\", e quindi non si cur\u00f2 di studiare tutti i resti. Per anni, quindi, le ossa fossilizzate dell'effigia rimasero sconosciute alla scienza, accumulate tra i fossili del dinosauro nel deposito di un museo; almeno fino al 2006, quando Sterling Nesbitt, uno studente in forza all'American Museum of Natural History, riscopr\u00ec i fossili. Nesbitt stava cercando nuovi esemplari di \"Coelophysis\" e si ritrov\u00f2 di fronte a ossa che riconobbe istantaneamente come appartenenti a un altro animale. Insieme al curatore del museo, Mark Norell, Nesbitt descrisse questi resti come \"Effigia okeeffeae\" in onore della pittrice Georgia O'Keeffe, che pass\u00f2 molti anni a Ghost Ranch."}
{"id": "1697021", "revid": "486946", "url": "https://it.wikipedia.org/wiki?curid=1697021", "title": "A.I.M.", "text": ""}
{"id": "1697022", "revid": "709565", "url": "https://it.wikipedia.org/wiki?curid=1697022", "title": "Blind Al", "text": "Blind Alfreda, il cui vero nome \u00e8 Althea, in breve Blind Al (\"Al l'Orba\"), \u00e8 un personaggio dei fumetti creato da Joe Kelly (testi) ed Ed McGuinness (disegni), pubblicato dalla Marvel Comics. La sua apparizione avviene in \"Deadpool\" (vol. 1) n. 1 (gennaio 1997).\n\u00c8 la confidente di Deadpool, ed appare regolarmente nei primi venticinque numeri dell'omonima collana.\nBiografia del personaggio.\nAl, come dice il soprannome, \u00e8 una cieca ma nonostante l'et\u00e0 avanzata (indicata tra i sessanta e i settant'anni) \u00e8 coriacea e mordace, e pertanto appare ben lontana dallo stereotipo della vecchietta debole e inoffensiva.\nPer colmo d'ironia si trover\u00e0 ad impersonare (con l'assistenza di un induttore di immagini) la mite May Parker allorquando un dispositivo di teletrasporto difettoso riporter\u00e0 lei e Deadpool agli albori della saga dell'Uomo Ragno.\nUfficialmente tenuta prigioniera da Deadpool presso la sua base originale di San Francisco (la \"Deadhut\") allo scopo di tenere ordinata la casa, cucinare e servirlo, l'anziana donna passa in realt\u00e0 molto tempo ad ascoltarlo; da tempo non cerca aiuto per fuggire, temendo che l'uomo uccida su due piedi chi pu\u00f2 essere disposto ad ascoltarla, o che la rinchiuda in punizione nella \"scatola\", una stanza piena di oggetti affilati.\nCon il progredire della storia e il lento riemergere dell'umanit\u00e0 di Wade Wilson, Althea si evolve in una sorta di figura parentale, fino a servire da coscienza al mercenario in rosso e in nero (come una sorta di coro greco).\nBlind Al aveva gi\u00e0 incrociato la strada di Wade prima che contraesse il cancro e finisse coinvolto in Arma X. Si trovava infatti in Zaire per collaborare a un progetto non meglio specificato dell'intelligence del Regno Unito: il futuro Deadpool, che all'epoca era un soldato di ventura, fu assoldato per distruggere la base. Wilson port\u00f2 a termine la missione lasciando viva soltanto la donna, apparentemente per non averla trovata.\nSi adombra anche il fatto che nei suoi anni giovanili, durante la Seconda guerra mondiale, Al sia stata in qualche modo vicina a Capitan America, essendo in possesso di una medaglia conferitale dallo stesso Capitano. La medaglia, donata a Deadpool in segno di incoraggiamento, finir\u00e0 poi per tornare a Steve Rogers.\nWeasel \u00e8 in buoni rapporti con lei, e insieme a Deadpool le ha donato un cane, Deuce, dopo averlo vinto in seguito a una partita a poker con Foggy Nelson. Nonostante se ne lamenti in continuazione, la vecchia signora sembra essere in realt\u00e0 molto affezionata alla bestiola.\nLe apparizioni del personaggio si sono notevolmente diradate dopo la separazione dal suo coinquilino/carceriere, avvenuta pochi numeri prima che si concludesse il ciclo scritto da Kelly.\nSembra tuttavia che i due si siano tenuti in contatto nel corso degli anni: Fabian Nicieza in \"Cable &amp; Deadpool\" sottolinea quanto Althea sia ancora importante per Wade Wilson quando, strigliato da Cable e desideroso di dimostrare il suo valore contro Taskmaster, Deadpool ricerca il consiglio dell'anziana amica. Viene anche citata poco prima del matrimonio di Deadpool, quando il mercenario dice di averla invitata ma di non essere sicuro di avere scritto l'indirizzo corretto in braille: Al \u00e8 infatti finita ad un funerale, cosa di cui nemmeno si rende conto."}
{"id": "1697028", "revid": "1305772", "url": "https://it.wikipedia.org/wiki?curid=1697028", "title": "Contea di Pawnee", "text": "Contea di Pawnee o Pawnee County \u00e8 la denominazione delle seguenti contee degli Stati Uniti:"}
{"id": "1697034", "revid": "1318658", "url": "https://it.wikipedia.org/wiki?curid=1697034", "title": "Palazzo Grazioli", "text": "Palazzo Grazioli \u00e8 un edificio di Roma situato tra palazzo Doria-Pamphili e palazzo Altieri, in una zona ricca di reperti archeologici della Roma antica, il Campo Marzio. \u00c8 il frutto di numerose modifiche e restauri effettuati dalle diverse famiglie nobili romane che vi abitarono nei secoli.\nStoria.\nLe fonti pi\u00f9 antiche rilevano nel sito il palazzo della famiglia Ercolani che fu realizzato da Giacomo della Porta nel corso del \u2018500. Successivamente la famiglia di Alessandro Gottifredi, generale della Compagnia di Ges\u00f9, che vi si stabil\u00ec, fece effettuare un radicale restauro da Camillo Arcucci, un architetto del barocco romano, negli anni dal 1645 al 1650.\nAgli inizi dell'800 il palazzo fu residenza dell'Ambasciatore d'Austria e poi dell'Infanta di Spagna, nonch\u00e9 duchessa di Lucca, Maria Luisa di Borbone-Spagna che vi mor\u00ec nel 1824.\nFu poi acquistato dal commendatore Vincenzo Grazioli, poi barone di Castelporziano e duca di Santa Croce di Magliano. Nel 1863 fu affidato il restauro ad Antonio Sarti, che nel corso di lunghi lavori, terminati nel 1874, aggiunse il corpo che s'affaccia su Piazza Grazioli.\nAl momento dell'acquisto del palazzo, la nobilt\u00e0 dei Grazioli era di recente concessione. Il capostipite commendatore Vincenzo Grazioli era un tipico rappresentante del \"generone\" della Roma papalina, quel ceto di grandi affittuari dei latifondi (che a loro volta subappaltavano), che fin dal XVI secolo garantiva la liquidit\u00e0 delle classi dominanti cittadine e la tutela degli approvvigionamenti alimentari, e riusciva in alcuni casi - come avvenne per i Torlonia - ad integrarsi nella nobilt\u00e0 storica per via di matrimoni.I Grazioli giunsero dalla Valtellina alla fine del Settecento (l'immigrazione valtellinese a Roma era favorita dai papi, che avevano destinato loro una compagnia dell'annona, impiegandoli come facchini, misuratori e macinatori di granaglie). \nVincenzo Grazioli cominci\u00f2 quindi come affittuario di molini sul Tevere, che poi acquist\u00f2, divenendo successivamente fornaio (in grande), e poi proprietario terriero. Fu nominato da Gregorio XVI barone di Castelporziano nel 1832 (il commendatore aveva acquistato la tenuta nel 1823) e poi nobile romano nel 1843, e infine promosso duca di Santa Croce di Magliano nel 1851 da Pio IX, al quale la famiglia rimase fedelissima fino alla fine dello Stato pontificio. Il figlio Pio (1822-1884) spos\u00f2 nel 1847 Donna Caterina dei Duchi Lante Montefeltro della Rovere (sicch\u00e9 la famiglia si chiam\u00f2 poi Grazioli Lante della Rovere). Fu insieme ai figli tra i protagonisti della mondanit\u00e0 romana del secondo Ottocento (si veda Caccia alla volpe), ma anche il patron della ricostruzione della Chiesa di San Giovanni della Malva in Trastevere. Per la vita a villa Grazioli si veda la bella documentazione fotografica dell'Archivio Primoli. Un discendente, Massimiliano Grazioli Lante della Rovere, fu vittima nel 1977 di un drammatico sequestro, conclusosi con il suo omicidio, messo in atto dalla Banda della Magliana.\nLa targa in marmo e bronzo con il ritratto della Gloria commemorano l'impresa del sottotenente di vascello Riccardo Grazioli Lante della Rovere, medaglia d'oro al valor militare, caduto ad Homs (oggi Al Khums), in Libia, il 28 ottobre del 1911 durante la guerra italo-turca.\nLa facciata del palazzo su via del Plebiscito \u00e8 decorata da paraste con capitelli. Al centro di essa si apre il portone fiancheggiato da due colonne di ordine dorico di granito grigio e sormontato da un balcone.\nA partire dal 1995, il piano nobile del palazzo \u00e8 stato concesso in affitto a Silvio Berlusconi dal proprietario Giulio Grazioli Lante della Rovere al costo di circa 40 mila euro al mese. Da settembre 2013 proprio Palazzo Grazioli \u00e8 stato scelto come sua residenza principale. Il contratto di affitto \u00e8 stato disdetto dopo 25 anni, a partire dal 31 dicembre 2020, quando Silvio Berlusconi ha deciso di trasferirsi in una villa di sua propriet\u00e0 sull'Appia antica, acquistata per oltre 3 milioni di euro nel 2001 e poi prestata in comodato d'uso gratuito, fino al 2019, a Franco Zeffirelli.\nIl seminterrato del Palazzo \u00e8 stato anche la sede della RED TV (originariamente Nessuno TV, canale televisivo digitale presieduto da Massimo D'Alema) dal 2008 al 2011 quando, in seguito al fallimento dell'emittente, anche il seminterrato \u00e8 stato preso in affitto da Silvio Berlusconi. "}
{"id": "1697039", "revid": "1573940", "url": "https://it.wikipedia.org/wiki?curid=1697039", "title": "Contea di Shawnee (Kansas)", "text": ""}
{"id": "1697044", "revid": "2146321", "url": "https://it.wikipedia.org/wiki?curid=1697044", "title": "Models, Inc.", "text": "Models Inc. \u00e8 una serie televisiva creata da Charles Pratt Jr. e Frank South, e prodotta da Aaron Spelling. La serie \u00e8 uno spin-off di \"Melrose Place\" (che a sua volta era uno spin-off di \"Beverly Hills 90210\").\nLa serie ruota attorno all'agenzia di modelle di Los Angeles \"Models Inc.\" gestita da Hillary Michaels, interpretata da Linda Gray, madre di Amanda Woodward in \"Melrose Place\".\nLa serie ebbe poca fortuna negli Stati Uniti d'America, venendo chiusa dopo solo due stagioni realizzate. In Italia \u00e8 stata trasmessa da Italia 1 dal luglio al novembre 1999, anche se la messa in onda era inizialmente prevista per l'autunno 1995; in seguito \u00e8 stata replicata su Italia 7 Gold.\nNella serie ha recitato l'attrice Carrie-Anne Moss, divenuta in seguito celebre come Trinity nella trilogia di \"Matrix\", inoltre nella serie sono comparsi anche gli attori John Haymes Newton, Robert Beltran, Mitch Pileggi, William Katt e Johnathon Schaech."}
{"id": "1697045", "revid": "4106", "url": "https://it.wikipedia.org/wiki?curid=1697045", "title": "Agencia de prensa espa\u00f1ola", "text": ""}
{"id": "1697049", "revid": "729019", "url": "https://it.wikipedia.org/wiki?curid=1697049", "title": "Sucharjevskaja", "text": "Sucharjevskaja () \u00e8 una stazione della Metropolitana di Mosca situata sulla Linea Kalu\u017esko-Ri\u017eskaja. Fu inaugurata il 31 dicembre 1971; i pilastri in marmo giallo assomigliano a covoni di grano, in sintonia con il nome originale della stazione, Kolchoznaja (\"fattoria collettiva\").\nLe mura sono ricoperte in marmo bianco e decorate con targhe di R.I. Pogrebnoj (che fu anche architetto della stazione), E.P. Koljupanova e S.T. Koljupanov. L'illuminazione proviene da una serie di lampade incassate alla base del soffitto.\nL'ingresso sotterraneo della stazione \u00e8 situato in Sretenka Ulica, poco pi\u00f9 a sud del Sadovoe Kolco."}
{"id": "1697050", "revid": "439868", "url": "https://it.wikipedia.org/wiki?curid=1697050", "title": "Gerfalco", "text": "Gerfalco \u00e8 una frazione del comune italiano di Montieri, nella provincia di Grosseto, in Toscana.\nGeografia fisica.\nGerfalco si trova a nord-ovest del capoluogo, ai piedi del rilievo montuoso delle Cornate dove si estende l'omonima riserva naturale. Le Cornate di Gerfalco costituiscono la vetta pi\u00f9 elevata delle Colline Metallifere, raggiungendo l'altezza di 1060 metri s.l.m.\nStoria.\nIl borgo sorse in epoca medievale e fu conteso tra i vescovi di Volterra, i Pannocchieschi e gli Aldobrandeschi fino alla fine del XIII secolo, epoca in cui pass\u00f2 sotto il controllo della famiglia Pannocchieschi. \nPassato successivamente sotto il controllo dei Senesi, il paese conobbe alcuni periodi di decadenza. Nella seconda met\u00e0 del XVI secolo anche Gerfalco venne inglobato nel Granducato di Toscana. \nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Gerfalco. Sono indicati gli abitanti dell'intera frazione e dove \u00e8 possibile la cifra riferita al solo capoluogo di frazione. Dal 1991 sono contati da Istat solamente gli abitanti del centro abitato, non della frazione."}
{"id": "1697052", "revid": "1305772", "url": "https://it.wikipedia.org/wiki?curid=1697052", "title": "Contea di Smith", "text": "Contea di Smith o Smith County \u00e8 la denominazione delle seguenti contee degli Stati Uniti:"}
{"id": "1697053", "revid": "71433", "url": "https://it.wikipedia.org/wiki?curid=1697053", "title": "Models Inc.", "text": ""}
{"id": "1697058", "revid": "110157", "url": "https://it.wikipedia.org/wiki?curid=1697058", "title": "Professor Satchafunkilus and the Musterion of Rock", "text": "Professor Satchafunkilus and the Musterion of Rock \u00e8 il dodicesimo album in studio del chitarrista statunitense Joe Satriani, pubblicato il 28 marzo 2008 dalla Epic Records.\nIl disco.\nIl lungo titolo dell'album \u00e8 stato coniato sfruttando uno dei soprannomi di Satriani, \"Satch\", e una parola che veniva utilizzata nelle prime traduzioni inglesi della Bibbia, in particolare nel Nuovo Testamento, appunto \"Musterion\", il cui significato era spesso confuso con quello di \"mistero\" ma era invece pi\u00f9 affine a \"segreto\", qualcosa che non pu\u00f2 essere appreso finch\u00e9 non viene rivelato.\nIn questo album Satriani ritorna sul tema del robot e della sua presunta \"umanit\u00e0\"; come era avvenuto in \"One Robot's Dream\", dall'album \"Super Colossal\", in \"I Just Wanna Rock\" vediamo un androide alle prese con l'esperienza musicale di un concerto rock. Assolutamente imperdibile il \"dietro le quinte\" di questo brano presente nel dvd bonus, dove Satriani stesso veste fisicamente i panni del robot.\nInoltre la ballata \"Revelation\" era stata originariamente scritta in ricordo della morte di un amico della famiglia Satriani; solo in un secondo momento, Satch si \u00e8 reso conto che stava effettivamente scrivendo della morte del suo stesso padre arrivando cos\u00ec a comporre la terza canzone su questo difficile argomento. Le altre sono \"Into the Light\", dall'album \"Flying in a Blue Dream\", e \"Cryin'\", dall'album \"The Extremist\".\nLa maggior parte delle tracce presenti in \"Professor Satchafunkilus and the Musterion of Rock\" furono scritte dal 2006 in poi; una menzione particolare va fatta per il brano \"Come On Baby\" la cui stesura iniziale (e parziale) risale al 1993, mentre Satriani si trovava in vacanza sul Lago Tahoe, e che \u00e8 stato completato solo nel 2007. La canzone \u00e8 dedicata alla moglie del chitarrista, Rubina.\nInfine \"Asik Veysel\" e \"Andalusia\" sono dedicate alla memoria del celebre musicista e poeta turco.\nEdizioni.\nL'album \u00e8 stato presentato in due versioni, a disco singolo o con DVD extra. In entrambe le versioni le tracce presenti sono le stesse e nell'edizione speciale troviamo alcune performance live e delle immagini registrate durante la preparazione dell'album per una durata complessiva di 40 minuti circa; questa \u00e8 la lista dei contenuti del dvd bonus:"}
{"id": "1697060", "revid": "767487", "url": "https://it.wikipedia.org/wiki?curid=1697060", "title": "Shuvosaurus inexpectatus", "text": "Lo shuvosauro (Shuvosaurus inexpectatus) \u00e8 un rettile arcosauro estinto, vissuto nel Triassico superiore (circa 215 milioni di anni fa). I suoi resti sono stati ritrovati in Texas.\nUn antenato dei dinosauri - struzzo?\nQuesto animale venne descritto nel 1993 a partire da uno strano cranio, relativamente sottile e sprovvisto di denti ma dotato di becco. L'autore del ritrovamento, Sankar Chatterjee, not\u00f2 l'incredibile somiglianza del cranio con quello dei cosiddetti dinosauri \u2013 struzzo. Lo shuvosauro, quindi, fu ritenuto un possibile antenato di questi animali, anche se i primi esemplari di dinosauri struzzo vissero un centinaio di milioni di anni dopo. Due anni pi\u00f9 tardi, nel 1995, venne descritto lo scheletro di un arcosauro proveniente dagli stessi terreni dello shuvosauro, descritto come Chatterjeea elegans. Sfortunatamente i resti erano privi del cranio.\nConvergenza evolutiva.\nSolo la recente scoperta nel 2006 di un animale molto simile allo shuvosauro, denominato \"Effigia okeeffeae\", ha confermato quello che molti scienziati gi\u00e0 sospettavano: \"Shuvosaurus\" e \"Chatterjeea\" erano in realt\u00e0 lo stesso animale, e questo non era imparentato con i dinosauri \u2013 struzzo ma con i coccodrilli. L'aspetto simile a quello dei dinosauri struzzo era dovuto a un fenomeno noto come convergenza evolutiva."}
{"id": "1697062", "revid": "110157", "url": "https://it.wikipedia.org/wiki?curid=1697062", "title": "The Peel Sessions (Babes in Toyland)", "text": "The Peel Sessions \u00e8 un album live pubblicato dalla band Babes in Toyland nel 1992. Comprende due distinte sessioni di registrazione tenutesi negli studi della BBC Radio 1: le prime quattro tracce risalgono al 9 settembre 1990 mentre le restanti quattro all'11 giugno 1991."}
{"id": "1697068", "revid": "838137", "url": "https://it.wikipedia.org/wiki?curid=1697068", "title": "William Yorzyk", "text": "Biografia.\nSpecializzato nella farfalla vinse la medaglia d'oro nei 200\u00a0m ai Giochi olimpici di Melbourne 1956.\nDopo il ritiro fu divenne uno dei Membri dell'International Swimming Hall of Fame"}
{"id": "1697073", "revid": "1543377", "url": "https://it.wikipedia.org/wiki?curid=1697073", "title": "Travale", "text": "Travale \u00e8 una frazione del comune italiano di Montieri, nella provincia di Grosseto, in Toscana.\nGeografia fisica.\nTravale si trova nell'area delle Colline Metallifere grossetane nella parte settentrionale del comune.\nStoria.\nIl borgo fu possedimento della famiglia Pannocchieschi dal Medioevo fino al XIV secolo. Nel secolo successivo divenne parte della Repubblica di Siena a poi, a met\u00e0 del XVI secolo, del Granducato di Toscana.\nL'11 dicembre 1724 il borgo fu l'epicentro di un terremoto che raggiunse la magnitudo 5.32 della Scala Richter ed il VII-VIII grado della Scala Mercalli.\nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Travale. Sono indicati gli abitanti dell'intera frazione e dove \u00e8 possibile la cifra riferita al solo capoluogo di frazione. Dal 1991 sono contati da Istat solamente gli abitanti del centro abitato, non della frazione.\nCultura.\nLa guaita di Travale.\nPorta la data del 6 luglio 1158 un documento, conosciuto come la \"guaita di Travale\" custodito nell'Archivio della Curia Vescovile di Volterra che riporta una frase in italiano volgare \u00ab...guaita, guaita male, non mangiai ma' mezo pane...\u00bb detta da tale Malfredo di Casamagi, guardiano del castello. Una frase da molti definita un vero e proprio verso poetico, probabilmente versione parodica di un noto canto di scolta in lingua d'oc.\nElena da Travale.\nIl paese fu il luogo in cui visse tale \u00abmonna Elena, moglie di Nanni da Travale detto Sarteano\u00bb, meglio conosciuta come Elena da Travale, una delle pi\u00f9 famose streghe della Maremma, specializzata nella pratica dei filtri di amore e di odio. Soprannominata anche la \"strega dei rondinini\" per via del suo modo di usare pulcini di rondine in alcune delle sue arti magiche, il 12 giugno del 1423 fu condotta davanti al Tribunale Civile e Religioso di Volterra, presieduto dal vescovo Stefano di Geri del Buono da Prato, poich\u00e9 accusata di essere \u00abincantatrice, divinatrice e sortilega, abile a manipolare i consigli secondo le risposte del demonio\u00bb. Sottoposta ad un pressante interrogatorio, Elena non pronunci\u00f2 mai le cinque parole rituali necessarie a rendere efficace un sortilegio, rivelando tuttavia una nutrita serie di formule, di fatture e di ricette in volgare paesano che vennero scrupolosamente annotate dal notaio Ottaviano Vermicelli. Svel\u00f2, ad esempio, l'eterno segreto dell'odio e dell'amore contenuto in una ricetta infallibile da lei pi\u00f9 volte sperimentata: \u00abAccipit una nidiata di rondolini che sieno almeno quattro e mettegli in una pentola roggia in uno suppedanio vivi, e lassagli stare tanto che muoiono. Quelli che stanno v\u00f2lti l'uno al dietro dell'altro li secca e fanne polvere e quella polvere d\u00e0 a quelli fra quali vuoi che sia discordia e presa questa polvere saranno in grandissima discordia. Se vuoi mettere concordia piglia quelli rondolini, che stanno a becco a becco v\u00f2lti, e fa il simile e sar\u00e0 concordia tra coloro a chi lo farai\u00bb. Al termine dell'audizione dei testimoni il vicario vescovile Antonio Michelotti da Perugia non dovette tuttavia ritenere gravissimi i fatti commessi, ed anzich\u00e9 approntare il rogo, sentenzi\u00f2: \u00ab... la donna sia fustigata, messa alla berlina e sbandita dai confini...\u00bb. Elena fu quindi frustata, esposta ai lazzi della folla ed esiliata, oltre ad essere condannata al pagamento delle spese processuali liquidate in 50 fiorini."}
{"id": "1697074", "revid": "339392", "url": "https://it.wikipedia.org/wiki?curid=1697074", "title": "Epoca fascista", "text": ""}
{"id": "1697075", "revid": "1305772", "url": "https://it.wikipedia.org/wiki?curid=1697075", "title": "Contea di Stafford", "text": "Contea di Stafford o Stafford County \u00e8 la denominazione delle seguenti contee degli Stati Uniti:\nPu\u00f2 indicare anche la contea inglese di:"}
{"id": "1697078", "revid": "838137", "url": "https://it.wikipedia.org/wiki?curid=1697078", "title": "Gabriele Vettori", "text": "Biografia.\nViene ordinato sacerdote il 24 luglio 1892, a 22 anni, dopo aver studiato nel seminario di Firenze. Dopo un breve periodo di insegnamento presso il seminario di Fiorenzuola, viene nominato parroco della chiesa di San Michele a San Salvi di Firenze.\nViene nominato vescovo di Tivoli il 15 aprile 1910 da papa Pio X. Il 6 dicembre 1915 Benedetto XV lo trasferisce alle sedi di Pistoia e Prato. Il 6 febbraio 1932 Pio XI lo nomina arcivescovo di Pisa, citt\u00e0 in cui fa il suo ingresso solenne il 24 aprile 1932.\nAssistente al Soglio Pontificio, nel 1934 viene insignito del titolo di grande ufficiale dell'Ordine Supremo del Santo Sepolcro.\nIl 2 settembre 1945, un anno dopo la liberazione della citt\u00e0 di Pisa dalle truppe tedesche, gli viene conferita solennemente la cittadinanza onoraria, come premio per l'esempio, l'aiuto e il conforto dati al popolo durante l'assedio.\nLa morte lo coglie all'et\u00e0 di 77 anni nei pressi di Stazzema, in Versilia, dopo aver benedetto alcuni edifici del paesino di Ripa, completamente distrutto durante le ultime fasi della seconda guerra mondiale. \u00c8 il 2 luglio 1947.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1697079", "revid": "767487", "url": "https://it.wikipedia.org/wiki?curid=1697079", "title": "Takashi Ishimoto", "text": "Specializzato nella farfalla ha vinto la medaglia d'argento nei 200\u00a0m alle Olimpiadi di Melbourne 1956.\n\u00c8 stato primatista mondiale dei 100\u00a0m e 200\u00a0m farfalla e della staffetta 4x100\u00a0m misti."}
{"id": "1697082", "revid": "112114517", "url": "https://it.wikipedia.org/wiki?curid=1697082", "title": "Roccapelago", "text": "Roccapelago \u00e8 una frazione di Pievepelago in provincia di Modena. Dista dalla sede comunale circa 5 chilometri.\nGeografia fisica.\nIl centro abitato, tra i pi\u00f9 piccoli del comune, sorge sulla strada comunale che collega il capoluogo comunale alla frazione di Sant'Annapelago, ad un'altitudine di 1.095 m s.l.m. Circondato dalle montagne, si trova prossimo alla cima del Sasso Tignoso, roccia unica in tutto l'Appennino Modenese, che nelle leggende locali \u00e8 considerato antica dimora di una strega.\nStoria.\nNel territorio \u00e8 attestata dai ritrovamenti una frequentazione umana durante il neolitico.\nIl centro abitato \u00e8 il pi\u00f9 antico tra le frazioni della valle del Pelago. Il condottiero Obizzo da Montegarullo, in epoca medievale, vi costru\u00ec una Rocca/castello, dalla quale il paese prese successivamente il nome. Il nome di Obizzo era, all'epoca, sinonimo di terrore per le popolazioni dell'alto Frignano. Al 1585 si deve la ricostruzione della chiesa parrocchiale, ricca di affreschi e reperti artistici del tardo Rinascimento, distrutta poco prima da un incendio. Ogni anno viene celebrata, con una breve processione religiosa per le vie del paese, la festa patronale di San Rocco (16 agosto).\nMonumenti e luoghi d'interesse.\nIn alcune sale, recentemente restaurate, \u00e8 stata allestita una mostra permanente con reperti storici risalenti ai periodi del basso medioevo e del Rinascimento. Sono presenti alcuni plastici riproducenti battaglie medioevali tra lucchesi e modenesi risalenti al medioevo.\nNella cripta, messa in luce nel corso delle indagini archeologiche condotte tra il 2010 ed il 2011 e posta sotto il pavimento dell'attuale chiesa, \u00e8 stato rinvenuto un antico luogo di sepoltura con all'interno corpi mummificati, alcuni dei quali ancora in discreto stato di conservazione. Si possono ora osservare dodici mummie naturali, databili tra il XVI ed il XVIII secolo, ."}
{"id": "1697085", "revid": "46291", "url": "https://it.wikipedia.org/wiki?curid=1697085", "title": "Haemanthus", "text": "Haemanthus \u00e8 un genere di piante della famiglia delle Amaryllidaceae, originario dell'Africa australe.\nDescrizione.\nSi tratta di piante generalmente bulbose e decidue; pi\u00f9 raramente, ritroviamo comunque delle specie pi\u00f9 o meno sempreverdi come ad esempio \"Haemanthus albiflos\", la pi\u00f9 conosciuta: questa ha un bulbo appena accennato e in ci\u00f2 ricorda il genere \"Clivia\". Il bulbo permette alle piante di sopravvivere la cattiva stagione.\nDecisamente decidui sono invece \"Haemanthus sanguineus\" e \"Haemanthus coccineus\", bulbose relativamente difficili da coltivare, ma apprezzate per la fioritura rossa.\nTassonomia.\nLa famiglia comprende una ventina di specie:\nAlcuune specie attribuite in passato a questo genere vengono classificate oggi nel genere \"Scadoxus.\""}
{"id": "1697089", "revid": "1305772", "url": "https://it.wikipedia.org/wiki?curid=1697089", "title": "Contea di Stanton", "text": "Contea di Stanton o Stanton County \u00e8 la denominazione delle seguenti contee degli Stati Uniti:"}
{"id": "1697090", "revid": "22356", "url": "https://it.wikipedia.org/wiki?curid=1697090", "title": "Shuvosaurus", "text": ""}
{"id": "1697095", "revid": "1543377", "url": "https://it.wikipedia.org/wiki?curid=1697095", "title": "Matteo Sclafani", "text": "Biografia.\nNacque presumibilmente nella seconda met\u00e0 del XIII secolo, da una nobile famiglia di origine alemanna giunta in Sicilia in epoca normanna, da Giovanni Antonio, conte di Sclafani, e dalla nobildonna Antonina di Termine. Altre fonti attribuiscono la paternit\u00e0 ad un Berardo Actarino poi divenuto Sclafani, che fu segreto di Sicilia nel 1281, marito di una Francesca. \nAlla morte dello zio materno Matteo di Termine poco dopo il 1300 - che fu maestro giustiziere sotto il re Federico III di Sicilia - eredit\u00f2 da questi un ingente patrimonio immobiliare e fondiario che lo fece diventare uno dei pi\u00f9 ricchi nobili siciliani. Nel 1303, il Re di Sicilia lo invest\u00ec del titolo di \"I conte di Adern\u00f2\", la cui baronia situata nel Val Demone gli era pervenuta \"maritali nomine\". Fu descritto nella \"Descriptio feudorum sub rege Federico\" come il secondo maggior feudatario di Sicilia dopo Francesco Ventimiglia, conte di Geraci, con una rendita annuale di onze e dall'\"Imperatum Adohamentum sub rege Ludovico\" come uno dei pi\u00f9 ricchi contribuenti, con 97 onze e 15 tar\u00ec per un numero di cavalli armati pari a 32 e mezzo. Nel 1320 fond\u00f2 il borgo di Chiusa Sclafani, nel 1330 fece costruire un imponente palazzo a Palermo, e nel 1344 fece erigere il Monastero di Santa Chiara. \nNel 1325, Palermo fu assediata dalle truppe angioine guidate da Roberto d'Angi\u00f2, duca di Calabria, dove lo Sclafani ne guid\u00f2 la difesa assieme a Giovanni Chiaramonte, Nicol\u00f2 Abbate, Enrico Abbate, Simone di Esculo e Giovanni de Calvellis. Divenuto maestro razionale del Regno di Sicilia nel 1326, fu capitano di giustizia di Palermo nel 1333-34. \nDa tempo in conflitto e competizione con il cognato Manfredi Chiaramonte, conte di Modica per il dominio su Palermo, entr\u00f2 a far parte della Fazione dei Catalani, contrapposta a quella dei Latini, capeggiata dagli stessi Chiaramonte. \nNel 1350, il Conte di Adern\u00f2 devast\u00f2 e saccheggi\u00f2 con le sue milizie diverse localit\u00e0 di campagna del Palermitano, e in risposta a ci\u00f2, Manfredi Chiaramonte Palizzi, governatore di Palermo, e nipote omonimo del precedente, organizz\u00f2 una finta rivolta popolare nella citt\u00e0, capeggiata da Lorenzo Morra, un suo antico servitore, per attirarvi lo stesso Sclafani e Blasco II Alagona. Lo Sclafani, che non cadde nella trappola tesa dal Chiaramonte ai catalani, rimase a Ciminna dove egli dimorava, e nel 1351, terminata la rivolta, gli furono confiscati i beni immobiliari posseduti a Palermo.\nOssessionato dalla morte, fece redigere quattro testamenti tra il 1333 e il 1354, anno quest'ultimo in cui mor\u00ec di peste. Non avendo generato discendenti maschi, alla sua morte si apr\u00ec una lite per la successione che dur\u00f2 43 anni, e ne furono protagonisti il nipote Matteo Moncada Sclafani (figlio di Margherita), e i generi Guglielmo Peralta (marito di Luisa) e Matteo Perollo (marito di una figlia naturale, Francesca).\nMatrimoni e discendenza.\nMatteo Sclafani, conte di Adern\u00f2, si spos\u00f2 tre volte: la prima con Bartolomea de Incisa, da cui ebbe la figlia Margherita, che spos\u00f2 Guglielmo Raimondo Moncada Alagona, conte di Agosta; la seconda con Agata Pellegrino, figlia di Pietro Luca, barone di Adern\u00f2, da cui non ebbe figli; la terza volta spos\u00f2 Beatrice de Calvellis da cui ebbe Luisa, che fu moglie di Guglielmo Peralta dei conti di Caltabellotta. Ebbe inoltre anche tre figlie naturali dalla relazione con Rosa di Patti."}
{"id": "1697096", "revid": "22356", "url": "https://it.wikipedia.org/wiki?curid=1697096", "title": "Effigia", "text": ""}
{"id": "1697098", "revid": "729019", "url": "https://it.wikipedia.org/wiki?curid=1697098", "title": "Battaglia dell'Ager Sanguinis", "text": "Nella battaglia dellAger Sanguinis\", chiamata anche battaglia di Sarmada o battaglia di Balat\"',\nil 28 giugno 1119, l'esercito crociato del Principato d'Antiochia, comandato da Ruggero di Salerno, fu annientato dall'esercito di Ilghazi di Mardin, governante di Aleppo, appartenente alla dinastia artuqide.\nScenario.\nAntiochia e gli altri Stati crociati erano costantemente in guerra con gli stati musulmani della parte nord della Siria e della regione della Jazira, in primo luogo Aleppo e Mosul.\nQuando Ridwan di Aleppo, figlio del Sultano selgiuchide Shams al-Mul\u016bk Duq\u0101q, mor\u00ec nel 1113, ci fu un periodo di pace, almeno per qualche anno.\nRuggero di Salerno, che governava Antiochia come reggente per Boemondo II, non approfitt\u00f2 della morte di Ridwan, imitato da Baldovino II, conte di Edessa, e Ponzio conte di Tripoli, che diedero priorit\u00e0 ai propri interessi a breve termine e non si allearono con Ruggero contro Aleppo.\nNel 1115 Ruggero sconfisse nella Battaglia di Sarmin una forza d'invasione di Turchi Selgiuchidi guidata da Bursuq bin Bursuq.\nNel 1117 Aleppo ebbe un nuovo atabeg: Ilghazi della dinastia degli Artuqidi.\nNel 1118 Ruggero conquist\u00f2 Azaz, il che lasci\u00f2 Aleppo scoperta agli attacchi dei crociati; in risposta, Ilghazi invase il Principato nel 1119.\nBernardo di Valenza, il Patriarca latino di Antiochia, sugger\u00ec a Ruggero di restare ad Artah che era una possente fortezza a breve distanza da Antiochia dove avrebbero potuto fermare Ilghazi, inoltre il Patriarca consigli\u00f2 a Ruggero di chiedere aiuto a Baldovino, che frattanto era diventato il Re di Gerusalemme e a Ponzio, ma Ruggero ritenne di non poter attendere fino al loro arrivo e, con Bernardo, usc\u00ec con le sue forze da Artah.\nRuggero si accamp\u00f2 nel passo di Sarmada, mentre Ilghazi assediava il forte di al-Atharib.\nUn piccolo distaccamento al comando di Roberto di Vieux-Pont si mosse per rompere l'assedio, ed Ilghazi finse una ritirata, una tipica tattica turca che funzion\u00f2 ancora una volta: gli uomini di Roberto furono attirati fuori dal forte e caddero in una imboscata.\nLa battaglia.\nAnche Ilghazi aspettava rinforzi da Toghtigin, l'atabeg di Damasco, della dinastia buride, ma anch'egli era stanco di aspettare.\nPassando per un sentiero poco usato il suo esercito circond\u00f2 rapidamente il campo di Ruggero durante la notte tra il 27 ed il 28 giugno.\nIl principe aveva avventatamente posto il campo in una valle boscosa, con i lati scoscesi e poche vie di fuga.\nL'esercito di Ruggero, forte di 3.000 fanti e 700 cavalieri, inclusi i turcopoli, form\u00f2 frettolosamente cinque \"battaglie\".\nQueste si disposero in una formazione a V, con la punta pi\u00f9 lontana dallo schieramento musulmano.\nDa sinistra a destra le colonne erano comandate da Roberto di St. Lo, dal principe Ruggero, da Guido di Frenelle, da Goffredo il Monaco e Pietro.\nContemporaneamente, Ruggero comand\u00f2 ad un sesto contingente agli ordini di Renaud Mansoer di proteggere la retroguardia antiochena.\nMentre l'esercito musulmano aspettava, il \"qadi\" Abu al-Fadl ibn al-Khashshab, indossando il suo turbante da magistrato, ma brandendo una lancia, cavalc\u00f2 di fronte alle truppe.\nSecondo Kamal ad-Din, lo storico contemporaneo di Aleppo, inizialmente i soldati si stupirono di essere arringati da uno studioso ma alla fine dell'appassionata evocazione dei doveri e meriti del guerriero impegnato nel jih\u0101d, si lanciarono al galoppo in battaglia, commossi fino alle lacrime dal retorico discorso del \"qadi\".\nLa mattina del 28 giugno la battaglia inizi\u00f2 con uno duello di arcieri tra la fanteria antiochena, appostata in fronte ai cavalieri, e gli arcieri turchi.\nL'esercito crociato colse un successo iniziale quando l'ala destra, al comando di Pietro e Goffredo il Monaco attacc\u00f2 e sconfisse i turchi che avevano di fronte.\nAnche il centro, comandato da Guido di Frenelle, ebbe qualche successo, ma la battaglia fu presto decisa sul fianco sinistro.\nRoberto di St. Lo e i turcopoli furono spinti indietro in mezzo alla formazione di Ruggero, causando disordine e confusione.\nUn vento da nord soffi\u00f2 polvere in faccia ai cavalieri di Antiochia ed ai fanti, confondendoli ulteriormente.\nRapidamente le ali dello schieramento turco avvolsero le forze dei crociati.\nDurante il combattimento Ruggero fu ucciso da un colpo di spada in faccia, ai piedi della grande croce ingioiellata che era il suo stendardo.\nIl resto dell'esercito fu ucciso o catturato; solo due cavalieri sopravvissero, uno dei quali, Renaud Mansoer, trov\u00f2 rifugio nel forte di Sarmada, dove attese re Baldovino, ma pi\u00f9 tardi fu preso prigioniero da Ilghazi.\nProbabilmente fu preso prigioniero anche Galterius Cancellarius, che pi\u00f9 tardi scrisse un racconto della Battaglia.\nIl massacro fu tale che la battaglia fu chiamata dell\"'ager sanguinis\", \"campo di sangue\" in latino.\nDopo la battaglia.\nIlghazi, invece di approfittare della vittoria, si diede ai festeggiamenti, eccedendo al punto da ammalarsi per venti giorni, quindi non mosse verso Antiochia, dove il Patriarca Bernardo stava organizzando la difesa alla meno peggio.\nI cristiani latini diffidavano dei cristiani siriani, armeni e greci che abitavano Antiochia e quindi li disarmarono e proibirono loro di lasciar le case.\nAnche cos\u00ec, a causa della perdita dell'esercito antiochiano, Atharib, Zerdana, Sarmin, Ma'arrat al-Nu'man e Kafr Tab caddero rapidamente in mano ai musulmani.\nIlghazi fu sconfitto da Baldovino II di Gerusalemme e dal conte Ponzio alla battaglia di Hab il 14 agosto, e Baldovino si attribu\u00ec la reggenza di Antiochia e, successivamente, riconquist\u00f2 alcune delle cittadine perdute.\nConseguenze.\nLa sconfitta dell\"'Ager Sanguinis\" lasci\u00f2 Antiochia fortemente indebolita e soggetta a ripetuti attacchi dei musulmani nel corso della decade successiva.\nFino a quel momento il Principato era stato retto da un pugno di cavalieri normanni, per lo pi\u00f9 originari del sud Italia. Tale ceto dominante fu per\u00f2 a tal punto decimato in questa battaglia che ad esso subentrarono esponenti di altre famiglie stabilmente insediate in Terra Santa. Si pu\u00f2 dunque parlare di un principato normanno di Antiochia solo per i primi decenni della sua esistenza. Con l'assunzione del potere da parte di Raimondo di Poitiers, l'influsso normanno fu definitivamente rimpiazzato da quello francese.\nAlla fine il Principato cadde sotto l'influenza dell'Impero Bizantino.\nI Crociati riguadagnarono parte della loro influenza in Siria alla battaglia di Azaz, sei anni dopo, nel 1125.\nLa definizione \"ager sanguinis\" ha forse un riferimento biblico al campo acquistato da Giuda con il denaro che aveva ricevuto per tradire il Cristo.\nGli Atti degli Apostoli raccontano che Giuda si suicid\u00f2 nel campo che per questo fu chiamato \"acheldemach\" in aramaico e \"ager sanguinis\" nella Vulgata."}
{"id": "1697101", "revid": "1305772", "url": "https://it.wikipedia.org/wiki?curid=1697101", "title": "Contea di Sumner", "text": "Contea di Sumner o Sumner County \u00e8 la denominazione delle seguenti contee degli Stati Uniti:"}
{"id": "1697102", "revid": "115861667", "url": "https://it.wikipedia.org/wiki?curid=1697102", "title": "BMW M335", "text": "Il BMW M335 \u00e8 un motore a scoppio prodotto tra il 1938 e il 1941 dalla Casa automobilistica tedesca BMW.\nCaratteristiche.\nQuesto motore \u00e8 stato ultimato nel 1938, ma la vettura su cui era in programma il suo impiego, la BMW 335, non avrebbe esordito che l'anno seguente. Fin a quel momento esisteva solo un prototipo di tale vettura che ha destato interesse al Salone dell'Auto di Londra.\nAnche in questo caso si tratta di un 6 cilindri in linea a valvole in testa caratterizzato da una corsa assai lunga (ben 110 mm), mentre l'alesaggio era di 82 mm. In questo modo si riusc\u00ec a raggiungere una cilindrata di 3485 cm\u00b3. L'alimentazione era affidata a due carburatori verticali doppio corpo Solex e grazie a un rapporto di compressione di 5,8:1, quindi piuttosto basso anche per gli standard dell'epoca, la potenza massima raggiungibile era di soli 90 CV a 3500 giri/min, espressamente voluti per conferire a questo motore doti di affidabilit\u00e0 notevoli. Quanto alla coppia massima, essa raggiungeva il suo picco di 221 Nm a soli 2000 giri/min.\nNonostante le diverse caratteristiche, il motore \"M335\" era lontanamente imparentato con i motori M328 da 2 litri. Una delle caratteristiche che lo differenziava dagli altri motori BMW di fine anni 1930 era la testata in ghisa anzich\u00e9 in lega di alluminio. \nCon l'uscita di produzione della \"BMW 335\", avvenuta nel 1941, anche il motore \"M335\" fu pensionato definitivamente."}
{"id": "1697104", "revid": "1086846", "url": "https://it.wikipedia.org/wiki?curid=1697104", "title": "Atalanta Bergamasca Calcio 1966-1967", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1966-1967.\nStagione.\nNella stagione 1966-1967 l'Atalanta disputa il campionato di Serie A, ottiene 31 punti piazzandosi in undicesima posizione di classifica, lo scudetto tricolore \u00e8 stato vinto dalla Juventus con 49 punti, secondo ad un solo punto l'Inter, retrocedono in Serie B la Lazio, il Foggia, il Venezia ed il Lecco.\nAll'inizio del torneo si verifica la trasformazione delle societ\u00e0 in societ\u00e0 per azioni, situazione che non trova d'accordo il dirigente Luigi Tentorio, che lascia l'incarico dopo numerosi anni. La squadra bergamasca riesce a conquistare la salvezza, ottenuta a tre giornate dal termine del torneo. Con sette reti in campionato il miglior realizzatore stagionale \u00e8 Giuseppe Savoldi. In Coppa Italia il cammino dei nerazzurri si interrompe al primo turno, a causa della sconfitta contro il .\nOrganigramma societario.\nArea direttiva\nArea organizzativa\nArea tecnica"}
{"id": "1697105", "revid": "1543377", "url": "https://it.wikipedia.org/wiki?curid=1697105", "title": "Doswellia kaltenbachi", "text": "La doswellia (Doswellia kaltenbachi) \u00e8 uno strano rettile estinto, lungo circa un metro e mezzo, vissuto nel Triassico superiore (circa 215 milioni di anni fa). I suoi resti sono stati ritrovati nella parte orientale degli Stati Uniti.\nUn rettile enigmatico.\nQuesto animale \u00e8 generalmente classificato tra gli arcosauri, ma l'aspetto della doswellia non \u00e8 simile a quello di nessun altro arcosauro. Il corpo era lungo e basso, provvisto di grandi placche dorsali protettive. Il cranio, imperfettamente conosciuto, era privo della tipica finestra temporale inferiore e possedeva denti sul palato, mentre la presenza di una finestra antorbitale non \u00e8 confermata. Anche le ossa pelviche sono molto particolari, cos\u00ec come le costole dorsali. In sostanza, per\u00f2, l'aspetto di questo bizzarro animale era vagamente simile a quello degli aetosauri, arcosauri erbivori del Triassico. Si ipotizza, per\u00f2, che questo animale potesse nutrirsi di pesci o forse di insetti.\nImparentato con i coccodrilli?\nI fossili finora rinvenuti, descritti nel 1980 da Weems, includono uno scheletro quasi completo e una serie di frammenti disarticolati; la classificazione di \"Doswellia\" rimane enigmatica, anche se alcuni paleontologi ritengono che potesse essere uno fra i pi\u00f9 primitivi arcosauri crurotarsi (imparentati con i coccodrilli).\nBibliografia.\n(7): 1980."}
{"id": "1697106", "revid": "619191", "url": "https://it.wikipedia.org/wiki?curid=1697106", "title": "Centre Bell", "text": "Il Centre Bell, precedentemente conosciuto come Centre Molson, \u00e8 un'arena coperta situata a Montr\u00e9al, nel Qu\u00e9bec.\nAttualmente ospita i Canadiens de Montr\u00e9al della NHL; con all'incirca 25.000 posti \u00e8 l'arena pi\u00f9 capiente delle leghe Nord-Americane indoor (NHL,NBA); ed inoltre \u00e8 considerata l'arena simbolo dell'Hockey mondiale, come pu\u00f2 essere definito il Maracan\u00e3 per il calcio o lo Yankee Stadium per il baseball.\nI diritti di denominazione sono stati acquistati nel 2002 dalla societ\u00e0 canadese di telecomunicazioni Bell Canada Enterprises.\nStoria.\nTra gli eventi pi\u00f9 importanti che si sono tenuti in quest'arena ci sono: partite della 1996 World Cup of Hockey del 1996 e 2004; ha ospitato l'NHL All-Star Game 2009 e il Draft NHL sempre nel 2009.\nIl Centre Bell \u00e8 stato sede anche di diversi eventi World Wrestling Federation/Entertainment, tra cui il pay-per-view \"Survivor Series 1997\", famoso per lo Screwjob di Montr\u00e9al e \"No Way Out 2003\".\nRecord.\nI biglietti per i concerti del Taking Chances Tour della cantante canadese C\u00e9line Dion che si tennero qui il 15 e 16 agosto 2008 furono completamente venduti in nemmeno 6 minuti. Per questo motivo il management della cantante aggiunse due ulteriori date per il 18 e 20 agosto. 80.000 biglietti per 4 concerti con \"tutto esaurito\" vennero venduti in soli 35 minuti, segnando un record per il Centre Bell e il Canada. Qualche giorno dopo, un quinto concerto venne annunciato per il 23 agosto; a questo segu\u00ec un ulteriore show programmato per il 25, portando il totale a 6 concerti e 120.000 spettatori. Anche i biglietti per questi due ultimi spettacoli furono venduti in meno di 35 minuti."}
{"id": "1697112", "revid": "1573940", "url": "https://it.wikipedia.org/wiki?curid=1697112", "title": "Kevin O'Halloran", "text": "Specializzato nello stile libero, ha vinto la medaglia d'oro nella staffetta 4x200\u00a0m sl ai Giochi olimpici di Melbourne 1956.\n\u00c8 stato primatista mondiale della staffetta 4x200\u00a0m sl."}
{"id": "1697115", "revid": "1305772", "url": "https://it.wikipedia.org/wiki?curid=1697115", "title": "Contea di Wichita", "text": "Contea di Wichita o Wichita County \u00e8 la denominazione delle seguenti contee degli Stati Uniti:"}
{"id": "1697118", "revid": "155613", "url": "https://it.wikipedia.org/wiki?curid=1697118", "title": "Ugo Giovannozzi", "text": "Biografia.\nSi laure\u00f2 nel 1900 in ingegneria civile presso la Regia Scuola di Applicazione di Torino.\nCollabor\u00f2 nello studio di Riccardo Mazzanti e nel giro di pochi anni divenne dapprima consigliere dell'Ordine degli ingegneri ed architetti della Toscana e poi dirigente dell'ufficio tecnico della Fondaria Assicurazioni.\nAbbandonato quest'ultimo incarico, si dedic\u00f2 alla libera professione, pur rimanendo consulente dell'ente assicurativo.\nLa sua attivit\u00e0 maggiore risulta essere legata a Montecatini Terme con la ricostruzione e la ristrutturazione di vari stabilimenti termali (Tettuccio e Terme Leopoldine), tra la fine degli anni dieci e l'inizio degli negli anni venti.\nIn seguito realizz\u00f2 vari edifici per le assicurazioni Fondiaria e soprattutto per l'I.N.A., come quello in piazza della Stazione, a Firenze e il cosiddetto palazzo della Galleria (in collaborazione con Gino Cipriani e Giuseppe Machin) a Livorno, nelle cui forme viene rievocata l'architettura toscana del Cinquecento.\nPer Monte dei Paschi di Siena realizz\u00f2 le sedi di Firenze, Montecatini e Roma.\nTra gli anni venti e trenta la sua attivit\u00e0 fu molto prolifica. Ad esempio, lavor\u00f2 a Napoli, Firenze e Pisa (sedi della Banca italiana di sconto), a Milano (Padiglione per la Fiera campionaria e palazzo della societ\u00e0 Montecatini, in via Turati, e palazzo della societ\u00e0 Solvay), a Taranto (Istituto demaniale di biologia marina a Taranto), Trieste (palazzo della Cassa nazionale delle Assicurazioni sociali).\nEbbe inoltre l'incarico della progettazione dell'ospedale Carlo Forlanini di Roma (1934-1935) e di numerosi altri sanatori in varie localit\u00e0 italiane.\nTra le committenze private si ricordano la progettazione di ville, sia in Italia che all'estero, cappelle e monumenti funerari.\nPrima della seconda guerra mondiale si dedic\u00f2 anche alla realizzazione di edifici di carattere industriale, compresi gli uffici, le case per gli operai e gli stabilimenti della Magona d'Italia a Piombino, nonch\u00e9 l'omonimo stadio cittadino, ancora esistente.\nLa sua attivit\u00e0 prosegu\u00ec dopo la seconda guerra mondiale, fino alla morte, sopraggiunta nel 1957, mentre era di ritorno dal cantiere per la nuova sede della Fondiaria, in piazza della Libert\u00e0, a Roma."}
{"id": "1697123", "revid": "1543377", "url": "https://it.wikipedia.org/wiki?curid=1697123", "title": "Diocesi di Altino", "text": "La diocesi di Altino (in latino \"Dioecesis Altinensis\") \u00e8 una sede soppressa e sede titolare della Chiesa cattolica.\nStoria.\nFondata in et\u00e0 paleocristiana, la diocesi si estendeva probabilmente sul territorio del \"municipium\" di Altino, vale a dire l'area compresa tra i fiumi Musone e Sile e affacciata alla Laguna Veneta.\nSant'Eliodoro, vissuto tra il IV e il V secolo, \u00e8 considerato il protovescovo di Altino. Nel 375 egli non era ancora stato consacrato (in quell'anno san Girolamo lo invitava ad abbracciare la vita monastica), ma nel 381 risult\u00f2 fra i partecipanti del concilio di Aquileia come vescovo della citt\u00e0; \u00e8 questa la prima attestazione storica della diocesi. Al di l\u00e0 delle tradizioni, Eliodoro risultava ancora in vita attorno al 404-405, quando lo stesso Girolamo gli dedicava un componimento sul libro di Tobia.\nNel \"Chronicon Altinate\" del X-XI secolo \u00e8 riportato un catalogo di altri quattordici vescovi: dopo Eliodoro, si succedettero Ambrogio, Blando, Sambazio, Pietro, Settimo, Agnello, Domenico, Stefano, Aureliano, Marino, Giovanni, Mauriano, Leone e Paolo. Tuttavia questi nomi hanno pochi riscontri nelle altre fonti storiche e sembra che l'elenco presenti alcune lacune.\nSecondo Lanzoni, dopo Eliodoro sono storicamente documentati: Settimio (da identificare forse con il Sambazio del catalogo), a cui Leone Magno scrisse una lettera attorno al 442-444; Pietro I, che fece parte della fazione capeggiata dall'antipapa Laurenzio e per questo venne condannato in un sinodo, pur continuando ad occupare la sede di Altino almeno fino al 506; Vitale, che, secondo Paolo Diacono, costretto alla fuga per aver appoggiato lo scisma tricapitolino, ripar\u00f2 ad \"Aguntum\", nel Norico ma venne poi arrestato ed esiliato in Sicilia; Pietro II, anche lui scismatico, che partecip\u00f2 a un sinodo aquileiese nel 579 e che ricevette una lettera di Gregorio Magno che lo invitava a recedere dallo scisma.\nLa diocesi di Altino entr\u00f2 in crisi, sia per l'alluvione del 589, sia soprattutto per l'invasione dei Longobardi ariani nella prima met\u00e0 del VII secolo, che costrinsero i vescovi a rifugiarsi a Torcello, nella parte lagunare della diocesi. Cos\u00ec Giovanni Diacono parla di questo trasferimento: \"\u00abMaurus Altinensis episcopus, non ferens Langobardorum insaniam, Severini papae auctoritate ad Torcellum insulam venit\u00bb\". Secondo Giovanni fu quindi il vescovo Mauro a trasferirsi a Torcello con l'avallo di papa Severino, dunque attorno al 640. Secondo Cappelletti, tuttavia, Mauro, che succedette a Paolo nel 635, ottenne da Severino la conferma di una situazione ormai consolidata gi\u00e0 da qualche anno.\nI vescovi di Torcello continuarono a intitolarsi \"vescovi di Altino\" fino agli inizi dell'XI secolo; la nuova sede infatti, a differenza delle altre diocesi lagunari, continuava a mantenere il controllo su Altino e su altre propriet\u00e0 della terraferma a ridosso della Laguna, mentre il resto del territorio altinate era passato alla diocesi di Treviso.\nDall'area archeologica di Altino non sono emerse testimonianze riconducibili all'epoca paleocristiana, salvo qualche oggetto decorato con croci. Alcune notizie sulla cattedrale, probabilmente intitolata alla Vergine, si possono ricavare dall'epistolario che Girolamo intrattenne con Eliodoro.\nDal 1968 Altino \u00e8 annoverata tra le sedi vescovili titolari della Chiesa cattolica; dal 17 agosto 2006 l'arcivescovo, titolo personale, titolare \u00e8 James Patrick Green, nunzio apostolico in Svezia, Islanda, Danimarca, Finlandia e Norvegia."}
{"id": "1697125", "revid": "1305772", "url": "https://it.wikipedia.org/wiki?curid=1697125", "title": "Contea di Wilson", "text": "Contea di Wilson o Wilson County \u00e8 la denominazione delle seguenti contee degli Stati Uniti:"}
{"id": "1697131", "revid": "767487", "url": "https://it.wikipedia.org/wiki?curid=1697131", "title": "The Ting Tings", "text": "I Ting Tings sono un duo musicale britannico di musica indie elettronica formatosi nel 2006 e composto da Katie White e Jules De Martino.\nStoria del gruppo.\nKatie White era un componente della girl band TKO (band di supporto dei 5ive), mentre Jules De Martino faceva parte dei Babakoto con cui aveva prodotto anche un singolo. I due musicisti si incontrano nel 2006 ed insieme suonano nei club inglesi finch\u00e9 non vengono notati dall'etichetta discografica locale Switchflicker, con cui pubblicano due singoli: \"That's Not My Name\" e \"Fruit Machine\".\nDopo essere stati in tour per le universit\u00e0 inglesi nel 2007 i Ting Tings firmano un contratto con la Columbia Records, che produce il singolo \"Great DJ\" nel 2008, il quale ottiene un ottimo successo radiofonico in diversi paesi in Europa, ed anticipa il loro album di debutto \"We Started Nothing\", che viene pubblicato il 18 maggio, in contemporanea con un nuovo singolo \"That's Not My Name\" e \"Shut Up and Let Me Go\", che porta il gruppo al numero uno nel Regno Unito.\nIn seguito nell'ottobre 2008 \u00e8 stato pubblicato \"Be the One\", singolo che ha avuto un forte impatto anche nelle radio italiane. Come singolo finale invece fu estratto \"We Walk\", uscito ufficialmente nel febbraio 2009.\nAlcuni brani della band vengono inseriti in colonne sonore, come quelle per le serie televisive \"Gossip Girl\" e \"One Tree Hill\".\nNel 2010 i Ting Tings hanno dichiarato di essere al lavoro per un nuovo album, e che sarebbero state le citt\u00e0 di Parigi e Berlino a dare loro l'ispirazione. L'11 ottobre 2010 decidono di dare un'anticipazione del loro nuovo album pubblicando il singolo \"Hands\", che ottiene risultati discreti; il brano entrer\u00e0 successivamente anche nella colonna sonora nel videogioco FIFA 12.\nIl 27 dicembre 2011 viene pubblicato \"Hang It Up\", singolo che anticipa l'uscita del secondo album del duo. Il secondo album \"Sounds from Nowheresville\" viene pubblicato il 24 febbraio 2012 nel Regno Unito e il 6 marzo 2012 in Italia.\nNel periodo settembre 2012-ottobre 2013 lavorano al loro terzo disco in studio, \"Super Critical\", che esce nell'ottobre 2014 e che \u00e8 stato realizzato tra New York e Ibiza."}
{"id": "1697134", "revid": "76963", "url": "https://it.wikipedia.org/wiki?curid=1697134", "title": "John Enos III", "text": "Biografia.\nNato a Boston, inizia a lavorare come modello nei primi anni novanta per l'agenzia Boss Model Management lavorando per Calvin Klein e Gianni Versace. Inizia la sua carriera d'attore con piccoli ruoli nei film \"La morte ti fa bella\" e \"Demolition Man\". Dal 1995 al 1996 recita in \"Melrose Place\" nel ruolo di Bobby Parezi, successivamente recita in \"The Rock\" di Michael Bay ed \"Ecstasy Generation\" di Gregg Araki.\nDopo essere apparso in un episodio di \"Sex and the City\", recita nei film \"Blade\", \"Flawless - Senza difetti\" e \"In linea con l'assassino\". Ma acquista fama e popolarit\u00e0 grazie al ruolo di Bobby Marsino nella soap opera \"Febbre d'amore\", ruolo che ricopre dal 2003 al 2005. Nel 2007 lavora nel film \"Missionary Man\" di e con Dolph Lundgren. Nel 2014 interpreta Saviano in due episodi della serie televisiva \"Gotham\"."}
{"id": "1697135", "revid": "599013", "url": "https://it.wikipedia.org/wiki?curid=1697135", "title": "Ford Konno", "text": "Specializzato nello stile libero ha vinto due medaglie d'oro, nei 200\u00a0m sl e nella staffetta 4x200\u00a0m sl, e una d'argento nei 400\u00a0m sl ai Giochi olimpici di Helsinki 1952; quattro anni dopo, ai Giochi olimpici di Melbourne 1956, ha conquistato un altro argento nella staffetta 4x200\u00a0m sl.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale sulle distanze dei 200\u00a0m, 400\u00a0m e 800\u00a0m sl."}
{"id": "1697137", "revid": "71433", "url": "https://it.wikipedia.org/wiki?curid=1697137", "title": "John Enos", "text": ""}
{"id": "1697141", "revid": "322321", "url": "https://it.wikipedia.org/wiki?curid=1697141", "title": "Alberto Roero", "text": "Biografia.\nDiscendente da una delle pi\u00f9 antiche e nobili casane astigiane, i Roero, che avevano le loro case nella contrada omonima, il vescovo Alberto, afferma il canonico Luigi Gentile lasci\u00f2 l'incarico \"per rinuncia revocata\", mentre il Boatteri, dice che venne consacrato alla diocesi di Pisa.\nInoltre il Boatteri afferma che il vescovo sia deceduto in quello stesso anno, in cui \u00e8 avvenuta la consacrazione del parente Carlo Roero a vescovo di Mondov\u00ec."}
{"id": "1697144", "revid": "729019", "url": "https://it.wikipedia.org/wiki?curid=1697144", "title": "Kitaj-Gorod (metropolitana di Mosca)", "text": "Kitaj-Gorod () \u00e8 una stazione di interscambio della Metropolitana di Mosca, che serve le linee Linea Kalu\u017esko-Ri\u017eskaja (numero 6) e Tagansko-Krasnopresnenskaja (numero 7). In origine era chiamata Plo\u0161\u010dad' Nogina, come la piazza che una volta portava il nome di Viktor Nogin. La stazione, anche se non appartiene al centro geografico di Mosca, \u00e8 certamente in una delle zone pi\u00f9 storiche e culturali della citt\u00e0 (Kitaj-gorod)\nLa fermata consiste di due atrii separati e paralleli uniti da un corridoio e due ingressi combinati; fu costruita in un'epoca in cui l'architettura decorativa ricominciava ad emergere grazie allo sforzo combinato degli architetti Strelkov e Molo\u0161enok, come anche degli autori decorativi Rusin, Lapina e Bodniek, la cui opera \u00e8 visibile negli oggetti metallici alle pareti della stazione.\nL'atrio occidentale, chiamato \"Kristall\" (cristallo), \u00e8 decorato con due serie di pilastri angolati, ricoperti in marmo grigio chiaro. Lungo la base del soffitto corrono delle cornici in metallo che nascondono le lampade di illuminazione. Le mura sono ricoperte in marmo chiaro e il pavimento in granito grigio. La sala orientale \u00e8 invece chiamata \"Garmo\u0161ka\" (fisarmonica), nome dovuto ai suoi pilastri in marmo giallo che sembrano una fisarmonica aperta parallela alla lunghezza della sala. Le mura sono ricoperte in marmo grigio e il pavimento in granito chiaro. Ci\u00f2 che resta del nome precedente della stazione, Plo\u0161\u010dad' Nogina, \u00e8 ancora visibile nel passaggio di collegamento tra le banchine, dove vi \u00e8 ancora un busto di Viktor Pavlovi\u010d Nogin (scolpito da A. P. \u0160lykov).\nIn origine la stazione doveva aprire in coincidenza dell'intersezione delle due linee, quando i punti di connessione avrebbero collegato i rami \u017ddanovskij e Krasnopresnenskij e i rami Kalu\u017eskij e Ri\u017eskij a met\u00e0 degli anni settanta. Tuttavia, il sovraffollamento della linea circolare a causa del transito dei passeggeri tra le due linee, fece accelerare i lavori in questo punto di interscambio, che fu aperto prematuramente.\nI primi treni arrivarono dalle linee Kalu\u017eskaja e \u017ddanovskaja il 30 dicembre 1970. Dato che Plo\u0161\u010dad' Nogina era capolinea di entrambe le linee, i treni avrebbero terminato la corsa nella parte orientale della stazione, per poi procedere nei tunnel dove vi erano gli scambi per entrambe le linee per far tornare i treni sul lato occidentale. Per l'interscambio, era possibile non lasciare i treni quando essi effettuavano il cambio di binario.\nIl 31 dicembre 1971, la Linea Kalu\u017eskaja fu collegata alla Ri\u017eskaja per formare la Linea Kalu\u017esko-Ri\u017eskaja. I treni di quella linea iniziarono ad circolare normalmente, anche se era ancora possibile il trasbordo alla linea \u017ddanovskaja attraversando la banchina orientale. Il punto di interscambio inizi\u00f2 ad operare a pieno regime solo alla fine del 1975, quando il 17 dicembre le linee \u017ddanovskaja e Krasnopresnenskaja si unirono per formare la Linea \u017ddanovsko-Krasnopresnenskaja.\nIl funzionamento a pieno ritmo continua tuttora, con i treni in direzione nord diretti a Medvedkovo e Planernaja che provengono dalla banchina est, e i treni diretti verso sud a Bitcevskij Park e Vychino dalla banchina occidentale. I passeggeri che vogliono cambiare direzione, devono passare attraverso un corridoio di collegamento tra le due banchine.\nSono presenti due ingressi sotterranei, che permettono l'uscita in superficie. L'ingresso sud (architetti Ivan Taranov e Petuchova) \u00e8 situato sotto Piazza Slavjanskaja ed \u00e8 collegato con diversi sottopassaggi; le scale mobili portano direttamente all'ingresso. L'ingresso nord (architetti Lil'e, Litvinov e Markovskij) \u00e8 situato sotto Piazza Staraja e presenta diversi collegamenti con via Paroseika, tramite altri sottopassaggi. Ci sono progetti riguardo a un possibile collegamento della stazione con la futura stazione Marosejka della Linea Arbatsko-Pokrovskaja, i cui tunnel passano a nord di Kitaj-Gorod.\nAttualmente, questa stazione \u00e8 molto affollata, con 103.880 persone al giorno che transitano dagli ingressi, sommati alle 300.800 persone che utilizzano la fermata come punto di interscambio."}
{"id": "1697151", "revid": "486946", "url": "https://it.wikipedia.org/wiki?curid=1697151", "title": "Luhansk", "text": ""}
{"id": "1697154", "revid": "22356", "url": "https://it.wikipedia.org/wiki?curid=1697154", "title": "Doswellia", "text": ""}
{"id": "1697161", "revid": "713168", "url": "https://it.wikipedia.org/wiki?curid=1697161", "title": "Onorato Gaetani dell'Aquila d'Aragona", "text": "Biografia.\nFiglio di Antonio Gaetani, fu principe di Piedimonte, duca di Laurenzana, conte di Alife e patrizio napoletano. Fu uno dei nobili che sostennero l'unit\u00e0 d'Italia contro i Borbone di Napoli.\nFu maggiore della Guardia nazionale italiana.\nSindaco di Gaeta e consigliere provinciale di Caserta, fu nominato senatore del Regno d'Italia nel 1876..\nIl figlio Nicola deputato dal 1892 e senatore dal 1909."}
{"id": "1697163", "revid": "339392", "url": "https://it.wikipedia.org/wiki?curid=1697163", "title": "Rinnengan", "text": ""}
{"id": "1697164", "revid": "110157", "url": "https://it.wikipedia.org/wiki?curid=1697164", "title": "Joe Louis Arena", "text": "La Joe Louis Arena, soprannominata The Joe e JLA, \u00e8 un'arena coperta situata a Detroit, Michigan. Ha ospitato le partite dei Detroit Red Wings, squadra che milita nella NHL, dal 1979 al 2017. \u00c8 intitolata al campione di boxe Joe Louis, che \u00e8 cresciuto proprio a Detroit.\nStoria.\nL'arena venne inaugurata il 12 dicembre 1979 con una partita di basket universitario tra University of Michigan e University of Detroit. La prima partita di hockey venne giocata il 27 dicembre 1979 tra i Detroit Red Wings e i St. Louis Blues, con una vittoria proprio di questi ultimi. Nel 1980 l'arena ha ospitato l'NHl All-Star Game, giocato davanti a 21.002 persone. Si sono tenuti anche diversi eventi di wrestling, tra cui il WWF The Main Event del 1990, e i pay-per-view WWE Survivor Series del 1991, 1999 e 2005, oltre a Vengeance 2002. Nel 1980 si \u00e8 svolta qui il congresso nazionale del Partito Repubblicano.\nI Detroit Pistons della NBA hanno giocato qui Gara 5 dei Playoff 1984 nella serie contro i New York Knicks, dato che il Pontiac Silverdome non era disponibile in quanto gi\u00e0 occupato. I Pistons dovettero tornare all'arena per 15 partite della stagione 1984-85 a causa dell'inagibilit\u00e0 del Silverdome, il cui tetto era crollato durante una tormenta di neve.\nLa Joe Louis Arena \u00e8 stata anche la sede della decisiva Gara 5 delle Finali WNBA 2006 tra le Detroit Shock e le Sacramento Monarchs il 9 settembre, dato che il Palace of Auburn Hills (l'abituale arena delle Shock) era occupato da un concerto di Mariah Carey in quello stesso giorno. Le Shock vinsero 80-75 e conquistarono il loro secondo titolo.\nIn passato si sono succeduti diversi progetti per una nuova arena in sostituzione della JLA, incluso l'ampliamento della Cobo Hall, che avrebbe richiesto la demolizione proprio della Joe Louis Arena. Infine \u00e8 stata decisa la costruzione di un nuovo palazzo dello sport, la Little Caesars Arena, ultimata per l'inizio della stagione 2017-18."}
{"id": "1697165", "revid": "729019", "url": "https://it.wikipedia.org/wiki?curid=1697165", "title": "Riccardo Grazioli Lante della Rovere", "text": "Biografia.\nRiccardo nacque a Roma, primo figlio ed unico maschio del nobile Giulio Grazioli Lante della Rovere (figlio a sua volta di Pio, II duca di Santa Croce di Magliano e di sua moglie, Caterina Lante Montefeltro della Rovere) e di sua moglie Maria Lavaggi, figlia del marchese Ignazio.\nCompie gli studi a Roma e nel 1904, conseguita la maturit\u00e0 classica, venne ammesso all'Accademia Navale di Livorno, per frequentare i corsi normali per ufficiali del corpo di stato maggiore, imbarcando, in qualit\u00e0 di allievo sulla nave scuola \"Amerigo Vespucci\" e poi sulla nave scuola \"Etna\".\nDopo essere uscito dall'Accademia navale nel 1907 con il grado di guardiamarina venne imbarcato prima sulla nave da battaglia \"Regina Margherita\". e avendo fatto richiesta di destinazione all\u2019estero, venne destinato sull'ariete torpediniere Vesuvio all'epoca di stanza nei mari della Cina, destinazione raggiunta nell'aprile del 1908 e quando la nave venne richiamata in Patria richiese di essere trasferito sull'ariete torpediniere Puglia, l'unit\u00e0 che avrebbe sostituito in Estremo Oriente il \"Vesuvio\" e sulla quale venne imbarcato dal 2 gennaio al 28 dicembre 1909, per essere poi trasferito, alla partenza della nave presso il distaccamento Marina di Pechino, dove nel 1910 fu promosso sottotenente di vascello.\nNel maggio 1911 fu richiamato in patria, dove giunse nell'agosto successivo per essere imbarcato, allo scoppio della guerra italo-turca, sull'ariete corazzato \"Marco Polo\" per partecipare alla campagna di Libia.\nMor\u00ec il 28 ottobre 1911 combattendo nei pressi di Homs.. Le spoglie furono trasportate a bordo della nave ospedale \"Regina Margherita\" del Sovrano Ordine Militare di Malta, prima a Tripoli e da li a Napoli a bordo del piroscafo \"Enrichetta\". Prima di lasciare Homs, la salma, a bordo di un\u2019imbarcazione, fu portata sottobordo al Marco Polo, e con tutto il personale schierato a poppa, si svolse una breve cerimonia funebre, al termine della quale furono deposti sulla bara \u201cfasci di palme intrecciate a corona, in riva al suo mare, in vista delle trincee da lui difese e della nave nella quale non \u00e8 pi\u00f9 tornato. Giunta a Napoli, la bara fu trasportata dall'arsenale alla stazione Centrale e poi in treno fino a Roma.\nI funerali si svolsero alla presenza di numerose autorit\u00e0 e personalit\u00e0 e la partecipazione di un reparto di bersaglieri reduci di Homs, concludendosi con la sepoltura nella cappella di famiglia al cimitero del Verano.\nPer il coraggioso comportamento in combattimento a Grazioli venne conferita la medaglia d'oro al valor militare alla memoria e il suo nome venne dato, nel 1932, alla caserma del distaccamento Marina di Roma.\nRiconoscimenti.\nSul prospetto di Palazzo Grazioli in via del Plebiscito a Roma, si pu\u00f2 notare una targa marmorea commemorativa con la Vittoria Alata che domina al centro, da un lato il busto dell\u2019Eroe, dall\u2019altro lo stemma familiare, e nella parte centrale e inferiore una lapide in forma di sepolcro che racchiude la scritta che segue:"}
{"id": "1697167", "revid": "36426", "url": "https://it.wikipedia.org/wiki?curid=1697167", "title": "Poccianti", "text": ""}
{"id": "1697168", "revid": "436907", "url": "https://it.wikipedia.org/wiki?curid=1697168", "title": "L'eccezione (singolo)", "text": "L'eccezione \u00e8 un brano musicale della cantautrice italiana Carmen Consoli, primo estratto come singolo dal suo settimo album \"L'eccezione\" del 2002. Raggiunge la posizione numero 4 della classifica italiana dei singoli e diviene un buon successo radiofonico.\nLa canzone compare anche nell'album live \"Eco di sirene\", pubblicato il 13 aprile 2018."}
{"id": "1697169", "revid": "8596", "url": "https://it.wikipedia.org/wiki?curid=1697169", "title": "Ai confini del Paradiso", "text": ""}
{"id": "1697170", "revid": "1337443", "url": "https://it.wikipedia.org/wiki?curid=1697170", "title": "Giovanni Garelli", "text": "\u00c8 stato uno dei Senatori della XII legislatura del Regno d'Italia."}
{"id": "1697173", "revid": "1337443", "url": "https://it.wikipedia.org/wiki?curid=1697173", "title": "Francesco Ghiglieri", "text": "Magistrato, presidente della Corte suprema di cassazione di Roma, fu nominato senatore del Regno nella XII legislatura."}
{"id": "1697174", "revid": "201394", "url": "https://it.wikipedia.org/wiki?curid=1697174", "title": "Fontanelle (album)", "text": "Fontanelle \u00e8 un album del 1992 della band Babes in Toyland pubblicato dalla Reprise Records.\nL'album.\n\"Fontanelle\" \u00e8 il primo disco del gruppo a venire pubblicato da una \"major\", la Reprise Records (divisione della Warner), e sancisce il debutto in studio della nuova bassista, Maureen Herman, subentrata a Michelle Leon gi\u00e0 nel 1991.\nLa copertina dell'album raffigura una bambola nuda di fronte ad uno specchio (opera della fotografa Cindy Sherman) ed il titolo dell'album fa riferimento alla fontanella presente nel cranio dei neonati.\nCo-prodotto da Kat Bjelland e da Lee Ranaldo degli Sonic Youth, l'album riscontra un ottimo successo di critica; la rivista \"Spin\" nomina Fontanelle come uno dei 20 migliori album del 1992 ed il \"New York Times\" cita le Babes in Toyland tra le band pi\u00f9 prestigiose di quello stesso anno.\nDue sono i singoli che ne vengono estratti: \"Bruise Violet\" e \"Handsome and Gretel\"."}
{"id": "1697175", "revid": "767487", "url": "https://it.wikipedia.org/wiki?curid=1697175", "title": "Pioggia d'aprile", "text": "Pioggia d'aprile \u00e8 una canzone della cantautrice catanese Carmen Consoli, secondo estratto come singolo dal suo settimo album \"L'eccezione\" del 2002. Il brano ha venduto 15.000 copie, ricevendo di conseguenza il disco d'oro (secondo la certificazione dei singoli).\nLa canzone compare anche nell'album live \"Eco di sirene\", pubblicato il 13 aprile 2018."}
{"id": "1697183", "revid": "111107163", "url": "https://it.wikipedia.org/wiki?curid=1697183", "title": "Fiori d'arancio (singolo)", "text": "Fiori d'arancio \u00e8 una canzone della cantautrice catanese Carmen Consoli, terzo singolo estratto dal suo settimo album \"L'eccezione\" del 2002. Il singolo ha ottenuto un ottimo successo, arrivando alla prima posizione nella classifica radiofonica italiana e diventando uno dei tormentoni estivi del 2003, nonch\u00e9 uno dei singoli pi\u00f9 celebri della sua carriera.\nVideo musicale.\nIl videoclip della canzone \u00e8 stato girato a Roma, con la regia di Davide Marengo. La location principale \u00e8 la Chiesa di Santo Spirito in Sassia, vicino al Vaticano. La cantante, che interpreta la protagonista del brano, all'inizio viene ripresa mentre si trucca e si prepara per il suo matrimonio. Quindi, in abito bianco, raggiunge la chiesa, dove apprende da \"un prete in vistoso imbarazzo\" (il giornalista Federico Guglielmi, autore di due libri biografici dedicati all'artista) che il suo sposo non si \u00e8 presentato. La cantante, in preda alla disperazione, trova poi l'uomo davanti a un'altra chiesa (S. Maria in Traspontina, in via della Conciliazione). Sta aspettando un'altra donna che quando arriva, vedendo la Consoli vestita da sposa, capisce il doppio gioco e, offesa, gli lancia addosso il bouquet di fiori. Quindi entra in chiesa con la cantante. "}
{"id": "1697187", "revid": "287204", "url": "https://it.wikipedia.org/wiki?curid=1697187", "title": "Giacomo Filippo Lacaita", "text": "La vita.\nLacaita nacque a Manduria e dopo una giovinezza oscura e triste, durante la quale insegnava ai figli dei ceti signorili, si trasfer\u00ec presto a Napoli per intraprendere gli studi in Legge. L'importanza della citt\u00e0 partenopea la rendeva meta di noti esponenti del mondo politico britannico e statunitense; in quel periodo sorse in Lacaita la passione per la lingua inglese, che studi\u00f2 insieme al francese.\nDivenne successivamente avvocato della Legazione britannica a Napoli e conobbe William Temple e Gladstone, quando quest'ultimo si rec\u00f2 a Napoli per problemi di salute della figlia bambina.\nFu sospettato dalla polizia borbonica di aver fornito informazioni a Lord Gladstone sul malgoverno borbonico, le aspirazioni dei liberali, sul duro trattamento riservato ai prigionieri politici e in qualche modo di essere l'ispiratore delle lettere contro il re di Napoli ed i suoi ministri. All'inizio del 1851 fu arrestato ma rilasciato dopo una settimana grazie all'intervento del ministro britannico Temple. Successivamente si rec\u00f2 in Inghilterra per trovare capitali per la costruzione delle ferrovie, ma la pubblicazione delle lettere di Gladstone a Lord Aberdeen lo costrinse a non rientrare per evitare l'arresto.\nApprodato dapprima ad Edimburgo, spos\u00f2 Maria Carmichael, che mor\u00ec un anno dopo; si trasfer\u00ec poi a Londra, dove si inser\u00ec subito negli ambienti dell'alta societ\u00e0, nei circoli letterari e nei salotti politici, facendo importanti conoscenze ed amicizie. Tra il 1853 e il 1856 ha insegnato italiano presso il prestigioso Queens College; ha poi lasciato l'incarico per accompagnare Lord Minto in Italia, dove per la prima volta incontr\u00f2 Cavour. Segretario privato di Lord Lansdowne dal 1857 al 1873, nel 1858 intraprese un nuovo viaggio, questa volta al fianco di Gladstone, per risolvere la controversia legata alle Isole Ionie: proprio in seguito a questo ruolo, l'anno successivo venne insignito dell'ambito titolo di Cavaliere Commendatore dell'Ordine di San Michele e San Giorgio.\nNel 1860 avvenne qualcosa di molto importante per il futuro italiano: in seguito all'impresa dei Mille garibaldini in Sicilia, Francesco II delle Due Sicilie, vedendo in forte pericolo il suo regno, chiese aiuto a Napoleone III per bloccare l'avanzata verso la Calabria. Entusiasta, l'Imperatore francese cerc\u00f2 la collaborazione inglese nella persona di Lord John Russell, inizialmente favorevole all'iniziativa. Venuto a conoscenza del complotto, Cavour chiese consiglio a Sir James Hudson, diplomatico britannico di stanza a Torino. Fu quest'ultimo a suggerire l'intervento di Lacaita, intimo amico dei coniugi Russell, affinch\u00e9 convincesse il Lord a desistere: fortunatamente, la missione di Lacaita and\u00f2 a buon fine, costringendo Napoleone III, in conseguenza al rifiuto di Russell, ad abbandonare il piano. Mentre erano in atto le trattative del blocco navale nello Stretto di Messina il governo borbonico offr\u00ec al Lacaita il titolo di Marchese ed il posto di ministro a Londra, che vennero entrambi rifiutati.\nTornato in Italia nello stesso 1860, l'anno successivo, bench\u00e9 ormai cittadino britannico dal 1855, fu eletto membro del Parlamento per la citt\u00e0 di Bitonto, divenendo senatore nel 1876. Dal trasferimento della capitale italiana da Torino a Firenze si stabil\u00ec a Firenze e vi rest\u00f2 anche quando la capitale fu spostata a Roma. Una parte dell'anno la passava in Inghilterra mentre d'inverno villeggiava nella villa di Leucaspide presso Taranto (oggi in territorio di Statte). Nel 1884, la scrittrice Janet Ross col marito Henry furono ospiti di Lacaita a Leucaspide e viaggiarono per tutta la Puglia. La descrizione del viaggio fu poi pubblicata nel libro \"Land of Manfred prince of Tarentum\" (Londra 1899, \"La Terra di Manfredi,\" 1978) che lei dedic\u00f2 a Lacaita.\nSi \u00e8 interessato all'attivit\u00e0 di diverse societ\u00e0 inglesi operanti in Italia, oltre ad essere direttore della Ferrovia del Sud. Mor\u00ec a Posillipo nel 1895.\nOpere.\nAutorit\u00e0 indiscussa su Dante, in Inghilterra insegn\u00f2 Letteratura italiana e Storia, oltre a scrivere articoli su diversi argomenti legati all'Italia. Collabor\u00f2 col barone George John Warren Vernon alla sua edizione dell\"Inferno\" di Dante Alighieri in 3 volumi (Londra, Tommaso e Guglielmo Boone, 1858-1865) e compil\u00f2 il catalogo bibliografico in 4 volumi della monumentale biblioteca del duca di Devonshire a Chatsworth (Londra, 1879). Molto importante \u00e8 la sua edizione del \"Comentum super Dantis Aldigherij Comoediam\", una trascrizione delle lezioni in latino tenute da Benvenuto Rambaldi da Imola nel 1375, in 5 volumi a spese di William Warren Vernon (Firenze, G. Barbera, 1887).\nLa famiglia.\nLacaita spos\u00f2 Maria Clavering Gibson-Carmichael, figlia di Sir Thomas Gibson-Carmichael. Il loro figlio Charles Carmichael Lacaita \u00e8 stato membro whig del Parlamento e botanico, e ha dato il suo nome a diciannove piante."}
{"id": "1697189", "revid": "63727", "url": "https://it.wikipedia.org/wiki?curid=1697189", "title": "BMW M337", "text": "Il BMW M337 \u00e8 un motore a scoppio prodotto tra il 1952 ed il 1958 dalla Casa automobilistica tedesca BMW.\nCaratteristiche.\nQuesto motore strettamente imparentato con la famiglia M328 esord\u00ec inizialmente con cubatura di 2 litri. Le misure di alesaggio e corsa erano di 66x96 mm, quindi identiche a quelle del motore \"M328\", la cui genesi risale alla met\u00e0 degli anni trenta. Identica, quindi, era anche la cilindrata di 1971 cm\u00b3.&lt;br&gt;\nA partire dal 1955, per\u00f2, tale motore sub\u00ec un'evoluzione che ne fece aumentare leggermente la cilindrata, passando da 2 a 2.1 litri.&lt;br&gt;\nPer tutte le versioni di \"M337\" (tre in totale), la distribuzione era a valvole in testa, con albero a camme laterale, aste e bilancieri.&lt;br&gt;\nDi seguito vengono illustrate le tre versioni del motore \"M337\".\n2 litri da 65 CV (M337/1).\nQuesta nuova versione differiva dall'unit\u00e0 \"M328\" da 55 CV per l'adozione di un carburatore doppio corpo \"Solex 30PAAJ\" in luogo dei due carburatori precedenti. Inoltre, il rapporto di compressione fu ulteriormente elevato, e portato a 6.8:1. Tali modifiche furono sufficienti a far salire la potenza massima a 65 CV a 4400 giri/min, mentre la coppia massima raggiunse i 119 Nm a 2000 giri/min. Tale motore \u00e8 stato montato sulle BMW 501 prodotte tra il 1952 ed il 1953.\n2 litri da 72 CV (M337/2).\n\u00c8 l'evoluzione del motore precedente: grazie ad alcuni sapienti accorgimenti, fra cui l'adozione di una testata dalle caratteristiche pi\u00f9 performanti, la potenza massima \u00e8 stata portata a 72 CV, sempre a 4400 giri/min. In tale configurazione, questo motore \u00e8 stato montato sulle \"BMW 501\" prodotte negli anni 1954 e 1955.\nVersione da 2.1 litri (M337/3).\nTale versione nacque da una leggera rialesatura del motore precedente. L'alesaggio fu infatti portato da 66 a 68 mm, mentre la corsa rimase invariata. La cilindrata sal\u00ec a 2077 cc. Invariata la potenza massima, che rimase ferma a 72 CV. Anche in questo caso, tale motore fin\u00ec per equipaggiare le \"BMW 501\", ma solo quelle in versione 2.1 litri (esistevano anche le \"501 2.6\"), la cui commercializzazione avvenne tra l'aprile del 1955 ed il dicembre del 1958."}
{"id": "1697191", "revid": "767487", "url": "https://it.wikipedia.org/wiki?curid=1697191", "title": "The Snapper", "text": "The Snapper \u00e8 un film del 1993 diretto da Stephen Frears.\nIl film \u00e8 stato prodotto dalla British Broadcasting Corporation (BBC) che aveva garantito la distribuzione nei cinema dopo un passaggio sulla TV inglese.\nOriginariamente girato per la televisione, fa parte della serie \"Screen Two\", e sarebbe l'episodio 10 della 9\u00aa stagione, successivamente distribuito come film nelle sale.\nFu presentato alla Quinzaine des R\u00e9alisateurs del 46\u00ba Festival di Cannes.\nTrama.\nLa ventenne Sharon Curley vive in un quartiere popolare di Dublino e lavora in un supermercato. Un giorno resta incinta ma rifiuta di dire il nome del padre. Decide di tenere il bambino (\"snapper\") e la sua famiglia la supporta.\nNel quartiere popolare le voci girano e la curiosit\u00e0 \u00e8 enorme, tuttavia il peggio accade quando George, amico del padre e suo vicino, scherza tra gli amici e afferma di aver avuto un rapporto con lei mentre era ubriaca. Dopo essere stato affrontato da Sharon, l'anziano confessa tutto alla moglie e scappa di casa. Le vicine vengono a sapere la vicenda dalla moglie abbandonata e la notizia improvvisamente si diffonde con i pettegolezzi peggiori per cui Sharon deve affrontare insulti e chiacchiere.\nSharon, per\u00f2, afferma che tutto ci\u00f2 non \u00e8 vero e che sia stato un marinaio spagnolo, tuttavia il quartiere crede che sia solo una bugia per nascondere la verit\u00e0. Sar\u00e0 suo padre a superare l'imbarazzo, ritrovare il buonumore ed assistere al parto di sua figlia mentre il padre naturale della neonata vaga disperato per Dublino come un barbone.\nProduzione.\nIl film \u00e8 stato prodotto dalla British Broadcasting Corporation (BBC) che aveva garantito la distribuzione nei cinema dopo un passaggio sulla TV inglese.\nOriginariamente girato per la televisione, fa parte della serie \"Screen Two\", e sarebbe l'episodio 10 della 9\u00aa stagione, successivamente distribuito come film nelle sale.\nSceneggiatura.\nIl film \u00e8 basato sul romanzo omonimo di Roddy Doyle sulla famiglia Rabbitte. Infatti questa \u00e8 la seconda storia della \"Barrytown Trilogy\" di Doyle incentrata su questa famiglia. Tuttavia nel film il cognome della famiglia \u00e8 stato cambiato da Rabbitte in Curley poich\u00e9 la 20th Century Fox aveva tenuto i diritti del cognome Rabbitte usato per il film \"The Commitments\" (1991), che era sempre parte della trilogia. Per tale motivo i personaggi furono rinominati nei due film che adattavano gli altri due romanzi (\"The Snapper\" e \"Due sulla strada\").\nIl nome del film deriva da una parola usata nello slang irlandese che indica un nascituro."}
{"id": "1697200", "revid": "486946", "url": "https://it.wikipedia.org/wiki?curid=1697200", "title": "Schwerer Wermachtsschlepper", "text": ""}
{"id": "1697204", "revid": "289247", "url": "https://it.wikipedia.org/wiki?curid=1697204", "title": "Kremenets", "text": ""}
{"id": "1697212", "revid": "287204", "url": "https://it.wikipedia.org/wiki?curid=1697212", "title": "L'infedele (film)", "text": ""}
{"id": "1697213", "revid": "1543377", "url": "https://it.wikipedia.org/wiki?curid=1697213", "title": "Microregione di Itaparica", "text": " \nItaparica \u00e8 una microregione dello Stato del Pernambuco in Brasile, appartenente alla mesoregione di S\u00e3o Francisco Pernambucano.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\nComprende 7 comuni:"}
{"id": "1697226", "revid": "438678", "url": "https://it.wikipedia.org/wiki?curid=1697226", "title": "Marius e Jeannette", "text": "Marius e Jeannette \u00e8 un film del 1997, diretto da Robert Gu\u00e9diguian.\n\u00c8 stato presentato nella sezione Un Certain Regard al 50\u00ba Festival di Cannes.\nTrama.\nNel quartiere operaio di L'Estaque, a Marsiglia, vive Jeannette, madre di due figli che ha appena perduto il lavoro di cassiera in un supermercato. La donna incontra Marius, solitario guardiano di un cementificio in demolizione."}
{"id": "1697228", "revid": "1305772", "url": "https://it.wikipedia.org/wiki?curid=1697228", "title": "Barreiros", "text": ""}
{"id": "1697236", "revid": "682118", "url": "https://it.wikipedia.org/wiki?curid=1697236", "title": "Microregione di Mata Meridional Pernambucana", "text": " \nMata Meridional Pernambucana \u00e8 una microregione dello Stato del Pernambuco in Brasile, appartenente alla mesoregione della Zona da Mata Pernambucana.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\nComprende 21 comuni:"}
{"id": "1697238", "revid": "188323", "url": "https://it.wikipedia.org/wiki?curid=1697238", "title": "Saga di Karakura", "text": ""}
{"id": "1697240", "revid": "124825568", "url": "https://it.wikipedia.org/wiki?curid=1697240", "title": "Robert Gu\u00e9diguian", "text": "Biografia.\nNato a Marsiglia, in Francia, il 3 dicembre del 1953 da padre armeno e da madre tedesca, ha diretto vari film, tra cui \"Marius e Jeannette\" (1997), \"Al posto del cuore\" (1998), \"\u00c0 l'attaque!\" (2000), \"La ville est tranquille\" (2001), \"Marie-Jo e i suoi due amori\" (2002), \"Le passeggiate al Campo di Marte\" (2005), \"Le Voyage en Arm\u00e9nie\" (2006), \"Lady Jane\" (2008) e \"Le nevi del Kilimangiaro\" (2011).\nAmbientazione ricorrente dei film di Gu\u00e9diguian \u00e8 la sua citt\u00e0 natale, Marsiglia, spesso ritratta dall'ottica dei lavoratori del vecchio porto.\n\u00c8 sposato con l'attrice marsigliese Ariane Ascaride, che recita molto spesso nei suoi film. Oltre alla moglie compaiono regolarmente nelle sue pellicole attori come Jean-Pierre Darroussin, G\u00e9rard Meylan, Jacques Boudet e Pascale Roberts, intimi amici di Gu\u00e9diguian anche nella vita reale."}
{"id": "1697241", "revid": "1543377", "url": "https://it.wikipedia.org/wiki?curid=1697241", "title": "Microregione di Mata Setentrional Pernambucana", "text": " \nMata Setentrional Pernambucana \u00e8 una microregione dello Stato del Pernambuco in Brasile, appartenente alla mesoregione della Zona da Mata Pernambucana.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\nComprende 17 comuni:"}
{"id": "1697245", "revid": "466539", "url": "https://it.wikipedia.org/wiki?curid=1697245", "title": "Rivera (Uruguay)", "text": "Rivera \u00e8 una citt\u00e0 dell'Uruguay dell'omonimo dipartimento. \nGeografia.\nRivera \u00e8 situata a 500 km a nord dalla capitale Montevideo. Si trova a ridosso della frontiera che divide l'Uruguay dal Brasile. Insieme a Sant'Ana do Livramento, citt\u00e0 brasiliana sull'altro lato del confine di stato, forma un unico agglomerato urbano di circa 200,000 abitanti.\nStoria.\nNel 1860 con la Legge N\u00b0 614 fu istituito il villaggio di \"Pereira\". Nel 1862, sotto la presidenza di Bernardo Prudencio Berro, fu elevata al rango di citt\u00e0 e ribattezzata \"Ceballos\". L'obbiettivo del governo \"blanco\" di Montevideo fu quello di rafforzare la presenza uruguaiana in questa regione dove l'influenza economica e culturale brasiliana era molto forte e sulla quale le mire di espansione di Rio de Janeiro erano tutt'altro che velate. Con la conquista del potere da parte del caudillo Venancio Flores la cittadina fu ribattezzata Rivera, in omaggio al patriota e leader \"colorado\" Fructuoso Rivera. Il 1\u00ba ottobre 1884 fu proclamata capoluogo di dipartimento.\nInfrastrutture e trasporti.\nRivera \u00e8 la localit\u00e0 dove termina la strada 5, una delle principali arterie di comunicazione del paese, che unisce la capitale Montevideo con il nord del Paese e la frontiera con il Brasile. "}
{"id": "1697246", "revid": "1543377", "url": "https://it.wikipedia.org/wiki?curid=1697246", "title": "Microregione di Vit\u00f3ria de Santo Ant\u00e3o", "text": " \nVit\u00f3ria de Santo Ant\u00e3o \u00e8 una microregione dello Stato del Pernambuco in Brasile, appartenente alla mesoregione della Zona da Mata Pernambucana.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\nComprende 5 comuni:"}
{"id": "1697247", "revid": "729019", "url": "https://it.wikipedia.org/wiki?curid=1697247", "title": "Arteria pudenda interna", "text": "L'arteria pudenda interna \u00e8 un ramo collaterale dell'arteria iliaca interna, che vascolarizza i genitali esterni. Ha diametro maggiore nel maschio.\nTopografia.\nL'arteria scende lateralmente fino al grande foro ischiatico, anteriormente al plesso sacrale che la separa dal sottostante muscolo piriforme.\nImpegna il grande foro ischiatico e si porta nella regione glutea.\nCosteggia la superficie esterna della spina ischiatica, coperta dal muscolo grande gluteo, si porta in avanti per raggiungere poi il perineo, impegnando il piccolo foro ischiatico (passando attraverso il canale di Alcock).\nSegue la tuberosit\u00e0 ischiatica accolta in uno sdoppiamento della fascia otturatoria, decorrendo medialmente al muscolo otturatorio interno lungo la parete laterale della fossa ischiorettale.\nCosteggia il ramo ischiopubico e termina dietro al legamento arcuato del pube.\nRami collaterali.\nLa pudenda interna fornisce dei rami comuni sia nel maschio che nella femmina, mentre altri sono legati al sesso:"}
{"id": "1697249", "revid": "438678", "url": "https://it.wikipedia.org/wiki?curid=1697249", "title": "La ville est tranquille", "text": "La ville est tranquille \u00e8 un film del 2000 diretto da Robert Gu\u00e9diguian."}
{"id": "1697252", "revid": "438678", "url": "https://it.wikipedia.org/wiki?curid=1697252", "title": "Le passeggiate al Campo di Marte", "text": "Le passeggiate al Campo di Marte \u00e8 un film del 2005, diretto da Robert Gu\u00e9diguian.\n\u00c8 stato presentato in concorso al Festival di Berlino 2005. Nel 2006, per la sua interpretazione del presidente, Michel Bouquet ha vinto il premio C\u00e9sar come migliore attore."}
{"id": "1697253", "revid": "1573940", "url": "https://it.wikipedia.org/wiki?curid=1697253", "title": "Sara Carrigan", "text": "Nel 2004 fu campionessa olimpica in linea ai Giochi della XXVIII Olimpiade di Atene.\nCarriera.\nInizi\u00f2 a correre all'et\u00e0 di 15 anni e si \u00e8 ritirata dall'attivit\u00e0 al termine della stagione 2008.\nIl suo pi\u00f9 importante successo \u00e8 stata la medaglia d'oro olimpica ai Giochi della XXVIII Olimpiade di Atene. A pochi giri dalla fine Carrigan chiuse il divario con il gruppo di testa per unirsi alla compagna di nazionale Oenone Wood. All'inizio dell'ultimo giro scatt\u00f2, seguita solo dalla tedesca Judith Arndt, poi vincitrice dell'argento."}
{"id": "1697255", "revid": "110157", "url": "https://it.wikipedia.org/wiki?curid=1697255", "title": "Chiesa di Santa Maria Ausiliatrice (Firenze)", "text": "La chiesa di Santa Maria Ausiliatrice a Novoli \u00e8 un luogo di culto cattolico che si trova in via Baracchini a Novoli, un quartiere di Firenze.\nStoria e descrizione.\nLa chiesa fu edificata a partire dal 1963 su progetto degli architetti Emilio Dori e Giancarlo Facchini, coadiuvati da Guido Morozzi. Costruita in pietra e cemento con copertura in rame, ha un tipico aspetto alpino. La parrocchia fu costituita nel 1965 dedicandola alla Vergine Ausiliatrice.\nL'interno \u00e8 a tre navate con le due laterali rialzate con archi in cemento che si richiamano ai matronei e si concludono nel presbiterio con unico altare. La chiesa conserva un ciborio attribuito a Michelozzo ed un \"Crocifisso\" ligneo policromo del '500. Nella navata destra \u00e8 stato collocato l'affresco staccato nel 1957 proveniente dal tabernacolo degli Agli in via di Novoli con il \"Compianto di Cristo\" attribuito ad Antonio Veneziano (1370 circa).\nNella parrocchia \u00e8 ospitato anche un gruppo GAS."}
{"id": "1697260", "revid": "1872194", "url": "https://it.wikipedia.org/wiki?curid=1697260", "title": "Giacomo Longo (politico)", "text": "Biografia.\nEx-allievo della Scuola Militare Nunziatella, nel 1847 fu arrestato con accuse di liberalismo e poi liberato durante i moti del 1848, dove fu colonnello dell'esercito del governo provvisorio di Sicilia.\nDivenuto nemico dei Borbone, fu imprigionato in Calabria e condannato al carcere a vita.\nNel 1860 fu liberato e divenne ministro della guerra del governo dittatoriale di Giuseppe Garibaldi; fu ferito in combattimento durante la battaglia del Volturno.\nFu eletto deputato alla Camera per l'VIII legislatura il 28 dicembre 1861 per il circondario del quartiere Montecalvario di Napoli.\nLa candidatura e l'elezione avvennero a sua insaputa, tanto che ne venne a conoscenza leggendo un giornale al caff\u00e8 Florio di Torino. Sebbene fosse inizialmente contrario ad accettare, fu convinto da diversi amici, tra cui Carlo Poerio. La scarsa dimestichezza con il mondo parlamentare, e la ripugnanza rispetto al prendere la parola in pubblico, lo portarono ad essere poco incisivo nei lavori. A tal proposito, scrisse successivamente: \"\"Il mio passaggio alla Camera non lasci\u00f2 traccia n\u00e9 poteva. Feci poco, perch\u00e9 poco sapevo e potevo fare. Poco uso a parlare, ripugnante a quelle lotte, mi affaticai, studiai molto negli archivi della Camera, tanto per apprendere qualche cosa, per adempiere meglio il nuovo ufficio al quale ero chiamato; ma nulla conchiusi, mancava la stoffa.\".\nNel 1870 divenne tenente generale del Regio esercito.\nFu nominato senatore del Regno il 28 febbraio 1876, e neanche il nuovo incarico lo spinse a farsi parte maggiormente attiva. Scrisse a tal proposito \"Al Palazzo Madama l'opera mia \u00e8 stata sinora e sar\u00e0 pur sempre assai modesta. E la ragione l'ho detta innanzi: scarsezza di mezzi, ripugnanza a parlare in pubblico ...! Votai per l'abolizione della pena di morte, votai contro la soppressione degli ordini religiosi.\"\""}
{"id": "1697261", "revid": "1305772", "url": "https://it.wikipedia.org/wiki?curid=1697261", "title": "Contea di Chautauqua", "text": "Contea di Chautauqua o Chautauqua County \u00e8 la denominazione delle seguenti contee degli Stati Uniti:"}
{"id": "1697264", "revid": "1718925", "url": "https://it.wikipedia.org/wiki?curid=1697264", "title": "Valvassore", "text": "Un valvassore (oppure vassallo minore), (etimologicamente, dal latino: \"vassus vassorum\"), nel sistema feudale, si indicava un alleato del sovrano scelto dal vassallo, anche se \u00e8 per lo pi\u00f9 sinonimo del normale \"vassus\".\nDescrizione.\nI valvassori erano appartenenti all'aristocrazia militare, dipendenti da protettori (seniores) ma distaccati per\u00f2 dai gradi pi\u00f9 bassi che erano composti da artigiani, piccoli proprietari e servi. Dal vassallo, i valvassori avevano protezione e la gestione finanziaria dei loro possedimenti, giurando in cambio fedelt\u00e0 ed obbedienza.\nPur denotando un'origine giuridica, il termine esisteva anche nel linguaggio corrente ma con differenze di significato sociale tra un Paese e l'altro dell'Europa:\nIl valvassino.\nNel sistema politico e sociale feudale, il vassallo del valvassore, ultima classe di titolari di feudi, era detto valvassino. Se, come la medievistica dell'ultimo mezzo secolo ha dimostrato, la piramide feudale non esisteva, mentre vassus, vassallus e valvassor possono essere semplici sinonimi - in uso in diverse regioni - i valvassini o secundi milites sono davvero diversi per ricchezza e condizione sociale: non hanno terre in piena propriet\u00e0 e i loro possedimenti sono soltanto feudi, che rischiano di perdere se si rompe il legame con coloro che li hanno investiti. \nIn origine, il possesso feudale dei valvassini fu precario, in quanto poteva essere tolto \"ad libitum\" dal signore, non si estendeva agli eredi, era privo di ogni garanzia da parte del superiore, e non conferiva quindi alcun grado di nobilt\u00e0; pi\u00f9 tardi riusc\u00ec a stabilizzarsi e a diventare perfino ereditario, e con l\u2019editto \"Edictum de Beneficiis\" di Corrado II \"Il Salico\" del 28 maggio 1037 pot\u00e9 conferire il grado nobiliare."}
{"id": "1697266", "revid": "767487", "url": "https://it.wikipedia.org/wiki?curid=1697266", "title": "Chiesa di San Leone Magno (Firenze)", "text": "La chiesa di San Leone Magno \u00e8 un luogo di culto cattolico che si trova a Firenze in via Beata Angela, contrada di via Senese, zona Due Strade.\nStoria e descrizione.\nL'attuale edificio fu costruito nel 1972 dall'ingegner Luigi Lucherini in sostituzione della chiesa a tre navate edificata nel 1887 dall'architetto Salvatore Pirisini per i Frati Minori Francescani; essa era stata abbattuta dopo che aveva avuto, nel 1964, un cedimento a seguito di smottamenti del terreno. La parrocchia ebbe il titolo di San Leone Magno (in omaggio a papa Leone XIII) e fu eretta nel 1937.\nLa nuova chiesa, edificata in via della beata Angela da Foligno (1248-1309) e consacrata nel 1975, ha la forma di una conchiglia con abside circolare, al centro della quale \u00e8 l'altare maggiore e tutt'attorno \u00e8 lo spazio disposto ad anfiteatro per i fedeli. Dal 1991 non \u00e8 stata pi\u00f9 officiata dai Francescani, ma da un parroco diocesano, fino all'ottobre del 1999, anno dal quale la chiesa e la parrocchia sono rette dai Padri dell'Ordine religioso di Santa Maria della Mercede (Mercedari), fondato in Spagna nel XIII secolo, da Pietro Nolasco, per liberare gli schiavi cristiani fatti prigionieri dai mori."}
{"id": "1697272", "revid": "237256", "url": "https://it.wikipedia.org/wiki?curid=1697272", "title": "Mariupol", "text": ""}
{"id": "1697282", "revid": "767487", "url": "https://it.wikipedia.org/wiki?curid=1697282", "title": "Margherita della notte", "text": "Margherita della notte (\"Marguerite de la nuit\") \u00e8 un film del 1955 diretto da Claude Autant-Lara, tratto dall'omonimo romanzo di Pierre Mac Orlan.\nIl film riprende il mito del Dottor Faust, con qualche reminiscenza da \"L'angelo azzurro\" di Josef von Sternberg (1930), ambientato negli anni '20.\nTrama.\nUn diavolo in veste da gentiluomo bazzica intorno ai locali notturni di Parigi in cerca di anime da portarsi all'inferno, con la complicit\u00e0 di una splendida e sensuale cantante della quale si innamora un vecchio professore che, per poter coronare questo sogno d'amore, accetta il patto con il demonio: un contratto con il quale il vecchio insegnante cede l'anima al Maligno in cambio di un ritorno alla giovinezza. Tornato giovane e aitante, l'ex professore corteggia la cantante che a sua volta si innamora di lui. Ma il destino \u00e8 in agguato: uscito dal locale con la cantante, un altro giovane la importuna e il professore, ormai non pi\u00f9 vecchio, interviene. Ne segue un violento alterco, l'altro giovane rimane ucciso e l'ex professore viene condannato all'ergastolo per omicidio. La cantante innamorata si dispera e cerca di convincere il diavolo ad annullare il contratto, offrendo la sua anima in cambio della libert\u00e0 dell'amato."}
{"id": "1697283", "revid": "188323", "url": "https://it.wikipedia.org/wiki?curid=1697283", "title": "Saga della Soul Society", "text": ""}
{"id": "1697286", "revid": "113578285", "url": "https://it.wikipedia.org/wiki?curid=1697286", "title": "Poposauridae", "text": "I poposauridi (Poposauridae) erano grandi rettili arcosauri carnivori, ora estinti. Vissero nel Triassico medio e superiore (circa 225 \u2013 215 milioni di anni fa); i loro resti sono stati ritrovati principalmente in Nordamerica ed Europa.\nAntenati del tirannosauro?\nQuesti grandi predatori erano imparentati con i crocodilomorfi (Crocodylomorpha), ma i fossili mostrano una straordinaria somiglianza con i dinosauri teropodi, in particolare con i famosi \"Allosaurus\" e \"Tyrannosaurus\". In particolare il paleontologo Sankar Chatterjee, che negli anni '80 studi\u00f2 la specie \"Postosuchus kirkpatricki\", ipotizz\u00f2 che questi animali potessero essere i diretti antenati dei tirannosauri e dei loro parenti. Questa convinzione, basata soprattutto sulle somiglianze dei crani e delle ossa pelviche, \u00e8 stata comunque rifiutata dalla maggior parte dei paleontologi.\nLe ossa di polsi e caviglie, infatti, denotano i poposauridi come appartenenti ai crurotarsi, ovvero quel gruppo di arcosauri di cui fanno parte anche i coccodrilli. Quello che sembra pi\u00f9 probabile, quindi, \u00e8 che i poposauridi fossero un esempio di convergenza evolutiva. In questo modo i poposauri risulterebbero una sorta di \u201canteprima\u201d dell'archetipo del grande predatore proposto successivamente dai grandi dinosauri carnivori.\nDiversificazione.\nOltre al gi\u00e0 citato \"Postosuchus\", i poposauridi comprendevano anche l'europeo \"Teratosaurus\", descritto originariamente come un dinosauro teropode, e \"Poposaurus\", noto per resti incompleti. Le recenti classificazioni, comunque, mettono in dubbio l'appartenenza di \"Postosuchus\" e \"Teratosaurus\" a questa famiglia: i due generi potrebbero essere dei rappresentanti dell'affine famiglia dei rauisuchidi (Rauisuchidae). In ogni caso, il pi\u00f9 antico poposauride noto \u00e8 \"Bromsgroveia walkeri\", del Triassico medio dell'Inghilterra. Un'altra forma ascritta ai poposauridi \u00e8 \"Arizonasaurus babbitti\", dotato di lunghe vertebre dorsali che in vita sorreggevano una \"vela\" simile a quella del pelicosauro \"Dimetrodon\" e del dinosauro \"Spinosaurus\". La sottofamiglia Chatterjeeinae, che comprende \"Shuvosaurus\", \"Effigia\" e \"Sillosuchus\", potrebbe essere un'ulteriore evoluzione di questa famiglia, dalle caratteristiche insolite: erano arcosauri bipedi, dal collo lungo e sprovvisti di denti."}
{"id": "1697299", "revid": "1305772", "url": "https://it.wikipedia.org/wiki?curid=1697299", "title": "Reichsrat (Austria)", "text": "Il Consiglio dell'Impero (in tedesco Reichsrat, in ceco \"\u0158\u00ed\u0161sk\u00e1 rada\", in croato \"Carevinsko vije\u0107e\", in sloveno \"Dr\u017eavni zbor\"), \u00e8 stato il Parlamento austriaco (o pi\u00f9 propriamente della Cisleitania) dal 1861 al 1918: esso era costituito dalla \"Herrenhaus\" (\"Camera dei signori\") e dalla \"Abgeordnetenhaus\" (\"Camera dei deputati\").\nDurante tutta la sua esistenza l'efficacia del \"Reichsrat\" ha sofferto pesantemente a causa del contrasto tra i numerosi gruppi etnici costituenti l'Impero austro-ungarico. Di esso fecero parte, tra gli altri, Alcide De Gasperi \u2013 che qui inizi\u00f2 la sua attivit\u00e0 politica difendendo la minoranza etnica di lingua italiana \u2013 e Cesare Battisti, l'irredentista trentino che venne giustiziato per aver partecipato alla prima guerra mondiale arruolandosi nell'esercito italiano (De Gasperi e Battisti furono tra l'altro acerrimi nemici politici, essendo democristiano l'uno e socialista l'altro).\nDal 1883 il Consiglio imperiale si riun\u00ec in un'apposita struttura, ovvero nel Parlamento austriaco posto lungo la \"Ringstra\u00dfe\" di Vienna.\nStoria.\nNel corso delle rivoluzioni del 1848 i rappresentanti delle terre della corona decisero di incontrarsi in un \"Reichstag\" a Vienna. La convenzione venne inaugurata dall'arciduca Giovanni d'Asburgo-Lorena il 22 luglio 1848 e dopo l'insurrezione viennese dell'ottobre di quell'anno venne spostata a Krom\u011b\u0159\u00ed\u017e, in Moravia. Essa non solo si preoccup\u00f2 di abolire inizialmente la servit\u00f9 della gleba presente ancora nelle terre austriache ma soprattutto si preoccup\u00f2 di redigere una costituzione che riflettesse il carattere multinazionale dell'Impero, specialmente basandosi sulle teorie del politico boemo Franti\u0161ek Palack\u00fd.\nIl 4 marzo 1849 il primo ministro principe Felix zu Schwarzenberg prese l'iniziativa e impose la \"Costituzione di marzo\" che promise sostanzialmente eguaglianza tra tutta la popolazione austriaca e provvise anche una legislatura bicamerale per il \"Reichstag\". Tuttavia questa costituzione venne annullata nel 1851 quando l'imperatore Francesco Giuseppe decise di sostituire il \"Reichstag\" con un \"Reichsrat\" ovvero un consiglio imperiale i cui membri fossero nominati sotto la sua personale autorit\u00e0.\nGli anni cinquanta dell'Ottocento furono per l'Impero austriaco anni duri, segnati da un deficit cronico del governo e soprattutto dalle numerose sconfitte subite nell'ambito della Seconda guerra d'indipendenza italiana. Per calmare il fronte interno e garantirsi il supporto della ricca borghesia Francesco Giuseppe emise nel 1860 il Diploma di ottobre, un documento simile ad una costituzione ma ancora \"in nuce\". Il \"Reichstag\", che continuava ad essere un'istituzione soprattutto consultiva, venne allargato ad un numero totale di 100 membri scelti dai vari \"Landtag\", le assemblee regionali delle terre della corona austriaca. Ad ogni modo anche questa sistemazione delle cose non fu soddisfacente per i liberali borghesi e nemmeno per i magnati ungheresi i quali categoricamente si rifiutarono di obbedire al parlamento viennese reagendo con il mancato pagamento delle tasse.\nL'anno successivo Francesco Giuseppe proclam\u00f2 la Patente di febbraio, sottoscritta dal delegato liberale Anton von Schmerling, che fu di fatto una nuova costituzione per l'Impero. Questo nuovo documento di fatto implementava la legislatura bicamerale del Consiglio Imperiale e difatti viene ad oggi considerato il \"certificato di nascita\" del parlamento austriaco. Tale documento, ad ogni modo, venne nuovamente rifiutato dall'Ungheria e ufficialmente venne sospeso nel 1865. Le basi costituzionali cambiarono drammaticamente dopo la sconfitta dell'Austria nella Guerra austro-prussiana del 1866 e la dissoluzione della Confederazione germanica a cui succedette l'\"Ausgleich\".\nNel dicembre del 1867 venne finalmente adottata una nuova costituzione ma venne applicata esplicitamente alla sola Cisleitania, chiamata ufficialmente \"I Regni e le Terre rappresentate al Consiglio Imperiale\" (in tedesco: Die im Reichsrat vertretenen K\u00f6nigreiche und L\u00e4nder), con l'esclusione dunque della Transleitania, ovvero delle terre ungheresi. Questo nuovo sistema venne approvato e parallelamente alla \"Herrenhaus\" si cre\u00f2 anche una \"Abgeordnetenhaus\", composta da membri di una camera dei deputati che dal 1873 vennero eletti dal popolo per una durata di incarico di sei anni (anche se originariamente essi venivano eletti per censo). Il consiglio acquis\u00ec dunque notevoli poteri in tutti i campi di governo, anche se il diritto di eleggere o dimettere il primo ministro rimase privilegio esclusivo dell'Imperatore.\nDal 1874 vennero dunque iniziati i lavori per la costruzione di una nuova struttura che potesse contenere le due camere di governo, opera che si concluse nel 1883 dando vita all'attuale parlamento austriaco che a distanza di anni ha sede ancora qui."}
{"id": "1697303", "revid": "1444886", "url": "https://it.wikipedia.org/wiki?curid=1697303", "title": "Samuele Aboab", "text": "Inizi\u00f2 molto presto lo studio della letteratura rabbinica e a 13 anni divenne il pupillo del dotto David Franco. Da lui Aboab ricevette quella disposizione intellettuale che segu\u00ec per tutta la vita. A 18 anni spos\u00f2 Mazzal-Tob, la figlia senza dote di Franco, cosa che a quel tempo costituiva un avvenimento inusuale. \nFu dapprima nominato rabbino di Verona, dove presto lo raggiunsero il padre e i fratelli; qui raggiunse una tale reputazione che arrivarono discepoli da ogni dove per seguirlo e i rabbini italiani si rivolsero a lui per questioni religiose difficili. Divenne allora noto col nome di RaSHA, acronimo formato con le iniziali del suo nome in ebraico. \nAboab aveva una profonda conoscenza non solo della scienza ebraica, ma anche di quella profana e padroneggi\u00f2 diverse lingue. Capiva il latino e il tedesco, parlava italiano e leggeva e scriveva in spagnolo. Era rigido, quasi ascetico, nella sua religiosit\u00e0; digiunava molto, studiava la Legge giorno e notte e non mangiava carne nei giorni feriali. Era estremamente modesto e caritatevole, aiutava i suoi discepoli e visitava i poveri nelle loro abitazioni. \nNel 1650 fu chiamato a Venezia per ricoprire il posto di rabbino capo. Qui rimase coinvolto in una controversia riguardante Sabbatai Zevi e il suo apostolo Nathan di Gaza. Questi confess\u00f2 ad Aboab, presidente del Bet Din (tribunale rabbinico), che le profezie che aveva fatto riguardo al carattere messianico di Zevi, erano state in realt\u00e0 delle frodi.\nIn et\u00e0 avanzata Aboab divenne vittima di circostanze sfortunate. Problemi familiari e una grave malattia lo colpirono e a 80 anni fu costretto a lasciare Venezia e la sua famiglia e a vagare di luogo in luogo. Solo poco prima della morte ricevette il permesso dal doge e dal senato di Venezia di tornare in citt\u00e0 e di riassumere l'incarico, che in sua assenza era stato ricoperto dal figlio Joseph, a cui somigliava in religiosit\u00e0 e modestia. Prima della sua morte, chiam\u00f2 tutti insieme i suoi quattro figli Abraham, David, Jacob e Joseph e li scongiur\u00f2 di non nominare mai invano il nome di Dio, di essere scrupolosamente onesti in tutti i loro affari, di non calunniare mai, di non dare mai a nessuno alcun epiteto sprezzante, ma di preoccuparsi dell'educazione dei giovani e frequentare quotidianamente la sinagoga. \nIl rabbino Joshua (Joseph) ben David di Venezia compose una elegia sulla sua morte, pubblicata nella raccolta di poesie \"Kos Tanhumim\" (Venezia, 1707)."}
{"id": "1697306", "revid": "22356", "url": "https://it.wikipedia.org/wiki?curid=1697306", "title": "Lotosaurus", "text": ""}
{"id": "1697314", "revid": "486946", "url": "https://it.wikipedia.org/wiki?curid=1697314", "title": "Mykolaiv", "text": ""}
{"id": "1697315", "revid": "110157", "url": "https://it.wikipedia.org/wiki?curid=1697315", "title": "Chiesa del Preziosissimo Sangue di Ges\u00f9", "text": "La chiesa del Preziosissimo Sangue di Ges\u00f9 \u00e8 un luogo di culto cattolico che si trova in via Boccherini a Firenze.\nStoria e descrizione.\nNel 1952 sorse in prossimit\u00e0 del Mugnone una cappella per il rito religioso voluta dai Missionari del Preziosissimo Sangue e nel 1955 venne costituita la parrocchia. Contemporaneamente fu costruita in calcestruzzo armato dagli architetti Avetta e Sciascia la nuova chiesa, ultimata e consacrata nel 1960.\nSalendo una scalinata in parte coperta si aprono tre portali per accedere all'edificio sacro dalla sobria facciata rivestita in pietra. All'interno, ad aula spaziosa e luminosa, sulla parete di fondo dietro all'altar maggiore \u00e8 stato realizzato un grande \"Crocifisso\" in mosaico di tipo bizantino dal maestro Mario Pagliardini, mentre alla parete di destra \u00e8 collocata una \"Madonna col Bambino\" in ceramica policroma di Angelo Biancini."}
{"id": "1697316", "revid": "287204", "url": "https://it.wikipedia.org/wiki?curid=1697316", "title": "Elginerpeton pancheni", "text": "Lelginerpeton (Elginerpeton pancheni) \u00e8 un tetrapode primitivo estinto, vissuto nel corso del Devoniano superiore (circa 365 milioni di anni fa). I suoi resti sono stati ritrovati in Scozia.\nCon le \"mani\" o senza?\nPer lungo tempo i resti di questo animale, comprendenti una mandibola e ossa delle \u201czampe\u201d, furono ritenuti appartenere a un pesce crossopterigio non meglio identificato. Solo un nuovo studio condotto da Per Ahlberg negli anni '90 dimostr\u00f2 che questo animale era uno dei pi\u00f9 antichi tetrapodi. Lungo circa un metro e mezzo, l'elginerpeton mostra un insieme di caratteristiche che sulla linea evolutiva lo pongono tra i pesci elpistostegali e i veri tetrapodi. Le zampe posteriori e le ossa del bacino ricordano quelle del famoso \"Ichthyostega\", mentre le zampe anteriori sembrano preannunciare quelle di \"Hynerpeton\" e \"Tulerpeton\". Sfortunatamente non \u00e8 noto alcun resto proveniente da \u201cmani\u201d o \u201cpiedi\u201d, cosicch\u00e9 gli scienziati non sono in grado di determinare con sicurezza se questa creatura fosse pi\u00f9 strettamente imparentata con i pesci (ad esempio \"Panderichthys\") o con i veri tetrapodi.\nRadiazione evolutiva.\nOltre a ci\u00f2, \"Elginerpeton\" e il suo stretto parente \"Obruchevichthys\" condividono alcune caratteristiche che li separano da tutti gli altri tetrapodi primitivi del Devoniano: la parte anteriore del cranio \u00e8 pi\u00f9 stretta e la testa \u00e8 pi\u00f9 lunga rispetto a quella dei pesci tetrapodomorfi e degli altri tetrapodi veri e propri. \u00c8 possibile, quindi, che queste due forme possano rappresentare una radiazione evolutiva durata pochi milioni di anni, scomparsa senza lasciare discendenti, che si diversific\u00f2 prima degli altri tetrapodi devoniani."}
{"id": "1697319", "revid": "125713076", "url": "https://it.wikipedia.org/wiki?curid=1697319", "title": "Giuseppe Guttadauro", "text": "Biografia.\nE' fratello del cognato di Matteo Messina Denaro.\nMedico chirurgo presso l'Ospedale Civico di Palermo, nel 1984 venne arrestato la prima volta per associazione mafiosa a seguito delle accuse dei collaboratori di giustizia Vincenzo Sinagra e Salvatore Contorno che lo indicarono come fiancheggiatore del boss Filippo Marchese; al Maxiprocesso di Palermo ebbe sei anni e sei mesi di reclusione. Arrestato nuovamente nel 1994 nell'ambito dell'operazione \"Golden Market\", scaturita dalle dichiarazioni di Gaspare Mutolo, Giuseppe Marchese e Giovanni Drago, venne condannato a tre anni e sei mesi al processo.\nDivenne il capo del mandamento di Brancaccio dopo l'arresto e la conseguente carcerazione dei capimafia Giuseppe Graviano e Filippo Graviano, di Antonino Mangano, di Gaspare Spatuzza e di altri. Guttadauro fu arrestato nel novembre del 2002; la moglie, Gisella Greco e un figlio furono arrestati il 6 dicembre del 2002 nel corso dell'operazione antimafia detta \"Ghiaccio\" durante la quale lo stesso Guttadauro ricevette un ulteriore mandato di arresto. Sua moglie e suo figlio continuarono presumibilmente a portare avanti affari illeciti nonostante la sua assenza e agirono come canale per i suoi messaggi agli altri boss mafiosi fuori dal carcere. I Carabinieri del ROS, nel corso di intercettazioni ambientali all'interno della casa di Guttadauro, registrarono conversazioni tra quest'ultimo e Domenico di Miceli, assessore alla sanit\u00e0 nella citt\u00e0 di Palermo.\nGuttadauro apprese la presenza di cimici all'interno della sua abitazione dal medico Salvatore Aragona, che a sua volta ottenne l'informazione da Domenico Miceli, a cui l'aveva riferita il presidente della Regione Siciliana Salvatore Cuffaro. Prima che Guttadauro scoprisse le cimici, fu registrato mentre descriveva come la mafia avesse finanziato la campagna elettorale di Cuffaro nel 2001.\nPer il caso Cuffaro, Guttadauro venne condannato a 13 anni e 4 mesi di carcere; in data 3 marzo 2012 il boss \u00e8 stato scarcerato per aver scontato la sua pena con una riduzione per buona condotta di 800 giorni.\nViene arrestato nuovamente il 13 febbraio 2022 per reati di mafia."}
{"id": "1697320", "revid": "123384527", "url": "https://it.wikipedia.org/wiki?curid=1697320", "title": "Innocente (singolo)", "text": "Innocente \u00e8 un singolo di Renato Zero pubblicato nel 2002 da Tattica in formato CD e 10\", terzo estratto dall'album \"La curva dell'angelo\".\nDescrizione.\nIl singolo ha debuttato in classifica direttamente alla prima posizione, rimanendo in classifica per\u00f2 per appena un mese."}
{"id": "1697321", "revid": "729019", "url": "https://it.wikipedia.org/wiki?curid=1697321", "title": "Arteria iliaca interna", "text": "L'arteria iliaca interna, anche nota come arteria ipogastrica, \u00e8 il principale vaso arterioso della pelvi. Origina come biforcazione terminale della arteria iliaca comune insieme all'arteria iliaca esterna. Si divide a sua volta in un ramo anteriore ed uno posteriore, i cui collaterali e terminali possono essere raggruppati in vasi parietali (deputati all'irrorazione delle strutture parietali della pelvi) e viscerali (che vascolarizzano gli organi contenuti nella cavit\u00e0).\nTopografia.\nIl vaso origina a livello dell'articolazione sacroiliaca, anteriormente \u00e8 coperta dal peritoneo e contrae rapporti con l'uretere e, nella femmina, con l'ovaio e l'estremit\u00e0 della tuba uterina. Posteriormente invece \u00e8 a contatto con il muscolo grande psoas, con il sacro e con la vena omonima. A livello del grande foro ischiatico si divide in un tronco anteriore ed uno posteriore. L'arteria irrora i visceri pelvici, i genitali esterni e la parte posteriore della coscia."}
{"id": "1697327", "revid": "687007", "url": "https://it.wikipedia.org/wiki?curid=1697327", "title": "Chiesa di Santa Maria a Ricorboli", "text": "La chiesa di Santa Maria a Ric\u00f2rboli \u00e8 un luogo di culto cattolico che si trova in via Carlo Marsuppini a Firenze.\nStoria.\nIl toponimo Ricorboli deve il suo nome al boghetto di case che sorgeva poco fuori le mura di Firenze, presso il ruscello Rio Corbulo, citato in documenti almeno dal 1184 e che scendeva dalla fonte di Gamberaia a Montici gettandosi in Arno nei pressi dell'attuale piazza Ferrucci.\nNel luogo dove sorge la chiesa si ha notizia fin dal XII/XIII secolo della presenza di un romitorio con annesso oratorio e un piccolo ospedale, patronato dalla famiglia Mozzi e poi anche dagli Ardinghelli, per i pellegrini che giungevano a Firenze per la via che collegava Porta San Niccol\u00f2 con Bagno a Ripoli e la via \"sott'Arno\" per Arezzo. L'oratorio ospit\u00f2 una comunit\u00e0 di benedettine (1365/1373) e dopo la soppressione da parte di Eugenio IV, gli eremitani di sant'Agostino che vi eressero un romitorio con oratorio dedicato a Maria. Nel 1478 i Bardi di Vernio sovvenzionarono la costruzione di una chiesa, che nel 1585 fu affidata ad una confraternita laica, detta Compagnia di Ricorboli.\nLa compagnia fu soppressa da Pietro Leopoldo nel 1788, facendo della chiesetta una parrocchiale, che faceva riferimento alla ormai ampia comunit\u00e0 che viveva fuori Porta San Niccol\u00f2.\nDella chiesa antica oggi resta la \"Madonna\", frammento di tavola a fondo oro che alcuni attribuiscono allo stesso Giotto (con datazione tarda, al 1328-1333) o alla sua bottega (con datazione al 1335 circa). Tale immagine fu oggetto di grande venerazione dopo che venne adorata da Pio VII in sosta durante il suo viaggio di ritorno dalla Francia, il quale concesse l'indulgenza plenaria a chi visitava la chiesetta, coma ricorda anche l'iscrizione latina sull'antico portale, oggi posta a destra della cancellata di accesso. Con riferimento alla visita del pontefice in viaggio, la Madonna venne da allora detta \"del Rifugio\" o, secondo un'altra tradizione, \"delle Rose\".\nVista la crescita della popolazione locale, la chiesa abbisogn\u00f2 di un radicale ingrandimento, che venne messo in opera alle spalle dell'antica chiesetta, secondo un progetto dell'architetto Enrico au Capitaine, messo in opera tra il 1906 ed il 1926, anno in cui avvenne la consacrazione alla presenza del vescovo di origine fiorentina Agostino Zampini.\nLa chiesetta originaria, posta tra l'attuale ingresso e la cancellata d'ingresso, fu demolita nel 1930 per semplificare l'accesso. Un anno dopo veniva per\u00f2 inaugurato il tabernacolo a sinistra della facciata, che ingloba quello che era l'altare maggiore dell'edificio. Anche il campanile, a pianta quadrata, \u00e8 antico.\nDescrizione.\nLa semplice facciata \u00e8 a pietra a vista, con portale centrale e oculo. L'interno, a navata unica con due cappelle per lato, mostra un chiaro omaggio all'architettura brunelleschiana, col ricorso alla pietra serena e agli intonaci bianchi. In cima ai pilastri corre un fregio continuo, con angeli alternati al monogramma di Cristo. Le finestre hanno vetrate della vetreria Polloni, con l\"Incoronazione della Vergine\" (facciata), la \"Trinit\u00e0\" (abside), \"Angeli, Santi ed Evangelisti\" (ai lati).\nIn seguito alla riforma liturgica del concilio Vaticano II, anche per riparare ai danni dell'alluvione del 1966, furono apportate alcune modifiche all'assetto della chiesa. All'altare venne inoltre collocata un'opera simbolica con figure geometriche todeggianti e scomposte, a simbolo delle comunit\u00e0 dei fedeli che si ricompongono attorno al sacramento eucaristico. In quell'occasione venne spostato in sagrestia il grande \"Crocifisso\" in gesso verniciato di Giuseppe Gronchi (1929).\nAll'interno, entro una cappella ricavata dallo spazio del confessionale sinistro, si conserva una pittura su tavola attribuita a Giotto e bottega raffigurante la Vergine con in braccio Ges\u00f9 bambino, detto \"Madonna del Rifugio\" (1335 circa). Il dipinto, custodito nell'antica chiesa, godeva di grande venerazione e nel 1805 le rese omaggio anche il papa Pio VII di ritorno dalla Francia, concedendo a quanti avessero visitato la Madonna del Rifugio l'indulgenza plenaria.\nSugli altari laterali alcune opere degli anni Venti-Trenta: da destra, in senso orario, \"Sant'Antonio da Padova\" di Alfonso Testi, la cappella dei Caduti con tela di Giuseppe Fraschetti (1927), un ciborio di Romano Lucacchini, la tela di \"Pio VII che venera la Madonna del Rifugio alla presenza del parroco Angelo Giorgi e di un chierichetto sullo sfondo del panorama di Firenze\" di Baccio Maria Bacci (1928), e il \"San Giuseppe con Ges\u00f9 Bambino\" di Gaetano Ciampalini (1937), posta sopra il fonte battesimale col \"Battista\" bronzeo di Giovanni Battista Naldini."}
{"id": "1697329", "revid": "1305772", "url": "https://it.wikipedia.org/wiki?curid=1697329", "title": "Centro internazionale di studi di architettura Andrea Palladio", "text": "Il Centro internazionale di studi di architettura Andrea Palladio (CISA) \u00e8 un istituto di ricerca dedicato alla storia dell'architettura. Fondato nel 1958, ha sede a Vicenza nel palazzo Barbaran da Porto (Contra' Porti 11), che comprende il Palladio Museum.\nVenne fondato con l'obiettivo di creare un centro di ricerca sulla storia dell'architettura dove la comunit\u00e0 internazionale degli studiosi potesse riunirsi e lavorare insieme. Nei decenni successivi, con l'ingresso di studiosi come James Ackerman, Arnaldo Bruschi o Manfredo Tafuri, dall'ambito palladiano si ampli\u00f2 lo studio all'intero Rinascimento, e progressivamente alla storia dell'architettura di ogni tempo. Dalla fondazione al 1991 Renato Cevese ne fu il direttore.\nDal 1958 ad oggi, 6360 giovani architetti e storici dell'architettura sono giunti a Vicenza da 47 nazioni a frequentare i 129 fra corsi e seminari del Centro. I progetti di ricerca hanno portato alla pubblicazione di 178 volumi dal 1960 al 2012 e alla realizzazione di 98 mostre dal 1960 in 53 citt\u00e0 ospitanti per un totale di 26 nazioni.\nIl Centro palladiano promuove ricerche, realizza mostre, pubblica libri, organizza corsi e seminari sull'architettura moderna come antica.\nLa sua attivit\u00e0 \u00e8 indirizzata da un consiglio scientifico che riunisce i maggiori esperti europei e nordamericani. Vengono realizzati corsi, seminari, pubblicazioni e mostre dedicati non solo ad Andrea Palladio, ma alla storia dell'architettura dall'antichit\u00e0 al Novecento. Nella sua sede di palazzo Barbaran da Porto, uno dei pi\u00f9 bei palazzi palladiani, sono a disposizione del pubblico una biblioteca, una fototeca e un archivio specializzati.\nIl palazzo \u00e8 inoltre sede del \"Palladio Museum\" (allestito nel 2012). Dal 1997 il Centro organizza importanti mostre, risultato dei propri progetti di ricerca, alle quali hanno contribuito con il prestito di importanti opere d'arte i pi\u00f9 prestigiosi musei europei."}
{"id": "1697332", "revid": "287204", "url": "https://it.wikipedia.org/wiki?curid=1697332", "title": "Viale della Libert\u00e0 (Palermo)", "text": "Viale della Libert\u00e0 \u00e8 uno dei principali assi viari di Palermo.\nPosizione.\nLa strada \u00e8 una naturale prosecuzione della via Ruggero Settimo, che a sua volta \u00e8 la prosecuzione della seicentesca via Maqueda. Si trova nella zona centro settentrionale della citt\u00e0.\nStoria.\nLo sviluppo del viale della Libert\u00e0 inizia nel settecento, anche se in realt\u00e0 da principio la nobilt\u00e0 palermitana era molto restia ad allontanarsi dal centro \"intra moenia\", la zona era considerata aperta campagna destinata ad agrumeto. La prima vera spinta verso Nord per lo sviluppo della strada avvenne alla fine dell'Ottocento grazie all'Esposizione Nazionale la cui sede provvisoria venne posta proprio all'inizio del viale. Al termine della mostra la struttura espositiva venne abbattuta e la zona inizi\u00f2 ad essere lottizzata con villette realizzate dai migliori architetti dell'epoca. Tra queste le ville Genuardi, Raineri, Salandra e Scandurra di Giovan Battista e Francesco Paolo Palazzotto, e la villa Deliella di Ernesto Basile, tutte distrutte e, ancora esistenti, una palazzina abitata dai Florio, la palazzina Alliata Cardillo, la palazzina Fatta della Fratta, e altre. Attualmente \u00e8 una delle vie cittadine pi\u00f9 prestigiose. Sull'asse insiste la villa Zito, sede della pinacoteca della Fondazione Sicilia.\nStruttura.\nAttualmente la strada \u00e8 visivamente distinta in due tronconi, il primo, pi\u00f9 antico \u00e8 quello pi\u00f9 vicino al centro storico, \u00e8 caratterizzato da una tripla corsia, una centrale destinata al solo transito dei veicoli, e due laterali, pi\u00f9 piccole, separate dalla corsia centrale da ampi marciapiedi, questa zona inizia dove termina la Via Ruggero Settimo e termina a Piazza Croci e venne definita da Richard Wagner gli Champs-\u00c9lys\u00e9es di Sicilia. Il secondo troncone inizia all'altezza del Giardino Inglese, le carreggiate laterali vengono occupate dal giardino e successivamente dagli edifici. Questo \u00e8 il tratto pi\u00f9 moderno e molto pi\u00f9 lungo rispetto al tratto iniziale."}
{"id": "1697333", "revid": "6340", "url": "https://it.wikipedia.org/wiki?curid=1697333", "title": "Abarai Renji", "text": ""}
{"id": "1697336", "revid": "1573940", "url": "https://it.wikipedia.org/wiki?curid=1697336", "title": "Paraphrynovelia", "text": "Paraphrynovelia , \u00e8 un genere di insetti acquaioli appartenente all'ordine dei Rincoti Eterotteri (Gerromorpha). Comprende due sole specie ed \u00e8 l'unico genere rappresentante la famiglia Paraphrynoveliidae.\nHanno dimensioni dimensioni, molto piccole, con corpo lungo circa 2 mm, e vivono in prossimit\u00e0 di specchi d'acqua.\nSistematica.\nCome per altri Gerromorfi, l'inquadramento sistematico di questi insetti, tradizionalmente compresi nell'unica superfamiglia dei Gerroidea, \u00e8 stato revisionato su una base filogenetica da ANDERSEN (1982). La famiglia Paraphrynoveliidae, definita e descritta da ANDERSEN nel 1978, sarebbe compresa, con la famiglia dei Macroveliidae e quella pi\u00f9 numerosa degli Hydrometridae, nella superfamiglia degli Hydrometroidea. Altre fonti inquadrerebbero invece i Paraphrynoveliidae nella superfamiglia Hebroidea, insieme agli Hebridae e ai Macroveliidae.\nIl genere e la famiglia comprendono appena due specie, presenti entrambe in Sudafrica:"}
{"id": "1697339", "revid": "2074", "url": "https://it.wikipedia.org/wiki?curid=1697339", "title": "Chiesa delle Suore di San Giuseppe Benedetto Cottolengo", "text": ""}
{"id": "1697344", "revid": "62221", "url": "https://it.wikipedia.org/wiki?curid=1697344", "title": "Paraphrynoveliidae", "text": ""}
{"id": "1697347", "revid": "237256", "url": "https://it.wikipedia.org/wiki?curid=1697347", "title": "Novohrad-Volynskyi", "text": ""}
{"id": "1697350", "revid": "372624", "url": "https://it.wikipedia.org/wiki?curid=1697350", "title": "Carsiana", "text": ""}
{"id": "1697352", "revid": "104485", "url": "https://it.wikipedia.org/wiki?curid=1697352", "title": "Bilancia idrostatica", "text": "La bilancia idrostatica \u00e8 un tipo di bilancia che serve per misurare la densit\u00e0 di un corpo, immergendolo in una soluzione a densit\u00e0 nota. \nSfrutta la relazione tra la spinta dell'acqua e le densit\u00e0 in gioco, secondo il principio di Archimede. \nConoscendo la densit\u00e0 del corpo immerso e viceversa \u00e8 possibile misurare la densit\u00e0 della soluzione.\nSe ne trova una prima descrizione nell'opera \"La Bilancetta\" di Galileo Galilei del 1586."}
{"id": "1697355", "revid": "1543377", "url": "https://it.wikipedia.org/wiki?curid=1697355", "title": "Ponte sul fiume Cecina", "text": "Il Ponte sul fiume Cecina, nel comune di Pomarance (Pisa), \u00e8 stata una delle prime opere in cemento armato realizzate dall'ingegnere Pier Luigi Nervi. \nStoria.\nNella zona, il ponte \u00e8 sempre stato conosciuto con il nome di \"Ponte di Ferro\", pur essendo in cemento armato. Il manufatto aveva preso infatti il posto di un ponte sospeso, realizzato tra il 1834 e il 1835 dall'ingegnere Alessandro Manetti, su commissione di Francesco De Larderel, proprietario delle vicine industrie boracifere di Larderello. Questo primo ponte, costituito da un'unica campata metallica di 50 metri sospesa mediante piloni, funi e catene, venne reso inutilizzabile dal crollo provocato dalla piena del 1847 e ricostruito solo nel 1855. Un modellino di questo ponte esiste ancora presso il Museo della Geotermia di Larderello.\nLa soluzione progettuale viene scelta in una rosa di tre ipotesi formulate alla fine degli anni Dieci dall'ingegnere Attilio Muggia, professore a Bologna e socio della Societ\u00e0 Anonima per Costruzioni Cementizie (SACC). Nervi, allievo di Muggia e suo dipendente dal 1913, segu\u00ec il cantiere in modo autonomo e probabilmente ebbe un ruolo di rilievo anche nella progettazione; ruolo che non gli venne riconosciuto da Muggia, portando alle sue dimissioni nel maggio 1923, per fondare la propria impresa. \nI lavori del ponte iniziarono il 1\u00ba agosto del 1920 e furono terminati il 27 maggio del 1922. Il ponte, a tre campate, era realizzato in cemento armato ed aveva una lunghezza di 94 metri. Ogni campata aveva una luce netta di 25,66 metri ed il piano stradale era largo 5,50 metri. Il sistema costruttivo del ponte era ad arco-tirante (bowstring), costituito da archi superiori e travi di bordo di sezione 40x50 cm. L'impalcato poggiava sulle seconde ed era appeso alle prime mediante aste verticali e diagonali di sezione 30x30 cm. Gli archi erano controventati in sommit\u00e0 mediante travetti incrociati di sezione 30x30 cm.\nIl ponte fu danneggiato durante la Seconda Guerra Mondiale dai bombardamenti alleati del giugno 1944, che causarono la distruzione della campata centrale, poi riedificata tra il 1948 e il 1950.\nIl ponte fu dismesso nel 1971 a causa del cedimento della spalla sinistra; al suo fianco venne realizzato nel 1973 un ponte a campata unica, a tutt'oggi esistente. Il \"ponte di ferro\" venne infine demolito il 18 aprile 2001 mediante esplosivo. \nLa demolizione dell'opera diede adito a polemiche, sia per la valenza storica legata all'identit\u00e0 del progettista, sia per l'affezione al manufatto della comunit\u00e0 di Pomarance, testimoniata in seguito in un opuscolo commemorativo; critici della scelta della Soprintendenza furono in particolare Vittorio Sgarbi e Simonetta Bartolini."}
{"id": "1697356", "revid": "36426", "url": "https://it.wikipedia.org/wiki?curid=1697356", "title": "Chiesa di San Zanobi e dei Santi Fiorentini", "text": "La chiesa di San Zanobi e dei Santi Fiorentini \u00e8 un luogo di culto cattolico che si trova in via Cento Stelle, zona Campo di Marte a Firenze.\nStoria e descrizione.\nLa moderna chiesa, la cui costruzione si rese necessaria nel dopoguerra ai piedi delle colline del Salviatino, fu progettata dall'architetto Ferdinando Rossi nel 1961 e consacrata nel 1964. Dedicata all'arcivescovo Elia Dalla Costa (morto nel 1961), presenta una struttura semplice con la facciata preceduta da un loggiato.\nL'interno spazioso ad aula rettangolare \u00e8 reso luminoso da due vetrate istoriate laterali che rappresentano dodici \"Santi Fiorentini\" (1973). Vi \u00e8 conservata una \"Madonna del rosario con santi\", opera di un anonimo maestro del '500, proveniente da un'antica chiesa di Scarperia, un \"Sacro Cuore\" della pittrice Bruna Bigazzi (1968) e una serie di formelle raffiguranti la \"Via Crucis\" dello scultore Leandro Ambregi (1974)."}
{"id": "1697362", "revid": "237256", "url": "https://it.wikipedia.org/wiki?curid=1697362", "title": "Owr\u00f3cz", "text": ""}
{"id": "1697366", "revid": "2130303", "url": "https://it.wikipedia.org/wiki?curid=1697366", "title": "Chiesa della Beata Maria Vergine Madre della Divina Provvidenza", "text": "La chiesa della Beata Maria Vergine Madre della Divina Provvidenza \u00e8 un luogo di culto cattolico che si trova in via Dino Compagni a Firenze.\nStoria.\nI Padri Barnabiti acquistarono nel 1867 una villa alle pendici di Fiesole, che trasformarono in collegio prendendo il nome di Collegio \"La Querce\" in memoria della apparizione e miracolo della Madonna della Querce a Le Cure avvenuto nel 1520. Nel 1940 aprirono presso il loro istituto una cappella per la popolazione della zona. Costituita la parrocchia, nel 1947 iniziarono i lavori per la nuova chiesa, disegnata dall'architetto Aurelio Cetica, che venne consacrata nel 1959.\nArchitettura.\nLa facciata lineare presenta tredici nicchie che accolgono le statue di \"Cristo\" e degli \"Apostoli\". All'interno, ad unica ed ampia navata illuminata da grandi vetrate, si trova la cappella della Madonna della Provvidenza con una \"Madonna col Bambino\" di Benedetto Fraccalvieri, copia di un dipinto del '500. Il \"Crocifisso\" ligneo e le stazioni della \"Via Crucis\" sono di Mario Silipigni. Lungo la parete di sinistra della navata, vi \u00e8 l'organo a canne, costruito da Ponziano Bevilacqua tra il 1981 e il 1983, con 50 registri su tre manuali e pedale."}
{"id": "1697375", "revid": "1573940", "url": "https://it.wikipedia.org/wiki?curid=1697375", "title": "Oratorio della Vannella", "text": "L'oratorio della Vannella \u00e8 un luogo di culto cattolico che si trova in via Desiderio da Settignano, a Settignano, frazione collinare di Firenze.\nStoria e descrizione.\nL'oratorio fu costruito ed affrescato fra il 1719 e il 1721 (datazione documentata all'altar maggiore e nella volta) a ricordo dell'apparizione della Madonna ad una fanciulla di nome Vanna, chiamata comunemente Vannella. Essendo in origine un tabernacolo, all'interno si trova un affresco, piuttosto danneggiato, da alcuni ritenuto opera giovanile di Sandro Botticelli, raffigurante la \"Madonna in trono col Bambino\".\nL'immagine della Vergine \u00e8 venerata come miracolosa protettrice degli scalpellini e scultori settignanesi; la sinopia \u00e8 esposta nella controfacciata. Dal 1754 vi ha sede la congregazione 'del Trentesimo', sorta a difesa dell'oratorio. Vi si trova anche una raccolta di piccoli dipinti ex voto del Settecento e Ottocento."}
{"id": "1697381", "revid": "1372005", "url": "https://it.wikipedia.org/wiki?curid=1697381", "title": "Ottone di Northeim", "text": "Biografia.\nOrigini.\nOttone, che apparteneva all'influente famiglia dei conti di Northeim, nacque attorno al 1020 da Bernardo di Northeim (\u2020 1040) e dalla di lui moglie Eilika. La ricca e influente dinastia comitale sassone dei Northeim viene nominata per la prima volta nel attorno al 950 e la sua discendenza non \u00e8 sempre facilmente determinabile: forse erano imparentati con la famiglia Immedingi, discendenti dal leggendario Vitichindo anche se, secondo l'arcivescovo di Magdeburgo Eric di Brandeburgo i Northeim discendevano da Sigfrido di Lussemburgo che sarebbe il bisnonno di Ottone. La famiglia di Ottone deteneva grandi propriet\u00e0 nel ducato di Sassonia nell'area del corso superiore del Leine e del Werra e anche sul Weser e sui suoi tributari il Diemel e il Nethe e anche lungo il corso inferiore dell'Elba. La famiglia di Ottone ag\u00ec anche come \"Vogt\" per l'abbazia di Corvey, di Gandersheim, di Helmarshausen, Bursfelde e Amelungsborn.\nL'ascesa al potere.\nNel 1049 ricevette il titolo di conte di Northeim, divenendo uno dei nobili pi\u00f9 importanti della Sassonia insieme a Bernardo II di Sassonia, della casata dei Billunghi e ai conti di Stade (Odoniani).\nNel 1061 ricevette il ducato della Baviera da Agnese di Poitou, vedova dell'imperatore Enrico III, perch\u00e9 egli la appoggiasse durante la reggenza del figlio minorenne. Quando poi Agnese affid\u00f2 il potere al proprio consigliere Enrico d'Asburgo (\u2020 3 settembre 1063) Ottone fu fra coloro che nell'aprile del 1062, al comando di Annone II, arcivescovo di Colonia, rapirono il di lei figlio Enrico IV per prendere la reggenza nel colpo di stato di Kaiserswerth.\nOttone ebbe una parte preminente nel governo durante la minore et\u00e0 di Enrico IV. \nNel 1063 una spedizione di successo in Ungheria per restaurare Salomone d'Ungheria, che era fidanzato con la sorella di Enrico Giuditta Maria di Baviera e l'anno dopo and\u00f2 in Italia per sistemare uno scisma avvenuto a seguito dell'elezione dell'antipapa Onorio II. Sua cura fu anche quella di assicurarsi dell'allontanamento dalla corte di Adalberto di Brema ritenuto troppo potente, infine nel 1069 prese parte a due spedizioni contro i Venedi.\nIl ribelle.\nFino a quel momento Ottone era stato in ottimi rapporti con Enrico, ma egli dimostr\u00f2 scarsa cura dei possedimenti bavaresi, mentre aveva fatto grosse aggiunte a quelli sassoni alle pendici meridionali dell'Harz cosa che lo port\u00f2 a scontrarsi con Enrico che voleva consolidare i propri possedimenti in quella regione.\nNel 1070 Egeno I di Konradsburg (\u2020 dopo il 1073) lo accus\u00f2 di aver partecipato ad una congiura ai danni dell'imperatore. Per tale ragione fu costretto ad accettare di battersi in duello con il suo accusatore. Ottone chiese di avere un salvacondotto per e dal luogo del duello; non avendolo ottenuto rifiut\u00f2 di battersi. A seguito del suo rifiuto venne privato della Baviera e i possedimenti sassoni vennero depredati. Dai territori bavaresi non ottenne nessun tipo di supporto, mentre invece ottenne supporto dalla Sassonia, pot\u00e9 quindi opporsi alle depredazioni di Enrico fino a che nel 1071 si sottomise all'imperatore e cos\u00ec l'anno successivo riottenne i propri possedimenti personali, ma non il titolo ducale bavarese che gli era stato garantito dall'ex genero Guelfo IV d'Este che aveva divorziato da sua figlia Ethelinde di Northeim (1050 fino al 1060-dopo il 1075).\nSecondo Bruno il Sassone la rivolta dei Sassoni proruppe nell'estate del 1073. Ottone fece un discorso all'assemblea dei nobili tenutasi a L\u00fcttchendorf per poi prendere il comando dei ribelli, il trattato di Gerstungen del 2 febbraio 1074 gli ridiede il ducato di Baviera, ma i nobili locali vi si opposero fermamente tanto che a governarlo rimase Guelfo IV. Nel 1075 a seguito dell'abbattimento del castello di Harzburg vi fu una seconda rivolta, il 9 giugno il suo esercito fu sconfitto alla battaglia di Langensalza e fu ancora perdonato da Enrico che lo fece amministratore del ducato sassone.\nLa seconda ribellione.\nQuando, durante la lotta per le investiture, lo scontro culmin\u00f2 con la scomunica di Enrico da parte di papa Gregorio VII nel 1076 Ottone prov\u00f2 a fare da intermediario fra il re ed i nobili convenuti a Trebur. Fallito ogni dialogo egli si un\u00ec di nuovo ai ribelli, ma questa volta non fu il leader della Grande rivolta dei Sassoni, una volta che si fu assicurato il ducato di Baviera Ottone accett\u00f2 Rodolfo di Svevia come anti-re. Ottone si scontr\u00f2 ancora con Enrico sul campo battendolo alla battaglia di Mellrichstadt, a quella di Flarchheim del 27 gennaio 1080 e dell'Elster il 14 ottobre dello stesso anno. Ottone rimase in armi contro Enrico fino alla morte avvenuta l'11 gennaio 1083, venne sepolto a Northeim e i suoi possedimenti andarono a Lotario II di Supplimburgo che aveva sposato sua nipote Richenza di Northeim. Alla morte di lei le propriet\u00e0 andarono alla figlia Gertrude di Supplimburgo e a suo marito Enrico X di Baviera.\nMatrimonio e figli.\nOttone spos\u00f2 nel 1050 Richenza di Svevia, la cui ascendenza \u00e8 oggetto di disputa storiografica. Essi ebbero sette figli:"}
{"id": "1697383", "revid": "1013865", "url": "https://it.wikipedia.org/wiki?curid=1697383", "title": "Regione di Samarcanda", "text": "La regione di Samarcanda (in usbeco: Samarqand viloyati) \u00e8 una regione (\"viloyat\") dell'Uzbekistan, situata nella parte centrale del paese nella valle di Zarafshan e confina per un breve tratto con il Tagikistan.\nSuddivisione amministrativa.\nLa regione \u00e8 suddivisa in 14 distretti (\"tuman\"):"}
{"id": "1697385", "revid": "1305772", "url": "https://it.wikipedia.org/wiki?curid=1697385", "title": "Bigger, Better, Faster, More!", "text": "Bigger, Better, Faster, More! \u00e8 l'unico album in studio del gruppo musicale statunitense 4 Non Blondes, pubblicato il 13 ottobre 1992 dalla Interscope Records."}
{"id": "1697391", "revid": "1573940", "url": "https://it.wikipedia.org/wiki?curid=1697391", "title": "Chiesa di Sant'Antonio da Padova al Romito", "text": "La chiesa di Sant'Antonio da Padova al Romito \u00e8 un luogo di culto cattolico che si trova in via Filippo Corridoni a Firenze.\nFu costruita nel 1937 su disegno dell'architetto Severino Crott per don Giulio Facibeni, quale succursale della chiesa di Santo Stefano in Pane. Nel 1958 fu costituita in parrocchia e vennero eseguite modifiche interne; nel 1982 furono edificati sul retro locali ad uso pastorale.\nLa facciata \u00e8 caratterizzata da un rivestimento in pietra con due lesene laterali, portale d'ingresso e sovrastante finestra. L'interno \u00e8 ad unica navata con abside poligonale, tre arcate cieche a tutto sesto cui corrispondono frontalmente tre cappelle. In una cappella laterale Carmelo Puzzolo, allievo di Annigoni, ha affrescato \"Ges\u00f9 si fa conoscere allo spezzare del pane\" (1983). Le formelle in terracotta della \"Via Crucis\" sono degli anni '60."}
{"id": "1697393", "revid": "827882", "url": "https://it.wikipedia.org/wiki?curid=1697393", "title": "Ys (Joanna Newsom)", "text": "Ys \u00e8 il secondo album di Joanna Newsom, pubblicato nel 2006 dall'etichetta Drag City.\nIl disco.\nIn questo disco Joanna Newsom evolve del tutto il suo stile rispetto al precedente \"The Milk-Eyed Mender\" e si rivela come un'artista matura e capace di rischiare con un progetto molto ambizioso. Utilizza brani e liriche molto lunghe che sviluppano racconti visionari e ricchi di simboli e di immagini enigmatiche.\nIl titolo dell'album, \"Ys\", si riferisce ad una leggenda celtica e la copertina presenta un dipinto che ritrae la giovane arpista come una dama rinascimentale immersa in un ambiente che contiene i simboli che si ritrovano nei testi.\nLa voce della Newsom appare pi\u00f9 misurata, meno stridula e meno vivace ma pi\u00f9 matura ed emozionante. Importantissima \u00e8 l'orchestrazione arrangiata e diretta da Van Dyke Parks che accompagna con grazia il binomio simbiotico della voce e dell'arpa della Newsom.\nI brani.\nLa prima canzone, \"Emily\", \u00e8 dedicata alla sorella astrofisica. \u00c8 un lungo racconto musicale intriso di poesia e dalle sonorit\u00e0 decisamente folk, un folk tenero, melodioso ed austero ad un tempo.\nLa seconda traccia, \"Monkey and the Bear\", racconta come una favola il difficile rapporto tra i sessi. L'uomo \u00e8 rappresentato da una scimmia e la donna da un'orsa.\nLa terza, \"Sawdust &amp; Diamonds\", si differenzia dalle altre perch\u00e9 qui la Newsom si esibisce senza l'apporto dell'orchestra, utilizzando l'arpa come accompagnamento circolare e dimostrando notevoli doti interpretative con un canto pi\u00f9 dolce e caldo.\nLa quarta, \"Only Skin\", \u00e8 il brano pi\u00f9 amato della Newsom. Dura pi\u00f9 di 16 minuti e vive di un continuo variare di ritmi sorretti dalla linea melodica principale. Il tutto sfocia in un frenetico duetto finale con Bill Callahan, in cui la cantante esibisce un canto fatto di strappi e di acuti.\nL'ultima, \"Cosmia\", \u00e8 quella che pi\u00f9 si avvicina nella struttura ad una normale canzone, pur presentando anch'essa delle notevoli acrobazie vocali. Nel finale la concitata iterazione del ritornello \"I miss your heart\" \u00e8 uno dei migliori esempi di quel tipo di canto \"da posseduta\" che contraddistingue la cantante."}
{"id": "1697394", "revid": "1745361", "url": "https://it.wikipedia.org/wiki?curid=1697394", "title": "Regione di Surxondaryo", "text": "La regione di Surxondaryo, Surkhondaryo o Surkhandarya (in usbeco \"Surxondaryo viloyati\"; in russo \u0421\u0443\u0440\u0445\u0430\u043d\u0434\u0430\u0440\u044c\u0438\u043d\u0441\u043a\u0430\u044f \u043e\u0431\u043b\u0430\u0441\u0442\u044c, \"Surkhand'inskaja oblast\") \u00e8 una regione (\"viloyat\") dell'Uzbekistan, situata nella parte meridionale del paese, ai confini con il Tagikistan, il Turkmenistan e l'Afghanistan. Prende il nome dall'omonimo fiume, che scorre nella regione.\nSuddivisione amministrativa.\nLa regione \u00e8 suddivisa in 14 distretti (\"tuman\"):"}
{"id": "1697398", "revid": "36426", "url": "https://it.wikipedia.org/wiki?curid=1697398", "title": "Cappella di Santa Brigida al Paradiso degli Alberti", "text": ""}
{"id": "1697401", "revid": "1573940", "url": "https://it.wikipedia.org/wiki?curid=1697401", "title": "Chiesa di San Paolo a Soffiano", "text": "La chiesa di San Paolo a Soffiano \u00e8 un luogo di culto cattolico che si trova in via Francesco Pesellino, nel quartiere di Soffiano a Firenze.\nStoria e descrizione.\nLa prima pietra della chiesa di San Paolo a Soffiano venne posata il 29 giugno 1961, la cui costruzione si era resa necessaria dato il notevole aumento di abitanti in zona che aveva reso scomoda la vecchia chiesa parrocchiale di Santa Maria a Soffiano che, trovandosi sulla cima di un poggiolo, non era facilmente raggiungibile.\nIl progetto del nuovo luogo di culto nella zona pianeggiante venne redatto dall'architetto Primo Saccardi ed i lavori ebbero inizio nel 1961.\nPer ricordare la venuta in Italia di San Paolo, la chiesa fu dedicata all'Apostolo seguace e compagno di San Pietro.\nL'edificio \u00e8 in cemento armato a forma ottagonale con cupola e portico antistante l'entrata.\nLo scultore Angelo Biancini ha eseguito in cemento le \"Storie di San Paolo\" sotto il porticato, ed in ceramica il policromo \"Cenacolo\" sul retro dell'altar maggiore, il fonte battesimale e le acquasantiere."}
{"id": "1697402", "revid": "2130303", "url": "https://it.wikipedia.org/wiki?curid=1697402", "title": "Santuario di Nostra Signora della Guardia (Sanremo)", "text": "Il santuario di Nostra Signora della Guardia \u00e8 un santuario mariano del comune ligure di Sanremo, nella Riviera dei Fiori, in provincia di Imperia. Il santuario \u00e8 situato nella frazione di Poggio e fa parte della diocesi di Ventimiglia-San Remo. La principale festivit\u00e0 si celebra la seconda domenica di settembre.\nStoria.\nLa nascita del santuario \u00e8 legata, cos\u00ec come afferma il racconto popolare, ad un'apparizione mariana avvenuta nel 1667 presso Capo Verde. La tradizione racconta che la Vergine Maria apparve al locale contadino Giovanni Peri del borgo di Poggio, oggi frazione di Sanremo, intento nel suo lavoro agricolo in un podere coltivato a ulivi e limoni.\nLa Madonna chiese al contadino l'erezione di una cappella sul luogo dell'apparizione e, dopo una prima incertezza dello stesso Giovanni Peri, assolta a seguito di una seconda visione della Vergine, gi\u00e0 nel 1667 si avviano le prime donazioni e offerte per l'edificazione del tempio religioso; secondo il racconto lo stesso contadino don\u00f2 in offerta ogni suo possedimento, casa e podere.\nStruttura.\nI lavori per la costruzione del santuario terminarono nel 1671 e gi\u00e0 l'11 ottobre avvenne la solenne consacrazione. Secondo alcuni riferimenti storici l'appellativo a Nostra Signora della Guardia \u00e8 legato alla presenza di un'antica torre di guardia sul luogo dove poi sorse il santuario, cos\u00ec come accadde per il santuario omonimo genovese di Ceranesi e savonese di Alassio.\nL'esterno si presenta sul davanti con un portico ad archi, mentre l'interno \u00e8 ad unica navata. Tra le opere conservate vi \u00e8 una statua in marmo raffigurante la Madonna in atto di porgere il Bambin Ges\u00f9, sopra l'altare maggiore; l'opera scultorea \u00e8 databile al XVIII secolo.\nNella sacrestia sono conservati numerosi ex voto, tra cui un modellino navale databile al 1885, donati soprattutto dai marinai e naviganti per la protezione in mare; la Madonna della Guardia viene infatti qui denominata \"Stella Maris\" e un tempo invocata contro le tempeste o gli assalti dei pirati saraceni."}
{"id": "1697404", "revid": "628767", "url": "https://it.wikipedia.org/wiki?curid=1697404", "title": "Regione di Tashkent", "text": "La regione di Tashkent (in usbeco: Toshkent viloyati) \u00e8 una regione (\"viloyat\") dell'Uzbekistan, situata nel nord est del paese, tra il fiume Syr-Darya e la catena del Tien Shan, confina con il Tagikistan e il Kirghizistan.\nIl capoluogo Tashkent, che \u00e8 anche la capitale del paese, \u00e8 un'enclave all'interno della provincia ma non ne fa parte in quanto citt\u00e0 a statuto autonomo speciale.\nSuddivisione amministrativa.\nLa regione \u00e8 suddivisa in 15 distretti (\"tuman\"), vi sono inoltre alcune citt\u00e0 extradistrettuali (non comprese in alcun distretto) Angren, Bekobod, Chirchiq, Ohangaron, Olmaliq, Yangiobod e Yangiyo\u02bbl:"}
{"id": "1697411", "revid": "1086846", "url": "https://it.wikipedia.org/wiki?curid=1697411", "title": "Atalanta Bergamasca Calcio 1965-1966", "text": "Questa voce raccoglie i dati riguardanti lAtalanta Bergamasca Calcio nelle competizioni ufficiali della stagione 1965-1966.\nStagione.\nNella stagione 1965-1966 l'Atalanta disputa il campionato di Serie A: con 29 punti in classifica, si piazza al dodicesimo posto. Il campionato non parte bene, e a rimetterci \u00e8 l'allenatore Ettore Puricelli, a cui subentra dopo otto giornate Stefano Angeleri il quale porta la squadra alla salvezza. L'annata \u00e8 contraddistinta dall'esordio del giovane Giuseppe Savoldi in prima squadra e dagli otto gol di Enrico Nova, bomber di stagione della squadra.\nIn Coppa Italia il cammino si interrompe al terzo turno, a causa della sconfitta casalinga contro la , dopo che nei due turni precedenti i nerazzurri avevano eliminato e con altrettante vittorie esterne.\nI bergamaschi partecipano anche alla Coppa Piano Karl Rappan, venendo eliminati nel girone eliminatorio, a causa della doppia sconfitta contro il di Amsterdam, della vittoria casalinga, contrapposta alla sconfitta esterna, contro gli svizzeri del , e dell'ininfluente doppia vittoria contro i francesi dello .\nOrganigramma societario.\nArea direttiva\nArea tecnica"}
{"id": "1697412", "revid": "1745361", "url": "https://it.wikipedia.org/wiki?curid=1697412", "title": "Regione di Khorezm", "text": "La regione di Khorezm (in usbeco: Xorazm viloyati) \u00e8 una regione (\"viloyat\") dell'Uzbekistan, situata nel nord ovest del paese, ai confini con il Turkmenistan. Prende il nome dall'antica regione storica della Corasmia.\nSuddivisione amministrativa.\nLa regione \u00e8 suddivisa in 10 distretti."}
{"id": "1697413", "revid": "122122744", "url": "https://it.wikipedia.org/wiki?curid=1697413", "title": "Associazione Sportiva Ambrosiana-Inter", "text": ""}
{"id": "1697415", "revid": "110157", "url": "https://it.wikipedia.org/wiki?curid=1697415", "title": "Chiesa di Santa Maria del Fiore a Lapo", "text": "La chiesa di Santa Maria del Fiore a Lapo \u00e8 un luogo di culto cattolico che si trova in via Faentina a Firenze.\nStoria e descrizione.\nFu fatta costruire negli anni 1348-1355 dal sarto Lapo di Guglielmo Pellini per le monache Romite di Sant'Agostino di Fiesole, su progetto dell'architetto Benci di Cione Dami. La chiesa, che ha sub\u00ecto diverse modifiche all'interno, \u00e8 ora intitolata a Santa Maria del Fiore a Lapo, a ricordo del suo benefattore fiesolano.\nLa facciata con portale e tettoia conserva l'aspetto dell'edificio originale. L'interno \u00e8 stato rimaneggiato aprendo un'arcata di comunicazione col coro delle Monache Benedettine Nella volta, l'affresco di un pittore prossimo a Vincenzo Meucci con la \"Gloria di sant'Agostino\", mentre nel coro \u00e8 una \"Madonna e santi\" di Giuseppe Martellini (1848) e sull'altare di sinistra una \"Madonna del Rosario\", di Onorio Marinari. Inoltre, monumento della Gherardesca di Aristodemo Costoli."}
{"id": "1697417", "revid": "1782831", "url": "https://it.wikipedia.org/wiki?curid=1697417", "title": "Pavlovsk", "text": "Pavlovsk, , \u00e8 un toponimo russo che indica:"}
{"id": "1697418", "revid": "370187", "url": "https://it.wikipedia.org/wiki?curid=1697418", "title": "Associazione Calcio Napoli 1958-1959", "text": "Questa voce raccoglie le informazioni riguardanti lAssociazione Calcio Napoli nelle competizioni ufficiali della stagione 1958-1959.\nStagione.\nNella Stagione 1958-1959 il Napoli ha disputato il campionato di Serie A, con 34 punti ha ottenuto la settima piazza, il titolo di campione d'Italia \u00e8 andato al Milan con 52 punti, al secondo posto la Fiorentina con 49 punti. Sono retrocesse in Serie B la Triestina ed il Torino con 23 punti.\nIl Napoli sempre guidato dall'allenatore Amedeo Amadei si \u00e8 rinforzato con l'arrivo dell'attaccante brasiliano Emanuele Del Vecchio dal Verona, che realizzer\u00e0 un bottino di 13 reti nella sua prima stagione partenopea in campionato e 2 reti all'Inter in Coppa Italia. Il Napoli non \u00e8 riuscito a ripetere la stagione precedente che era stata chiusa al quarto posto, ma deve accontentarsi di finire il campionato al settimo posto. \u00c8 anche incappato in alcune pesanti sconfitte esterne, come il (6-1) subito dal e umiliante l'(8-0) subito dalla che resta la peggior sconfitta mai patita dai partenopei in Serie A. In Coppa Italia \u00e8 entrato al terzo turno battendo il Messina (5-0), per poi trovare disco rosso con l'Inter (3-2)."}
{"id": "1697425", "revid": "36426", "url": "https://it.wikipedia.org/wiki?curid=1697425", "title": "Chiesa di San Bartolomeo al Gignoro", "text": "La chiesa di San Bartolomeo al Gignoro si trova in via De Robertis a Firenze, nella zona di Coverciano.\nStoria e descrizione.\nLa piccola chiesa, costruita in conci di pietra con una porticina sovrastata da una bifora, risale al XIII secolo. Alla chiesa era annesso un monastero di monache benedettine, fondato dalla famiglia Baroncelli; soppresso nel 1370 perch\u00e9 ritenuto troppo isolato e poco sicuro, fu quindi riunito al monastero della \"Regina Coeli\", detto delle Mantellate, in via San Gallo. La chiesa, successivamente, fu eretta in parrocchia e poi usata come oratorio.\nL'antico complesso religioso, restaurato, appartiene oggi alla Chiesa Evangelica Valdese. Si trova vicino alla Casa di Riposo per anziani del Gignoro, che fa parte della CSD-Diaconia Valdese."}
{"id": "1697431", "revid": "287204", "url": "https://it.wikipedia.org/wiki?curid=1697431", "title": "Chiesa di Sant'Anna dei Greci", "text": "La chiesa di Sant'Anna, in origine intitolata a Santa Maria in Porta Cipriana, \u00e8 una chiesa ortodossa di Ancona scomparsa nell'aprile 1944 a causa di un bombardamento aereo durante la seconda guerra mondiale. Fu edificata nel XIII secolo, sulle fondazioni delle antiche mura greche di Ancona, poco prima dell'ampliamento delle nuove mura della citt\u00e0 nel 1221.\nStoria.\nUna prima associazione della chiesa alla comunit\u00e0 greca di Ancona risale al 1380, quando il Legato papale per l'Oriente Paolo Tagaris Paleologo fece dono alla citt\u00e0 di alcune preziose reliquie, incluso il piede destro di Sant'Anna. Le reliquie furono depositate nella chiesa di Santa Maria in Porta Cipriana, ufficialmente concessa dal vescovo al Tagaris. Nel 1392, una chiesa non meglio specificata venne concessa al sacerdote greco Damyanos, probabilmente la stessa Sant'Anna.\nLa chiesa venne ufficialmente concessa alla comunit\u00e0 greca nel 1524, con bolla di papa Clemente VII. La bolla garantiva l'esenzione della chiesa dalla giurisdizione del vescovo di Ancona, e permetteva alla comunit\u00e0 dei fedeli di celebrare secondo il rito greco ortodosso. Nel 1531 venne fondata la confraternita di Sant'Anna, come forma istituzionalizzata della comunit\u00e0 greca e a quell'epoca probabilmente risale la creazione della iconostasi, con la successiva committenza nel 1551 di tre quadri al pittore veneziano Lorenzo Lotto presente allora in citt\u00e0.\nLa chiesa di Sant'Anna era al centro di una viva ed influente comunit\u00e0 greca, composta in massima parte da mercanti e artigiani. \nIl periodo successivo al Concilio di Trento segn\u00f2 una svolta per Sant'Anna. La chiesa era infatti un'istituzione ortodossa, e per di pi\u00f9 al di fuori della giurisdizione vescovile, e il culto greco-ortodosso ivi celebrato non era permissibile agli occhi dei riformatori postridentini. La disputa ebbe fine dopo il 1595, quando la chiesa rientr\u00f2 pienamente sotto la giurisdizione dell'ordinario anconitano. \nNel XVII secolo, a fronte di un'inesorabile decadenza della comunit\u00e0 greca di Ancona, l'ordinario prescrisse alla confraternita - e quindi anche alla chiesa - di accettare anche membri di rito latino. La chiesa rimase cos\u00ec di rito misto, greco uniate e latino, fino al 1797, quando i francesi la concessero alla nuova comunit\u00e0 greca formatasi in seguito alla creazione del porto franco il 14 febbraio 1732. \nLa chiesa fu distrutta da un bombardamento aereo durante la seconda guerra mondiale, nell'aprile 1944.\nLe dimensioni e l'aspetto della chiesa sono testimoniate da una fotografia in bianco e nero scattata pochi anni prima della sua distruzione. Dopo il bombardamento si erano salvati l'abside e il campanile, che, malgrado l'opposizione della commissione diocesana d'arte sacra, furono demoliti il 5 maggio 1948, dopo un'accurata rilevazione dell'abside.\nDescrizione.\nL'interno (18,7 m x 15 m), era suddiviso in tre navate da piccole arcate, di cui la laterale destra risultava pi\u00f9 ampia di 25 cm. rispetto alla sua simmetrica. All'epoca della sua costruzione, e ancor prima dell'erezione dell'iconostasi nel 1531, due pilastri delimitavano la navata dal presbiterio, sopraelevato di 50 cm. \nL'abside sub\u00ec alcune modifiche per adattare l'altare alla liturgia orientale, mentre non subirono mutamenti gli spazi di forma poligonale occupati dalla \"prothesis\" e dal \"diakonikon\".\nLa chiesa ospitava una iconostasi settecentesca attribuita a Francesco Maria Ciaraffoni, con tre tavole in stile iconico bizantino dipinte da Lorenzo Lotto nel 1551, ossia la \"Visitazione di Santa Elisabetta\", \"Santa Veronica\" e \"L'Angelo che regge la testa di San Giovanni Battista\", opere scomparse (ma non distrutte) a seguito del bombardamento aereo della chiesa.\nI resti dopo la distruzione durante la seconda guerra mondiale.\nLe campane originarie del XIV secolo, rimosse dai vigili del fuoco dopo il bombardamento, furono ricoverate nel Museo Diocesano insieme ad altre testimonianze ecclesiastiche di siti anconetani distrutti o scomparsi nelle modificazioni urbanistiche.\nDell'originario arredo della chiesa rimangono sette icone tardo-bizantine, oggi custodite dal museo diocesano di Ancona. Di queste, tre sono esposte al pubblico, e precisamente un \"San Nicola\" (posto originariamente sull'altare di destra della chiesa), una \"Madonna col Bambino e Sant'Anna\" (posta originariamente sull'altare di sinistra della chiesa), e una \"Madonna col Bambino\" (posta originariamente sull'altare maggiore della chiesa), tutte tempere su tavola di scuola italo-cretese databili al XVI secolo.\nLe riproduzioni fotografiche di dette icone in scala 1:1 (in quanto il loro cattivo stato di conservazione ha sconsigliato il trasporto degli originali al di fuori dal Museo) sono state esposte nel corso della mostra \"Santi sull'Adriatico. La circolazione iconica nel Basso Adriatico\" svoltasi al Castello Svevo di Bari dal 19 giugno al 25 ottobre 2009. Le altre icone conservate al Museo diocesano sono di forma ovale e rappresentano la \"Resurrezione di Lazzaro\", l\"Ascensione\", la \"Trasfigurazione\" e la \"Dormitio Virginis\".\nSono invece andate disperse altre tavole rettangolari rappresentanti: \"Cristo pantocrator\", \"San Giovanni Battista\" e una \"Madonna col Bambino\".\nNon si ha invece nessuna notizia dei tre quadri di Lorenzo Lotto inseriti nel primo registro dell'iconostasi, seppure verificati come non danneggiati dal bombardamento, n\u00e9 si conosce come siano andati smarriti. \nL'antica presenza dell'edificio nella zona \u00e8 testimoniata da una lapide affissa nel 1956 sul dirimpettaio Palazzo Acciajoli, e da alcune sculture superstiti."}
{"id": "1697432", "revid": "1305772", "url": "https://it.wikipedia.org/wiki?curid=1697432", "title": "Parco nazionale delle dune di Liencres", "text": "Il parco nazionale delle Dune di Liencres \u00e8 un'area naturale protetta situata nella regione di Cantabria, in Spagna. \u00c8 stata dichiarata parco naturale con il decreto 101/1986 del 9 dicembre 1986, essendo il principale elemento naturale che determin\u00f2 la creazione del parco il sistema di dune situato in prossimit\u00e0 del livello di base del fiume Pas, e incluso nella lista dei parchi naturali protetti della Cantabria.\nI limiti del parco sono stati oggetto della descrizione letterale della parte III della legge di Cantabria 4/2006 del 19 maggio, la quale riteneva che i limiti geografici del parco avrebbero potuto essere imprecisati e non rappresentati sulle carte geografiche.\nIl 7 dicembre 2004 si incorpor\u00f2 la lista dei luoghi di importanza comunitaria nella fascia biogeografica atlantica, includendo quello delle Dune di Liencres e dell'Estuario del Pas, con un'estensione di 544,21 ettari incluso il totale dell'area del Parco naturale, estesa dall'estuario del fiume alla frangia costiera comprendente anche il Capo di \u00c1guila a ovest (municipio di Miengo) e il Canale di Hoz a est, al limite tra i municipi di Santa Cruz de Bezana e di Santander. Tra la lista di parchi naturali fu inclusa anche la zona geologica dell'Instituto Geol\u00f3gico y Minero de Espa\u00f1a.\nTerritorio.\nIl parco \u00e8 localizzato nel livello di base del fiume Pas nel municipio di Pi\u00e9lagos, nella zona centrale del litorale cantabrese. Misura 195 ettari ed \u00e8 caratterizzato da cale, baie e spiagge, \u00e8 per la maggiore ricoperto da boschi di pino marittimo e ospita il sistema di dune. \nLe due spiagge principali sono quella di Valdearenas (chiamata anche localmente Arena Dorada per la massiccia presenza di dune) e la spiaggia di Canallave, che si orienta a nord-est e offre ottime condizioni naturali per praticare il surf, con onde marine molto alte e intense.\nDietro le spiagge si estendono le dune, che sono considerate le pi\u00f9 belle e famose della Spagna settentrionale, per l'interesse geomorfologico, presentando particolari caratteristiche geologiche e paesaggistiche.\nLa massiccia accumulazione di sabbia ha comportato la creazione di dune nel corso dei secoli, formando cos\u00ec il litorale cantabrese, uno dei pi\u00f9 belli della Spagna altantica. Al margine del territorio che ospita le dune si incontra il corso basso del fiume Pas, la cui foce \u00e8 anch'essa ben osservabile poich\u00e9 fa parte del parco, ospita al suo interno sali minerali di origine marino e argilla e limo di origine fluviale.\nSi pu\u00f2 seguire la costa a partire dal capo di Somocuevas, a 500 metri dalla localit\u00e0 di Liencres (Pi\u00e9lagos), e il corso del fiume Mogro, affluente del fiume Pas, e tornare al punto di partenza. La vetta pi\u00f9 alta del parco \u00e8 La Picota (239 metri sul mare).\nFlora e fauna.\nLa fauna e la flora, giunte grazie alla creazione di dune, che hanno permesso di creare il loro habitat naturale, ha permesso di fare di questo parco un importante punto di osservazione che facilita la comprensione del tipo di ecosistema che abita questa zona. Il susseguirsi di spiagge d\u00e0 l'impressione di un pesante accumulo di sabbia sulla riva al mare. Tuttavia, la parte del parco pi\u00f9 ricca di dune e quindi di razze di animali e vegetali \u00e8 quella situata nell'entroterra, soprattutto ospitante i pini marittimi, molto diffusi su tutte le coste della Spagna."}
{"id": "1697433", "revid": "21880", "url": "https://it.wikipedia.org/wiki?curid=1697433", "title": "Vespertilionoidea", "text": ""}
{"id": "1697434", "revid": "1573940", "url": "https://it.wikipedia.org/wiki?curid=1697434", "title": "Chiesa dell'Ascensione di Nostro Signore Ges\u00f9 Cristo", "text": "La chiesa dell'Ascensione di Nostro Signore Ges\u00f9 Cristo \u00e8 un luogo di culto cattolico che si trova in via Giovanni da Empoli a Firenze.\nStoria.\nLa chiesa fu edificata ad uso della comunit\u00e0 di fedeli gi\u00e0 costituita in parrocchia nel 1971, per volont\u00e0 dell'allora Arcivescovo di Firenze, Cardinale Ermenegildo Florit, sotto la guida del primo parroco Don Giuseppe Padovani; l'edificio fu realizzato su progetto degli architetti Lando Bartoli e Velio Mazzei nell'area di grande sviluppo urbano a nord-ovest della citt\u00e0, fra il Mugnone, il Terzolle e la rete ferroviaria.\nI lavori ebbero inizio il 12 aprile 1975 con la simbolica posa della prima pietra; la quale pietra, di cm 30x13x14, che era stata tolta dalla catacomba di San Pietro in Roma e donata da Papa Paolo VI, fu poi successivamente incastonata a vista in uno dei muri del presbiterio ove si trova tuttora.\nL'edificio fu inaugurato il 21 ottobre 1978. Il luogo di culto dedicato all'Ascensione del Signore fu quindi consacrato il 5 maggio 1979 da parte del nuovo Arcivescovo di Firenze, il Cardinale Giovanni Benelli; sar\u00e0 questa l'unica chiesa da lui consacrata in Firenze.\nDescrizione.\nLa chiesa si presenta come un'unica aula con il presbiterio collocato lateralmente rispetto all'ingresso, alla destra di chi entra. Sotto l'altar maggiore sono poste le reliquie di San Giovanni Gualberto, Sant\u2019Antonino Pierozzi, San Filippo Neri, San Luigi Gonzaga, Santa Maria Maddalena de\u2019 Pazzi, San Giovanni Bosco. Sospeso sopra di esso campeggia invece il maestoso \"Crocifisso\" di Umberto Bartoli, del 1979.\n\u00c8 presente una cappella feriale, separata dal resto dell'aula da una vetrata policroma mobile, in cui sono conservate opere d'arte antiche quali una \"Madonna del Rosario\" del '600 e un \"Crocifisso\" ligneo del '700.\nCaratteristica \u00e8 l'ampia balconata ove, oltre ad ulteriori panche per i fedeli, si trovano gli stalli per la corale parrocchiale e una cappella oggi dedicata a San Pio da Pietrelcina, anch'essa chiusa da un'ampia vetrata policroma mobile; nella cappella si trova un tabernacolo in legno del '700.\nSotto alla chiesa, ad un livello inferiore al piano stradale, sono stati costruiti ampi locali ad uso oratorio parrocchiale, fra cui il teatro, le aule del catechismo, le sale riunioni, la biblioteca parrocchiale. Alla chiesa \u00e8 annessa una casa canonica ad uso del parroco.\nNel 2008 sono stati compiuti importanti lavori di riqualificazione energetica, fra cui l'installazione di un impianto fotovoltaico composto da 24 pannelli (per una superficie di 30,72\u00a0m\u00b2) con una potenza nominale di 4,08\u00a0kWp."}
{"id": "1697444", "revid": "287204", "url": "https://it.wikipedia.org/wiki?curid=1697444", "title": "Oenone Wood", "text": "Carriera.\nI suoi successi principali furono la Coppa del Mondo 2004 e 2005, ma primeggi\u00f2 in molte occasioni cogliendo successi di tappa al Geelong Tour, Tour de l'Aude Cycliste Feminin, Tour du Grand Montr\u00e9al, Women's Tour of New Zealand e al Giro Donne, in cui termin\u00f2 al primo posto della classifica a punti di questa manifestazione nel 2004 e 2005.\nAi Giochi della XXVIII Olimpiade di Atene 2004 era nel gruppo di testa quando la connazionale Sara Carrigan e la tedesca Judith Arndt scattarono e vinsero rispettivamente oro e argento. La Wood dovette sprintare per il bronzo con Ol'ga Sljusareva e Nicole Cooke, giungendo alla fine quarta. L'anno successivo, ai Mondiali di Madrid vinse la medaglia di bronzo."}
{"id": "1697445", "revid": "112851539", "url": "https://it.wikipedia.org/wiki?curid=1697445", "title": "Spiaggia di Valdearenas", "text": "Valdearemas (o semplicemente \"Liencres\") \u00e8 una spiaggia situata nella localit\u00e0 spagnola di Liencres, municipio nella zona di Pi\u00e9lagos, in Cantabria. \u00c8 una delle pi\u00f9 grandi spiagge della Cantabria ed \u00e8 parte del Parco nazionale delle dune di Liencres. \u00c8 limitata a ovest dalla foce del fiume Pas e a est dalla spiaggia di Canallave.\nDescrizione e morfologia.\nSi tratta di una spiaggia libera, cio\u00e8 non attrezzata, di grandi dimensioni, caratterizzata da una sabbia chiara e fine, da grandi dune e da una pineta. La zona orientale \u00e8 pi\u00f9 rocciosa, mentre quella occidentale pi\u00f9 sabbiosa. Le onde sono piuttosto alte per via del vento costantemente forte, perci\u00f2 la spiaggia \u00e8 frequentata soprattutto da surfisti. Le maree sono molto accentuate e arrivano a seconda delle stagioni."}
{"id": "1697446", "revid": "585241", "url": "https://it.wikipedia.org/wiki?curid=1697446", "title": "Chiesa di Santa Maria Mater Dei al Lippi", "text": "La chiesa di Santa Maria Mater Dei al Lippi \u00e8 un luogo di culto cattolico che si trova in via Pietro Fanfani a Firenze.\nStoria e descrizione.\nDisegnata dall'architetto Guido Morozzi, fu costruita nel 1956 e consacrata l'anno seguente. Nata come succursale di Santa Maria Regina della Pace, fu elevata a parrocchia nel 1959 ed ha conservato l'antica denominazione della zona.\nLa chiesa, all'esterno molto semplice, presenta una facciata rivestita in pietra forte. All'interno si conserva l'affresco staccato dal tabernacolo del Lippi, raffigurante la \"Madonna del latte con varie figure di Santi ed Angeli\". Secondo un'iscrizione del 1716 riportata in un'epigrafe, l'opera sarebbe stata eseguita nel 1415 dal pittore fiorentino Paolo Uccello al suo esordio; ma in realt\u00e0 i dipinti sono probabilmente ascrivibili all'attivit\u00e0 tarda di Pietro Nelli."}
{"id": "1697448", "revid": "287204", "url": "https://it.wikipedia.org/wiki?curid=1697448", "title": "Vincenzo Malenchini", "text": "Biografia.\nNel 1859 fece parte del Governo Provvisorio Toscano.\nComandante dei volontari garibaldini che parteciparono alla spedizione dei Mille: il 19 giugno 1860 si imbarc\u00f2 a Livorno, insieme con Tito Zucconi, con altri 1200 toscani che si congiunsero a Cagliari con la spedizione di Medici.\nFu anche dal 28 febbraio 1876 senatore del Regno.\nAssunse il comando di un corpo di volontari in Sicilia.\nFu sepolto nel cimitero della Misericordia di Livorno."}
{"id": "1697449", "revid": "155118", "url": "https://it.wikipedia.org/wiki?curid=1697449", "title": "Fenocopie", "text": ""}
{"id": "1697450", "revid": "1908306", "url": "https://it.wikipedia.org/wiki?curid=1697450", "title": "Filippo Marignoli", "text": "Le origini della famiglia.\nDella famiglia Marignoli, originaria di Firenze, si ha notizia fin dal 1200; alcuni suoi esponenti custodirono per cinque volte il gonfalone e per ventisei volte furono priori della citt\u00e0. Nella seconda met\u00e0 del settecento la famiglia conta vasti possedimenti a Legogne, frazione di Norcia, tra cui l'omonimo castello.\nLa ricostruzione della discendenza di famiglia \u00e8 oggi resa difficoltosa dalla perdita delle carte storiche del casato. ma l'origine del successo ottenuto nel settore economico, quindi la prosperit\u00e0 e il rilievo sociale, si possono attribuire a Filippo che, con la moglie Santa Petrazzi, si trasferisce da Legogne a Spoleto alla fine del settecento.\nIn pochi anni i Marignoli consolidano l'ingresso nella classe dirigente cittadina, costruendo la base della loro futura fortuna. Nel corso degli anni, allargando il proprio raggio di interesse oltre i confini locali, si preparano ad affrontare con successo il cambiamento politico ed economico che si compir\u00e0 con l'Unit\u00e0 d'Italia.\nLa principale attivit\u00e0, che in poco tempo conferisce loro ricchezza e prestigio, \u00e8 il servizio di \"appaltatori del dazio\" nel commercio del macinato in Umbria e nella Romagna toscana. Un'altra fonte di reddito e popolarit\u00e0 \u00e8 l'impresa di famiglia \"Diligenze pontificie Marignoli\", diretta da uno dei figli di Filippo, Liborio Marignoli; il servizio copre lunghe percorrenze, da Firenze, a Roma, a Napoli.\nBiografia.\nLa parabola familiare trova il suo culmine nelle esperienze personali e professionali di Filippo Marignoli (nipote del precedente Filippo) che nasce nel 1809 da Francesco (patrizio spoletino) e Margherita Statera di Spoleto. Nel 1844 insieme al padre Francesco e allo zio Liborio viene aggregato al patriziato di Trevi.\nFilippo amministra i beni di famiglia e fonda una banca a Roma insieme al banchiere Luigi Cavallini denominata \"Banco Marignoli-Cavallini\". Il 20 dicembre del 1854 \u00e8 aggregato alla nobilt\u00e0 di Spoleto, riconosciuta ai discendenti maschi e femmine. Sposa Isabella Massani, di cui rimane vedovo, e in seconde nozze Emma Torelli, insieme avranno due figli, Francesco e Giacomo.\nNel 1871 acquista tutti i beni di Montecorona, nei pressi di Umbertide; la tenuta comprende l'abbazia, l'eremo, il convento e numerosi annessi. Foto Qui fa costruire una lussuosa abitazione dove, per pi\u00f9 di 60 anni, i Marignoli trascorrono lunghi periodi, mantenendo comunque la residenza principale a Spoleto. Nel marzo del 1878 viene nominato \"Marchese di Montecorona\" con regio decreto di Sua Maest\u00e0 Umberto I. Negli anni '30 la tenuta viene fornita di un importante canale di irrigazione che utilizza le acque del Tevere. Nel 1935 tutti beni vengono ceduti dalla famiglia ad una banca. Foto\nLa carriera politica.\nNel 1874 \u00e8 eletto deputato, il 15 maggio 1876 viene nominato senatore del Regno nella XII legislatura per il collegio di Spoleto, incarico che manterr\u00e0 fino al 17 febbraio 1898, giorno della sua morte.\nCos\u00ec si esprime Luigi Cremona, vicepresidente del Senato in occasione della commemorazione:\nIl numismatico.\nNel 1864 inizia una collezione di Monete italiane medievali e moderne cui si dedica con cura e passione fino agli ultimi giorni della sua vita. Tale raccolta all'epoca \u00e8 considerata la pi\u00f9 importante fra le collezioni pubbliche e private in Italia, ammirata per la presenza straordinaria di pezzi unici ed inediti, specialmente nella serie pontificia. Si compone di circa 35.000 pezzi nei tre metalli. In qualit\u00e0 di collezionista e di esperto numismatico, il marchese inizia una collaborazione con la Rivista italiana di numismatica; l'obiettivo \u00e8 illustrare tutte le monete inedite della propria collezione, al fine di pubblicarne il catalogo completo, ma, per i numerosi impegni e per sopraggiunti problemi di salute, interrompe il lavoro. Alla sua morte la collezione viene venduta dagli eredi al re Vittorio Emanuele III di Savoia nel 1900.\nPalazzi e ville.\nIl nome di Filippo Marignoli \u00e8 legato alla citt\u00e0 di Spoleto anche per aver finanziato e commissionato all'architetto Ireneo Aleandri la realizzazione del Teatro Nuovo, circostanza rilevante ricordata nella tela del pittore spoletino Pietro Merlini (1809-1866).\nIl marchese Filippo, architetto dilettante, commissiona la realizzazione e la ristrutturazione di numerose dimore, di alcune, probabilmente cura anche il disegno:"}
{"id": "1697451", "revid": "125771884", "url": "https://it.wikipedia.org/wiki?curid=1697451", "title": "Roberto Villa", "text": "Biografia.\nDa poco tempo in Italia, dove studiava medicina e seguiva i corsi del Centro sperimentale di cinematografia, venne scoperto da Mario Camerini che lo fece esordire al cinema nel suo \"Il grande appello\" (1936), un film propagandistico in cui interpret\u00f2 il ruolo del figlio di un rinnegato che vendeva armi agli abissini, al quale segu\u00ec, nel 1938, \"Luciano Serra pilota\" di Goffredo Alessandrini.\nA partire da \"Il fornaretto di Venezia\" di Duilio Coletti (1939), Villa, grazie al suo aspetto attraente e simpatico, che ricordava quello di attori americani come Robert Young e Robert Montgomery, ebbe un grande quanto effimero successo e interpret\u00f2 l'anno successivo \"Maddalena... zero in condotta\" di Vittorio De Sica, acquisendo una maggiore scioltezza nella recitazione.\nNegli anni quaranta si dedic\u00f2 ad un'attivit\u00e0 eclettica e intensa, lavorando soprattutto con Luigi Zampa, Carlo Ludovico Bragaglia, Amleto Palermi, Camillo Mastrocinque, Sergio Tofano, Piero Ballerini e Leo Menardi.\nSi dedic\u00f2 con successo anche al teatro - formando negli anni cinquanta la Barbara-Tamberlani-Villa - e al doppiaggio.\nNei primi anni sessanta partecip\u00f2 al programma televisivo \"L'amico del giaguaro\" nella parte dell'aspirante notaio, come lo chiamava ironicamente il presentatore Corrado. Sar\u00e0, nel 1961, il Corsaro Nero nella rivista musicale di Vittorio Metz: Giovanna, la nonna del Corsaro Nero,\nSempre per la televisione ha interpretato nel 1966 l'episodio \"I due volti della verit\u00e0\" della serie televisiva \"Le avventure di Laura Storm\", con Lauretta Masiero.\nSi ritir\u00f2 dalle scene insieme alla moglie, l'attrice e regista Adriana Parrella, alla fine degli anni settanta, andando a vivere nella cittadina di Sutri, in provincia di Viterbo.\nMalato di pancreatite, mor\u00ec il 30 giugno 2002 a 86 anni.\nLa passione per le conchiglie.\nVilla era un grande appassionato e collezionista, di conchiglie. A seguito della sua morte la sua vedova, in occasione della cerimonia inaugurale della XXVII Mostra Malacologica di Cupra Marittima, volle donare la sua collezione che venne ufficialmente denominata \"Donazione Roberto Villa\". Le sue conchiglie andarono quindi a incrementare la sezione didattica del Museo Malacologico Piceno.\nProsa televisiva Rai.\nNegli anni sessanta partecip\u00f2 allo sceneggiato per ragazzi \"Album di famiglia\" con Carlo Campanini, in cui interpretava il ruolo del padre.\nHa inoltre interpretato alcune serie di \"sketch\" della rubrica pubblicitaria giornaliera di \"Carosello\" (RAI1):"}
{"id": "1697452", "revid": "122548130", "url": "https://it.wikipedia.org/wiki?curid=1697452", "title": "Duca di York", "text": "Duca di York \u00e8 un titolo nobiliare che rende pari del regno britannico. Fin dal 1400 il titolo \u00e8 stato conferito al maschio secondogenito dei sovrani d'Inghilterra. Dalla seconda creazione (1474), il titolo non \u00e8 mai stato ereditato: i vari duchi sono morti senza discendenza oppure sono diventati sovrani.\nL'attuale duca di York \u00e8 Andrea Mountbatten-Windsor, figlio della regina Elisabetta e di Filippo Mountbatten.\nElenco dei duchi di York.\nTerza creazione (1494-1509).\nEnrico Tudor divenne re d'Inghilterra nel 1509 con il nome di Enrico VIII ed il titolo di duca di York fu incorporato a quello di re.\nQuarta creazione (1605-1625).\nCarlo Stuart divenne re d'Inghilterra nel 1625 con il nome di Carlo I ed il titolo di duca di York fu incorporato a quello di re.\nQuinta creazione (1644-1685).\nGiacomo nacque con il titolo di duca di York ed alla sua ascesa al trono (1685) il titolo fu incorporato in quello di re.\nElenco dei duchi di York e Albany.\nPrima creazione (1716-1728).\nErnesto Augusto aveva anche il titolo di vescovo di Osnabr\u00fcck. Mor\u00ec senza discendenza.\nSeconda creazione (1760-1767).\nEdoardo Augusto, il pi\u00f9 giovane dei fratelli di Giorgio III, mor\u00ec senza discendenza.\nTerza creazione (1784-1827).\nPur essendosi separato dalla moglie perch\u00e9 non gli dava figli, mor\u00ec senza discendenza legittima.\nElenco dei duchi di York.\nSesta creazione (1892-1910).\nGiorgio divenne re del Regno Unito nel 1910 con il nome di Giorgio V ed il titolo di duca di York fu incorporato a quello di re.\nSettima creazione (1920-1936).\nAlberto divenne re del Regno Unito nel 1936 con il nome di Giorgio VI ed il titolo di duca di York fu incorporato a quello di re."}
{"id": "1697455", "revid": "1337443", "url": "https://it.wikipedia.org/wiki?curid=1697455", "title": "Massimiliano Martinelli", "text": "Fu senatore del regno d'Italia dalla XII legislatura."}
{"id": "1697456", "revid": "1573940", "url": "https://it.wikipedia.org/wiki?curid=1697456", "title": "Chiesa del Santissimo Crocifisso (Firenze)", "text": "La chiesa del Santissimo Crocifisso a Monticelli \u00e8 un luogo di culto cattolico che si trova a Firenze in via Pietro di Cosimo (contrada di via di Soffiano).\nStoria e descrizione.\nLa nuova chiesa parrocchiale \u00e8 stata edificata poco distante da San Pietro a Monticelli per le necessit\u00e0 di un quartiere che ha avuto un notevole incremento demografico nel dopoguerra. La moderna costruzione risale al 1972 ed \u00e8 stata realizzata su progetto dell'architetto Primo Saccardi. Costruita in cemento armato con struttura portante a vista, ha una grande cupola ottagonale che organizza uno spazio a pianta centrale.\nSull'altar maggiore \"Crocifisso\" di Umberto Bartoli, proveniente dal Seminario Minore di Montughi. Dello stesso autore \u00e8 anche una \"Madonna col Bambino\" in una nicchia sul lato di destra. Le caratteristiche \"Stazioni della Via Crucis\" sono state scolpite su traversine di quercia dall'artista elbano Franco Paoli.\nIl parroco: don Dariusz Jo\u0144ski"}
{"id": "1697458", "revid": "112851536", "url": "https://it.wikipedia.org/wiki?curid=1697458", "title": "Spiaggia di Canallave", "text": "Canallave \u00e8 una spiaggia situata nella localit\u00e0 spagnola di Liencres, municipio nella zona di Pi\u00e9lagos, in Cantabria. Essa fa parte del Parco nazionale delle dune di Liencres. \u00c8 limitata a ovest dalla spiaggia di Valdearenas. Essendo un luogo molto ventoso, la spiaggia di Cannallave \u00e8 frequentata principalmente da surfisti."}
{"id": "1697459", "revid": "36426", "url": "https://it.wikipedia.org/wiki?curid=1697459", "title": "Seminario Minore di Montughi", "text": ""}
{"id": "1697460", "revid": "36426", "url": "https://it.wikipedia.org/wiki?curid=1697460", "title": "Seminario di Montughi", "text": ""}
{"id": "1697461", "revid": "110157", "url": "https://it.wikipedia.org/wiki?curid=1697461", "title": "Odobe\u0219ti (Vrancea)", "text": "Odobe\u0219ti \u00e8 una citt\u00e0 della Romania di 8.474 abitanti, ubicata nel distretto di Vrancea, nella regione storica della Moldavia. \nFa parte dell'area amministrativa anche la localit\u00e0 di Unirea."}
{"id": "1697466", "revid": "124123", "url": "https://it.wikipedia.org/wiki?curid=1697466", "title": "Nati nel 1108", "text": ""}
{"id": "1697467", "revid": "124123", "url": "https://it.wikipedia.org/wiki?curid=1697467", "title": "Nati nel 1119", "text": ""}
{"id": "1697470", "revid": "124123", "url": "https://it.wikipedia.org/wiki?curid=1697470", "title": "Morti nel 1141", "text": ""}
{"id": "1697471", "revid": "1194709", "url": "https://it.wikipedia.org/wiki?curid=1697471", "title": "Chiesa del Corpus Domini al Bandino", "text": "La chiesa del Corpus Domini al Bandino \u00e8 un luogo di culto cattolico che si trova in via Reims a Firenze nel quartiere di Gavinana.\nStoria e descrizione.\nNel 1969, negli anni del dopo alluvione, fu stabilito che una nuova parrocchia sorgesse presso il vecchio borgo del Bandino e venne affidata alla cura dei Servi della Carit\u00e0 di San Luigi Guanella. L'edificio per il culto venne progettato e poi costruito nel nuovo quartiere di via di Villamagna e via Gran Bretagna su disegno degli architetti Alessandro Guerrera e Roberto Nardi.\nLa consacrazione avvenne nel 1975. L'architettura si ispira a quella di Giovanni Michelucci ed al tema della tenda che caratterizza la chiesa di San Giovanni Battista presso lo snodo autostradale. All'interno, il disegno del tabernacolo, degli amboni e dei due corpi dell'organo \u00e8 dell'architetto Lando Bartoli. Quest'ultimo strumento venne costruito dalla ditta Leorin nel 1985 in occasione del decimo anniversario della consacrazione della chiesa; \u00e8 a trasmissione elettrica, con 39 registri su due manuali e pedale."}
{"id": "1697474", "revid": "15756", "url": "https://it.wikipedia.org/wiki?curid=1697474", "title": "Tullo Massarani", "text": "Biografia.\nTullo Massarani nacque a Mantova il 3-4 febbraio 1826 da Giacobbe ed Elena Fano, membri di una ricca famiglia di possidenti ebrei che, secondo le ricerche di Marco Mortara e Alessandro d'Ancona, si era stabilita nel marchesato di Mantova nel XVI secolo, dopo avere abbandonato l'Aragona nel periodo di intolleranza che caratterizz\u00f2 i regni iberici nel XV secolo. Nel XVII secolo, un membro della famiglia, Abramo Massarani, autore del libro \"L'esilio e il riscatto\" (1634), difese la comunit\u00e0 ebraica di Mantova dall'accusa di avere diffuso la peste a seguito del sacco di Mantova del 1630. L'ascesa della famiglia Massarani si verific\u00f2 a partire dagli ultimi decenni del XVIII secolo, quando Giuseppe II d'Asburgo-Lorena eman\u00f2, tra 1781 e 1785, una serie di editti di tolleranza (\"Toleranzpatent\") che estese, entro i confini dei possedimenti asburgici, la libert\u00e0 religiosa a Luterani, Calvinisti, Ortodossi ed Ebrei.\nFu allievo di Domenico Induno e dipinse i quadri: \"Le terme d'Alessandria scaldate coi libri\" (1873), \"Castellana e vassalla\" (1876), \"Messaggio d'amore\" (1881) e \"La schiava delle colombe\" (1885).\n\u00c8 stato il primo Senatore ebreo nel Regno d'Italia: fu nominato da Vittorio Emanuele II il 15 maggio 1876.\nNel 1878 fu nominato presidente del I Gruppo dell'Esposizione universale di Parigi e della Giuria Mondiale di Belle Arti. Nelle settimane immediatamente seguenti alla nomina, scrisse \"L'Arte a Parigi\", un'opera critica nella quale proponeva, oltre all'elencazione dei lavori esposti durante il grande evento, un'attenta analisi delle linee essenziali dell'evoluzione delle Belle Arti in Francia. Il suo saggio riscosse un notevole successo e, l'anno seguente, fu nominato socio corrispondente dell'Istituto di Francia.\n\u00c8 stato il fondatore della SIA (poi SIAE, Societ\u00e0 Italiana degli Autori ed Editori). Nel 1878, in occasione dell'Expo di Parigi, aveva partecipato al \"Congr\u00e8s litt\u00e9raire international\", condividendo le proprie posizioni con De Amicis, Cesare Correnti, Emilio Treves, Edoardo Sonzogno e Victor Hugo. Nel 1882, a seguito del III Congresso drammatico e del Congresso letterario promosso dall'Atli (poi Associazione italiana editori), Tullo Massarani fu nominato presidente della neonata SIA e mantenne tale incarico fino al 1886.\nScrisse l'opera artistico-letteraria \"L'Odissea della donna\", considerata da molti studiosi il suo capolavoro, assieme a \"Esmea, novella in ottava rima\".\nDopo la morte di Carlo Tenca e di Cesare Correnti si occup\u00f2 della raccolta e della pubblicazione di molti loro scritti politici e letterari."}
{"id": "1697476", "revid": "110157", "url": "https://it.wikipedia.org/wiki?curid=1697476", "title": "Panciu", "text": "Panciu \u00e8 una citt\u00e0 della Romania di 8.802 abitanti, ubicata nel distretto di Vrancea, nella regione storica della Moldavia. \nFanno parte dell'area amministrativa anche le localit\u00e0 di Crucea de Jos, Crucea de Sus, Dumbrava, Neicu e Satu Nou."}
{"id": "1697478", "revid": "1337443", "url": "https://it.wikipedia.org/wiki?curid=1697478", "title": "Giacomo Mattei", "text": "Biografia.\nNasce dall'unione del padre Filippo con la madre Teresa Gabianelli. Si sposa con Zamira Tettamanzi che muore in Firenze il 21 giugno 1871. \u00c8 sindaco di Pesaro dal gennaio 1874 al novembre 1876. Ricopre inoltre varie cariche politiche e amministrative: presidente del Consiglio provinciale di Pesaro, membro della Deputazione provinciale di Pesaro, consigliere provinciale di Pesaro, Regio commissario di Senigallia (1860), Presidente della Camera di commercio e arti di Pesaro e Urbino (1863-1876), Presidente della Cassa di risparmio di Pesaro, Intendente generale dei principi Castelbarco Albani, Presidente dell'Accademia Agraria in Pesaro.\nElezioni.\nVenne eletto deputato nei collegi di Senigallia e Cagli nella VIII, X, XI e XII legislatura del Regno d'Italia.\nViene nominato senatore del Regno d'Italia il 28 febbraio 1876, avendo come relatore Luigi Agostino Casati, la convalida e il giuramento hanno luogo il 10 marzo 1876."}
{"id": "1697483", "revid": "124123", "url": "https://it.wikipedia.org/wiki?curid=1697483", "title": "Nati nel 14", "text": ""}
{"id": "1697485", "revid": "36426", "url": "https://it.wikipedia.org/wiki?curid=1697485", "title": "Ex Ospizio di San Niccol\u00f2", "text": ""}
{"id": "1697489", "revid": "363629", "url": "https://it.wikipedia.org/wiki?curid=1697489", "title": "Michele de' Medici di Ottajano", "text": "Biografia.\nDi famiglia del patriziato napoletano, appartenente al ramo cadetto mediceo dei Medici di Ottajano in possesso dei titoli di principe di Ottajano e di Venafro,\nduca di Sarno e di Miranda, nonch\u00e9 conte, Michele de' Medici di Ottajano fu nominato senatore del Regno d'Italia il 28 febbraio 1876.\nIn occasione delle nozze con Giulia Marulli, da cui ebbe poi quattro figli, fece ristrutturare il palazzo Medici di Ottaviano, edificio monumentale di Napoli."}
{"id": "1697492", "revid": "767487", "url": "https://it.wikipedia.org/wiki?curid=1697492", "title": "Andreia\u0219u de Jos", "text": "Andreia\u0219u de Jos \u00e8 un comune della Romania di 2.010 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 7 villaggi: Andreia\u0219u de Jos, Andreia\u0219u de Sus, Ar\u0219i\u021ba, Fetig, Hotaru, R\u0103chita\u0219u, Titila."}
{"id": "1697493", "revid": "287204", "url": "https://it.wikipedia.org/wiki?curid=1697493", "title": "Andreiasu de Jos", "text": ""}
{"id": "1697497", "revid": "767487", "url": "https://it.wikipedia.org/wiki?curid=1697497", "title": "B\u00e2rse\u0219ti", "text": "B\u00e2rse\u0219ti \u00e8 un comune della Romania di 1.610 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 2 villaggi: B\u00e2rse\u0219ti e Tope\u0219ti.\nNel 2004 si \u00e8 staccato da B\u00e2rse\u0219ti il villaggio di Negrile\u0219ti, andato a formare un comune autonomo."}
{"id": "1697498", "revid": "287204", "url": "https://it.wikipedia.org/wiki?curid=1697498", "title": "Barsesti", "text": ""}
{"id": "1697499", "revid": "56620", "url": "https://it.wikipedia.org/wiki?curid=1697499", "title": "Carlo Mezzacapo", "text": "Biografia.\nInizi\u00f2 la carriera militare come ufficiale di artiglieria, nell'esercito delle Due Sicilie. Frequent\u00f2 il Real Collegio Militare della Nunziatella avendo come compagni di corso il fratello Luigi ed Enrico Cosenz. Nel 1848 fece parte del corpo di spedizione di 15\u00a0000 uomini che il governo costituzionale di Carlo Troya invi\u00f2 in Lombardia, al comando di Guglielmo Pepe, in aiuto del Regno di Sardegna nella guerra contro l'Impero austriaco (\"vedi\" Prima guerra di indipendenza).\nCarlo Mezzacapo svolse il suo incarico presso il quartier generale piemontese per coordinare le truppe napoletane con quelle sarde. Dopo il richiamo dell'esercito delle Due Sicilie da parte di Ferdinando II, Carlo Mezzacapo si rec\u00f2 con il fratello Luigi e numerosi altri militari dell'esercito borbonico (Guglielmo Pepe, Luigi Mezzacapo, Enrico Cosenz, Cesare Rosaroll, Alessandro Poerio, Girolamo Cal\u00e0 Ulloa, ecc.) a Venezia assediata dove si distinse nella difesa della citt\u00e0 lagunare dirigendo dapprima il forte di Marghera e successivamente quello di San Secondo; alla fine della campagna raggiunse il grado di tenente colonnello.\nCaduta Venezia (18 agosto 1849), Carlo e Luigi Mezzacapo non tornarono in patria, dove nel frattempo Ferdinando II aveva impresso una svolta reazionaria al paese; i due fratelli rimasero nel regno sabaudo, risiedendo a Genova e a Torino, dando vita alla \"\"Biblioteca militare per uso della giovent\u00f9 italiana\" e alla \"Rivista militare\"\" (1856).\nDurante la seconda guerra di indipendenza (1859) ebbe la carica di Capo di Stato Maggiore della \"Divisione Mezzacapo\" in Toscana. Fu poi, a Bologna, ministro della guerra del governo provvisorio delle Romagne. Ebbe poi la nomina a maggior generale e fu comandante della sottodivisione di Rimini. Nel 1860, partecip\u00f2 alla spedizione nel Regno delle Due Sicilie nell'esercito regolare piemontese. Dopo l'unit\u00e0 d'Italia comand\u00f2 le divisioni di Forl\u00ec e di Chieti e successivamente ebbe il comando del V e del X corpo d'armata.\nSenatore del regno dal 15 maggio 1876, fu presidente del Tribunale supremo di guerra e marina (2 dicembre 1886) e della Commissione per la revisione dei codici penali (1\u00ba dicembre 1889)\nVicepresidente del Senato dal 14 febbraio 1902 al 18 ottobre 1904.\nFigli:Raffaele Mezzacapo."}
{"id": "1697510", "revid": "260676", "url": "https://it.wikipedia.org/wiki?curid=1697510", "title": "Binago", "text": "Binago (\"Bin\u00e1ach\" in dialetto comasco, : ) \u00e8 un comune italiano di abitanti della provincia di Como in Lombardia. Si trova a circa 18\u00a0km dal capoluogo e a 10\u00a0km da Varese. Sorge lungo la strada statale 342 Briantea, che collega i due capoluoghi lombardi. \u00c8 situato sulla sommit\u00e0 settentrionale del Parco della Pineta di Appiano Gentile e Tradate. Gli abitanti sono comunemente detti \"scusar\u00ectt\", che nel dialetto locale significa \"grembiuli\" (l'origine di tale soprannome si trova nella storia de \"l'asino di Cagno\").\nOrigini del nome.\nAlcuni attribuiscono l'origine del toponimo a un borgo romano di nome \"Bivianus\", esteso laddove oggi si trovano le frazioni di San Salvatore e Monello.\"\"\nIl nome di Binago compare per la prima volta, sia pure circondato da molte incertezze, in un documento redatto attorno all'anno 774.\nSi tratta di un atto di vendita in cui viene citata una localit\u00e0 a nome Bionaco o Bionago. Il documento, per\u00f2, non contiene alcun esplicito riferimento al paese. Bisogna attendere ancora tre secoli per trovare un chiaro indizio riguardante un abitato a nome Binago.\nStoria.\nLe origini.\nIn epoca romana da Binago passava la \"via Novaria-Comum\", strada romana che metteva in comunicazione i \"municipia\" di \"Novaria\" (Novara) e \"Comum\" (Como) passando per \"Sibrium\" (Castel Seprio).\nIn una memoria riferita a un accordo stipulato fra Guido, arcivescovo di Milano, e il conte Rodolfo del Seprio, in una data compresa fra il 1045 e il 1071, si fa riferimento a un podere nella pieve di Varese, nel luogo detto Binago. Sembra che i conti del Seprio possedessero dei beni in quel villaggio. Una testimonianza sicura e assai pi\u00f9 ricca ci viene fornita da una fonte storica che narra alcune vicende della prima met\u00e0 del secolo successivo, quando anche il piccolo paese di Binago venne drammaticamente coinvolto nella Guerra decennale che vide Milano schierarsi contro Como.\nAlla base del conflitto c'era lo scontro per la supremazia territoriale fra due centri in espansione. Oggetto della contesa erano il controllo del contado del Seprio e, per Milano, l'apertura di una via di collegamento con i passi alpini e con i paesi del Nord. \nLa guerra si combatt\u00e9, con alterne vicende, sulle montagne comasche e nella zona del Seprio.\nUno storico degli Sforza narra che nella primavera del 1121 una spedizione armata usc\u00ec da Como per assalire il borgo di Varese, che si era alleato a Milano. Nel corso di questa spedizione i comaschi furono affrontati dalle truppe confederate di Binago e di Vedano Olona che ebbero la peggio e furono sconfitte. I Binaghesi allora si ritirarono nel loro castello mentre le truppe di Como assalivano e incendiavano Vedano.\nNel tentativo di portare aiuto ai loro alleati, i Binaghesi uscirono dal castello e si misero in marcia verso il vicino paese, ma furono circondati dai comaschi, catturati e portati prigionieri a Como. In quest'occasione, il paese di Binago fu saccheggiato\"\".\nSi tratta della prima volta in cui, con assoluta certezza, Binago compare nella storia. \u00c8 interessante notare che gi\u00e0 a quell'epoca il paese risultava strettamente legato, come la vicina Varese, ai destini di Milano, alla cui Diocesi del resto apparteneva.\nL'alleanza che legava Binago a Vedano testimonia a favore di un probabile comune interesse dei due villaggi per il fiume Olona, per i suoi mulini e per la via di comunicazione che esso rappresentava.\nDalla storia si ricava comunque un'importante informazione riguardo all'esistenza di un castello e di un villaggio a Binago.\nIl castello \u00e8 dotato di mura e nel corso della battaglia fornisce un solido rifugio ai Binaghesi in difficolt\u00e0; i comaschi rinunciano ad assalirlo e si dirigono verso Vedano, probabilmente non protetto, e saccheggiano il paese, incendiandolo.\nVicende storiche dal '200 al '500.\nLe fonti storiche che sono note per i secoli XIII e XIV tramandano soltanto notizie di scarso rilievo. Tuttavia sappiamo che nel 1285 Binago venne di nuovo sfiorata da un avvenimento militare.\nLa lenta e progressiva decadenza del contado del Seprio aveva portato alla crescita di importanza del modesto borgo di Varese, e Binago ne segu\u00ec in parte le sorti mantenendo comunque un solido legame, tramite i vincoli ecclesiastici, con Milano.\nUn violento conflitto scoppi\u00f2 tra Castel Seprio e Milano per la conquista della supremazia territoriale. Nel 1285, appunto, un banda di alleati e partigiani dei conti del Seprio, condotta da Guido da Castiglione, raggiunse Varese con lo scopo di punire gli abitanti del borgo per l'aiuto prestato ai nemici Visconti. L'assedio non riusc\u00ec, e gli attaccanti vennero respinti fino a Binago e a Vedano. \nDue anni dopo l'arcivescovo e signore di Milano, Ottone Visconti, fece assalire e radere al suolo Castel Seprio: inizi\u00f2 cos\u00ec un lungo periodo di governo milanese. L'unificazione della regione attuata sotto le insegne con il biscione dei Visconti si dimostr\u00f2 in seguito solidissima, e il periodo che segu\u00ec pacifico e tranquillo: le sole notizie che abbiamo sono costituite da transazioni commerciali.\nGli \u201cStatuti delle acque e delle strade del contado di Milano fatti nel 1346\u201d riportano Binago fra le localit\u00e0 che, nella pieve di Appiano, hanno il compito della manutenzione della \u201cstrata da Bol\u00e0. Bisogner\u00e0 attendere gli inizi del XV secolo per avere altre informazioni su Binago.\nNel 1412 il duca Filippo Maria Visconti, da poco insediatosi al governo di Milano, accolse i giuramenti di fedelt\u00e0 delle comunit\u00e0 che effettivamente lo riconoscevano come sovrano. Un certo Aliolo \u201cde Giochis\u201d, figlio del fu Giovannolo \u201cde Giochis de Binago\u201d, in qualit\u00e0 di sindaco e procuratore del comune, giur\u00f2 fedelt\u00e0 e obbedienza al duca.\nDa questo momento in avanti viene, in parecchi documenti, citata la famiglia Castiglioni come possidente di vaste aree nel territorio binaghese: il nobile Francesco Castiglioni, nel 1455, possedeva la chiesa campestre di San Pietro in Monello e altri Castiglioni possedevano la non meglio identificata cappella di Sant'Agata. Una prova dell'estensione degli interessi di questa famiglia negli immediati dintorni di Binago verso la fine del XV secolo \u00e8 fornita da uno stemma affrescato e da due iscrizioni tuttora visibili su un muro esterno del complesso rurale conosciuto come Cassinazza.\nIl periodo degli Sforza, che succedono ai Visconti, \u00e8 sorprendentemente povero di notizie sul paese: petizioni, piccoli conflitti con i villaggi vicini, richieste di favori o di esenzioni, che erano all'ordine del giorno per quasi tutte le comunit\u00e0 dello Stato, non sembrano curiosamente aver riguardato Binago.\nLa relativa tranquillit\u00e0 della seconda met\u00e0 del '400 non si protrasse nel secolo successivo. Francesi, svizzeri, veneziani e altri italiani, infine gli spagnoli si contesero per parecchi anni il possesso del territorio di Milano, e anche Varese e dintorni furono coinvolti nei continui rivolgimenti.\nL'esaurirsi della dinastia sforzesca e l'ingresso del Ducato di Milano nei possedimenti diretti della corona spagnola, nel 1535, aprirono un nuovo periodo di relativa pace e segnarono per Binago l'inizio del regime feudale.\nIl periodo feudale e gli avvenimenti dei secoli XVI-XIX.\nSeguendo una prassi gi\u00e0 affermata in et\u00e0 sforzesca, il governo spagnolo procedette alla concessione a privati di gran parte delle terre del Ducato di Milano.\nTrasformando una localit\u00e0 in feudo, gli spagnoli vendevano a un personaggio soltanto determinati diritti che erano essenzialmente onorifici, giurisdizionali e fiscali; non veniva, cio\u00e8, ceduta la propriet\u00e0 del territorio n\u00e9 dei beni immobili che ne facevano parte. Il possesso era del tutto indipendente dall'istituzione feudale: a causa di ci\u00f2 erano proprio, in molti casi, coloro che erano gi\u00e0 grandi proprietari terrieri di una determinata localit\u00e0 ad aspirare al titolo di feudatario.\nQuesto fu probabilmente anche il caso di Binago. Infatti, dopo essere stato affidato ad Antonio Carcassola e passato in varie mani (tra cui quelle dei Tassi\"\"), il feudo venne ceduto il 9 novembre 1547 a Niccol\u00f2 Castiglioni, membro di quella famiglia che da generazioni era legata da rilevanti interessi economici al paese e al suo territorio.\nBinago divenne quindi feudo, e tale rimase fino all'abolizione del regime feudale. \u00c8 difficile dire quanto fosse redditizio il suo possesso poich\u00e9 la comunit\u00e0, secondo un censimento effettuato negli anni 1545-1546, risultava composta da 56 famiglie. \nNon si hanno notizie sui legami che si crearono tra i feudatari e il paese: sappiamo soltanto che la dimora dei Castiglioni era probabilmente l'edificio, oggi occupato da una comunit\u00e0 di suore, che si affaccia sulla piazza centrale del paese.\nDopo varie vicende legate ai successori di Niccol\u00f2 Castiglioni, nella prima met\u00e0 del XVII secolo il feudo divenne appannaggio della famiglia dei Visconti di Cassano Magnago, e tale rimase, a quanto pare senza ulteriori rivolgimenti, sino alla fine del periodo feudale. Nel 1751 il territorio di Binago si estendeva ai cassinaggi di Monello, Lovaneda, Cassinazza e Rocolo.\nA differenza di quanto si \u00e8 visto per i secoli precedenti, a partire dalla met\u00e0 del '500 circa si dispone di una gran mole di documenti, riguardanti essenzialmente la vita religiosa del paese e le vicende dei suoi edifici di culto.\nCon la visita, avvenuta nel 1566, del delegato padre Leonetto Chiavone, il nuovo arcivescovo di Milano, Carlo Borromeo, incominci\u00f2 a esercitare anche su Binago quello stretto e costante controllo sulle faccende di tutte le parrocchie che in poco tempo riform\u00f2 i costumi e la vita religiosa del paese.\nIl 19 ottobre del 1574 l'arcivescovo in persona visit\u00f2 Binago: dagli atti di questa visita risulta una descrizione assai dettagliata di tutto ci\u00f2 che poteva interessare l'autorit\u00e0 religiosa. A quella data abitavano nel paese 77 nuclei famigliari, per un totale di 467 persone.\nIl progetto pi\u00f9 importante, che stava molto a cuore all'arcivescovo, era la costruzione di una nuova chiesa nel centro del paese e fu probabilmente in quel 1574 che prese forma il progetto per la costruzione della chiesa parrocchiale di San Giovanni Battista.\nL'edificio sorse negli anni a cavallo tra la fine XVI secolo e gli inizi del successivo: cos\u00ec come appare oggi, esso \u00e8 il frutto di un lungo processo di modificazione, sia nella parte architettonica che in quella decorativa, ed \u00e8 solo in parte simile al progetto originario. Trasformazioni, aggiunte e ammodernamenti, in qualche caso di portata assai vasta, ne hanno sensibilmente alterato nel corso del tempo la struttura e la veste sia interna che esterna, adeguandola di volta in volta alle mutevoli esigenze pratiche, di culto ed estetiche.\nL'aspetto attuale della parrocchiale di San Giovanni risale in gran parte a una generale ristrutturazione condotta tra la fine del 1800 e gli inizi del ventesimo secolo.\nUn decreto di riorganizzazione amministrativa del Regno d'Italia napoleonico datato 1807 sanc\u00ec l'aggregazione dei comuni di Beregazzo ed uniti e Castelnuovo a quello di Binago. La decisione fu per\u00f2 abrogata in seguito alla caduta di Napoleone e alla conseguente costituzione della provincia di Como del Regno lombardo-veneto da parte degli austro-ungarici.\nNel 1859, durante la seconda guerra di indipendenza, Binago vide il passaggio dei Cacciatori delle Alpi guidati da Garibaldi in transito da Varese - reduci dalla vittoriosa battaglia di Varese - a Como, presso cui ci sarebbe poi stata la battaglia di San Fermo: si racconta che Garibaldi si ferm\u00f2 a Binago tra il 26 e 27 maggio, salendo sulla torre inglobata dall'attuale complesso scolastico per avvistare eventuali manovre delle truppe austriache.\nSociet\u00e0.\nTradizioni e folclore.\nNel dialetto locale, gli abitanti di Binago sono chiamati \"Scusaritt\", cio\u00e8 grembiuli. Il soprannome deriverebbe da una storia popolare secondo la quale la gente Cagno, vedendo che cresceva dell'erba sul campanile del paese, decisero di far salire in cima ad esso, per mezzo di una carrucola, un asino legato a una corda, affinch\u00e9 mangiasse l'erba che era cresciuta. Tuttavia le cose non andarono come essi avevano sperato, perch\u00e9 l'asino, che era stato legato per il collo, mor\u00ec strozzato prima di arrivare in cima. I cagnesi chiamarono poi gli abitanti dei paesi limitrofi per cucinare e mangiare l'asino. Arrivarono quindi, in successione, le genti di:\nGeografia antropica.\nFrazioni.\nLa principale frazione di Binago, chiamata Monello, \u00e8 situata nella zona sud-orientale del paese, presso il confine con Castelnuovo Bozzente e Beregazzo con Figliaro. \u00c8 una zona prevalentemente residenziale e agricola, con diverse fattorie; al centro dell'abitato sorge la chiesa dedicata ai santi Pietro e Paolo, festeggiati il 29 giugno. Il nome \"Monello\" deriva dal fatto che presso questa frazione in epoca comunale correva il confine tra il territorio di Milano e quello di Como: lungo la strada che collegava Como con la valle dell'Olona sorgeva il casello daziario dove pagare il passaggio tra i due territori, e la gabella veniva chiamata appunto \"monello\".\nInfrastrutture e trasporti.\nFerrovie.\nDal 1885 al 1966 era in funzione la Ferrovia Como-Varese delle Ferrovie Nord Milano, a scartamento ordinario, che in territorio di San Salvatore (frazione di Malnate) aveva la sua stazione ferroviaria. Nel 1948 la ferrovia venne elettrificata e nel 1966 venne soppressa e abbandonata definitivamente. Con la chiusura di questa linea si \u00e8 perso di incrementare il trasporto passeggeri, ma soprattutto un collegamento diretto con Como, Varese e Laveno.\nCultura.\nLa biblioteca comunale di Binago \u00e8 una delle 34 biblioteche del Sistema bibliotecario \"Ovest Como\", che insieme ai Sistemi \"Intercomunale di Como\", \"Lario Ovest\" e \"Brianza Comasca\", forma la rete provinciale delle biblioteche.\nSport.\nIl comune ospit\u00f2 la ventunesima tappa del Giro d'Italia 1977, una cronometro individuale di 29\u00a0km con partenza e arrivo a Binago. Nell'occasione giunse primo il corridore belga Michel Pollentier, risultato poi il vincitore finale di quella edizione del Giro."}
{"id": "1697511", "revid": "729019", "url": "https://it.wikipedia.org/wiki?curid=1697511", "title": "Stazione di Milano Bullona", "text": "La stazione di Milano Nord Bullona era una fermata ferroviaria di Milano, posta sulla tratta urbana (Cadorna-Bovisa) delle linee per Asso e per Saronno.\nStoria.\nCon il Regio decreto numero 1577 del 22 agosto 1925 fu approvata la convenzione tra le Ferrovie Nord Milano (FNM) e lo Stato con la quale fu autorizzata l'elettrificazione di parte delle linee sociali; la stessa impegnava le FNM a realizzare una fermata per servire corso Sempione e la Fiera di Milano.\nLa fermata, che prendeva il nome da una cascina posta nelle vicinanze, venne attivata in concomitanza con la ricostruzione in trincea della linea ferroviaria.\nVenne dismessa il 18 maggio 2003 e sostituita dalla stazione di Milano Domodossola, gi\u00e0 inaugurata il 15 maggio, posta alcune centinaia di metri pi\u00f9 a sud.\nStrutture e impianti.\nLa fermata constava di due binari centrali serviti da banchine esterne, poste ad un livello ribassato rispetto all'adiacente piano stradale, raggiungibili tramite scale dal fabbricato viaggiatori.\nI lavori di raddoppiamento della linea (per passare da 2 binari a 4 binari), iniziati dopo la chiusura dell'impianto, hanno comportato la demolizione delle banchine e delle scale d'accesso al sedime ferroviario, mentre il fabbricato viaggiatori risparmiato dalla demolizione \u00e8 adibito ad altri usi."}
{"id": "1697512", "revid": "1776051", "url": "https://it.wikipedia.org/wiki?curid=1697512", "title": "Bilie\u0219ti", "text": "Bilie\u0219ti \u00e8 un comune della Romania di 2.614 abitanti, ubicato nel distretto di Vrancea, nella regione storica della Moldavia. \nBilie\u0219ti \u00e8 divenuto comune autonomo nel 2004, staccandosi dal comune di Suraia."}
{"id": "1697513", "revid": "287204", "url": "https://it.wikipedia.org/wiki?curid=1697513", "title": "Biliesti", "text": ""}
{"id": "1697515", "revid": "13102", "url": "https://it.wikipedia.org/wiki?curid=1697515", "title": "Giovanbattista Michelini", "text": ""}
{"id": "1697520", "revid": "599013", "url": "https://it.wikipedia.org/wiki?curid=1697520", "title": "Suraia", "text": "Suraia \u00e8 un comune della Romania di 5.800 abitanti, ubicato nel distretto di Vrancea, nella regione storica della Moldavia. \nNel 2004 si \u00e8 staccato da Suraia il villaggio di Bilie\u0219ti, andato a formare un comune autonomo.\nIl nome Suraia viene da \"SURA\", il cavallo di Stefan Cel Mare che \u00e8 morto proprio su questa terra.\nSuperficie: 4.851 ettari \nCitt\u00e0: 830 ettari \nTerreni agricoli: 4021 ettari \nPopolazione: 5800 \nFamiglie: 1.835 \nNo.. abitazioni: 2076 \nNo.. Asili Nido: 3 \nNo.. Scuole: 2 \nGeographic: Suraia \u00e8 situato nella parte orientale della contea di Vrancea sulla riva destra del Siret \nArea Attivit\u00e0 specifica: Sfruttamento di aggregati minerali \nlavori di intrecciati di vimini \nFrutteti \ncereali \nLe principali attivit\u00e0 economiche: Verdure \nPomiculture \ncommercio \nDa vedere: i laghi Siret Valley dove poter pescare \nEventi: Giornata Festiva - 16 agosto \nIl patron della chiesa \"Maria Assunta\" - 15 agosto \nServizi offerti agli investitori: rete idrica \nMateria prima per cuoio, tessile, prodotti lattiero-caseari e carne \nAccesso alla strada provinciale \nI progetti di investimento: strade Aggiornamento \ncostruzione nuova palestra \nRiabilitazione di ufficio municipio \nRiabilitazione del centro sociale\nNel 2005 ci sono state delle alluvioni provocate dalla piena del fiume Siret che passa proprio al confine del comune con il distretto di Gala\u021bi."}
{"id": "1697521", "revid": "1337443", "url": "https://it.wikipedia.org/wiki?curid=1697521", "title": "Giovanni Antonio Migliorati", "text": "Nel 1859 fu ambasciatore a Copenaghen.\nNel 1870 fu ambasciatore a Monaco di Baviera."}
{"id": "1697525", "revid": "1522738", "url": "https://it.wikipedia.org/wiki?curid=1697525", "title": "Graendal", "text": ""}
{"id": "1697526", "revid": "767487", "url": "https://it.wikipedia.org/wiki?curid=1697526", "title": "Bolote\u0219ti", "text": "Bolote\u0219ti \u00e8 un comune della Romania di 4.834 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 6 villaggi: Bolote\u0219ti, G\u0103ge\u0219ti, Iv\u0103nce\u0219ti, Pietroasa, Putna, Vit\u0103ne\u0219tii de sub M\u0103gur\u0103."}
{"id": "1697527", "revid": "287204", "url": "https://it.wikipedia.org/wiki?curid=1697527", "title": "Bolotesti", "text": ""}
{"id": "1697530", "revid": "322321", "url": "https://it.wikipedia.org/wiki?curid=1697530", "title": "Vasino II Malabayla", "text": "\u00c8 stato nominato vescovo di Piacenza nel 1509 e nel 1519 fu trasferito alla diocesi di Asti fino al 1525.\nBiografia.\nDiscendente dai Malabayla, una nobile casana astigiana, Vasino II venne nominato vescovo di Piacenza il 19 gennaio 1509.\nNel 1512, venne allontanato dalla sede piacentina perch\u00e9 aderente allo scisma e fiancheggiatore del \"conciliabolo di Pisa\" in cui i cardinali partecipanti cercarono di eleggere un antipapa in opposizione a Giulio II.\nLa diocesi venne affidata al governatore Giovanni Gozzadini.\nAlla morte del papa, il nuovo pontefice Leone X concesse il perdono agli oppositori e cos\u00ec anche Vasino pot\u00e9 tornare al proprio incarico.\nNel 1519 venne trasferito alla diocesi astense e vi rimase fino al 1525.\nIl vescovo Vasino, durante la sua permanenza a Piacenza restaur\u00f2 il castello di Sant'Imenzio e ad Asti si prodig\u00f2 nella costruzione del palazzo vescovile, restaur\u00f2 l'antica chiesa di San Sisto e commission\u00f2 la cattedra vescovile nella cattedrale di Asti."}
{"id": "1697532", "revid": "767487", "url": "https://it.wikipedia.org/wiki?curid=1697532", "title": "C\u00e2mpineanca", "text": "C\u00e2mpineanca \u00e8 un comune della Romania di 3.534 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 3 villaggi: C\u00e2mpineanca, Pietroasa, V\u00e2lcele."}
{"id": "1697533", "revid": "287204", "url": "https://it.wikipedia.org/wiki?curid=1697533", "title": "Campineanca", "text": ""}
{"id": "1697535", "revid": "767487", "url": "https://it.wikipedia.org/wiki?curid=1697535", "title": "C\u00e2mpuri", "text": "C\u00e2mpuri \u00e8 un comune della Romania di 3.958 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 5 villaggi: C\u00e2mpuri, Fete\u0219ti, Gura V\u0103ii, Rotile\u0219tii Mari, Rotile\u0219tii Mici."}
{"id": "1697537", "revid": "287204", "url": "https://it.wikipedia.org/wiki?curid=1697537", "title": "Campuri", "text": ""}
{"id": "1697538", "revid": "54253", "url": "https://it.wikipedia.org/wiki?curid=1697538", "title": "Strage di Erba", "text": "La strage di Erba \u00e8 stato un caso di omicidio plurimo commesso a Erba, in provincia di Como, l'11 dicembre 2006.\nLa strage fu compiuta dai coniugi Olindo Romano (Albaredo per San Marco, 10 febbraio 1962) e Angela Rosa Bazzi (Erba, 12 settembre 1963), che uccisero a colpi di coltello e spranga Raffaella Castagna, il figlio Youssef Marzouk, la madre Paola Galli e la vicina di casa Valeria Cherubini. Il marito di quest'ultima, Mario Frigerio, colpito con un fendente alla gola e creduto morto dagli assalitori, riusc\u00ec a salvarsi grazie ad una malformazione congenita alla carotide che gli imped\u00ec di morire dissanguato. La strage avvenne nell'abitazione di Raffaella Castagna, in una corte ristrutturata nel centro della cittadina. L'appartamento fu dato alle fiamme subito dopo l'esecuzione del delitto.\nIl 3 maggio 2011, la corte suprema di cassazione ha rigettato i ricorsi proposti, con l'indiretta conseguenza che \u00e8 diventata definitiva la sentenza di Appello che aveva riconosciuto come autori della strage i coniugi Romano, gi\u00e0 condannati all'ergastolo.\nStoria.\nLa sera dell'11 dicembre 2006, verso le 20:20, in una vecchia corte ristrutturata al numero 25 di via Diaz a Erba, divampa un incendio all'interno di uno degli appartamenti di una delle palazzine che la compongono (condominio del Ghiaccio). Attirati dal fumo, due vicini di casa, dei quali uno \u00e8 pompiere volontario, entrano per primi nella palazzina salendo le scale verso il primo piano dove \u00e8 localizzato l'appartamento in fiamme. A ridosso del pianerottolo trovano un uomo ferito (Mario Frigerio), sdraiato con la testa dentro l'appartamento ed il corpo fuori, il quale viene trascinato per le caviglie nel punto pi\u00f9 lontano dal fuoco. La porta dell'abitazione \u00e8 socchiusa, per cui i soccorritori entrano scoprendo subito il corpo senza vita e in fiamme di una donna (Raffaella Castagna).\nI primi soccorritori trasportano il corpo della donna, sempre prendendolo per le caviglie, sul pianerottolo, spegnendo le fiamme che lo avvolgono, e cercano quindi di \"rinfrancare\" il ferito. Dal piano superiore possono udire la richiesta di aiuto di una voce femminile. Mario Frigerio indica a gesti per due volte al soccorritore (avendo gravi ferite al collo che gli impediscono di parlare) che un'altra persona si trova di sopra. Ma il fumo si fa sempre pi\u00f9 denso e questi primi soccorritori devono abbandonare gli ambienti, pur sapendo che Raffaella Castagna ha un bambino e che nell'appartamento di sopra vi \u00e8 una donna che invoca aiuto. Dopo l'arrivo dei Vigili del Fuoco di Erba che riescono a domare l'incendio, vengono scoperti quattro corpi senza vita e un sopravvissuto, appunto Mario Frigerio, gravemente ferito, che viene trasportato d'urgenza all'Ospedale Sant'Anna di Como dove viene sottoposto a diversi interventi. Si risveglia dall'anestesia due giorni dopo.\nRaffaella Castagna, di trent'anni, impiegata part-time in una comunit\u00e0 di assistenza a persone disabili, venne aggredita e colpita ripetutamente con una spranga e mor\u00ec a causa delle lesioni alla testa, venne anche accoltellata 12 volte e poi sgozzata; all'interno dell'appartamento, nel corridoio prospiciente la camera del nipote, venne uccisa anche Paola Galli (60 anni), casalinga, madre di Raffaella, colpita da coltellate e sprangate e morta anch'essa per lesioni alla testa; il bambino invece mor\u00ec dissanguato sul divano, dopo aver ricevuto un unico colpo alla gola che recise l'arteria carotide.\nNell'appartamento al piano superiore, nel sottotetto, venne invece scoperto il corpo esanime della vicina di casa Valeria Cherubini, cinquantacinquenne moglie di Mario Frigerio, una commessa accorsa al piano inferiore per prestare aiuto in quanto attirata dal fumo che usciva dall'appartamento. Valeria, come il marito sopravvissuto, venne aggredita (sulle scale secondo la tesi accusatoria, ma finita in casa, secondo la tesi difensiva) con un'arma da punta e taglio, gravemente ferita dopo una colluttazione con il suo/suoi aggressore/i (subendo 34 coltellate e 8 sprangate). All'arrivo dei primi soccorritori la donna era ancora viva e dal piano superiore dove era riuscita faticosamente a trascinarsi lanci\u00f2 alcune grida di aiuto verso i due vicini che non poterono raggiungerla a causa del fumo. La signora Cherubini mor\u00ec soffocata dal monossido di carbonio (concentratosi nella parte bassa dell'appartamento del sottotetto).\nNell'appartamento localizzato nel sottotetto e abitato dai coniugi Frigerio, viene scoperto anche il cane di famiglia, ucciso dal monossido di carbonio, secondo quanto stabilito dall'esame effettuato dallo stesso medico legale che effettu\u00f2 le autopsie sui corpi delle vittime. Il marito della Cherubini, Mario Frigerio, di 65 anni, venne percosso e accoltellato alla gola, ma riusc\u00ec a sopravvivere grazie a una malformazione congenita della carotide che gli imped\u00ec di dissanguarsi completamente. I rilievi evidenziarono che gli aggressori erano stati due, uno dei quali mancino, armati di due coltelli a lama corta e lunga, nonch\u00e9 di una spranga.\nIndagini.\nAzouz Marzouk.\nLe indagini inizialmente si concentrano su Azouz Marzouk, nativo di Zaghouan (Tunisia), marito di Raffaella Castagna e padre di Youssef. Marzouk, che secondo la stampa aveva precedenti penali per spaccio di droga ed era uscito dal carcere grazie all'indulto del 2006, al momento dei fatti era in Tunisia in visita ai genitori; rientrato precipitosamente in Italia, viene interrogato dai carabinieri. Gli inquirenti confermano il suo alibi e iniziano a sospettare di un regolamento di conti compiuto contro di lui.\nOlindo Romano e Rosa Bazzi.\nTra le altre piste seguite viene subito segnalato il comportamento anomalo di due vicini di casa di Raffaella Castagna che in passato avevano avuto contenziosi legali con la defunta. Nonostante gli sconcertanti fatti accaduti, gi\u00e0 dalle prime ore dopo gli omicidi i coniugi Romano si erano dimostrati disinteressati, diversamente dagli abitanti della corte, e a differenza dei condomini non avevano chiesto rassicurazioni alle forze dell'ordine. Questi sospetti portarono gli inquirenti a sequestrare alcuni indumenti dei coniugi e a metterne sotto controllo abitazione ed automobile. Ma nella prima notte dopo la strage altri fatti destarono l'attenzione degli inquirenti: il fatto che entrambi presentassero delle ferite (il marito una ecchimosi alla mano e una all'avambraccio, la moglie una ferita sanguinante ad un dito). Inoltre, alle domande di rito poste subito dopo la strage, i due mostrarono uno scontrino del McDonald's: ci\u00f2 risult\u00f2 alquanto sospetto poich\u00e9 si evinse un tentativo immediato di apparire a tutti i costi estranei alla vicenda, quando i carabinieri non avevano posto alcuna domanda al riguardo.\nLe intercettazioni ambientali aumentarono i sospetti in quanto fu subito chiaro che, mentre tutta la nazione era interessata a quanto accaduto, i coniugi Romano non affrontavano mai l'argomento nei loro colloqui. Le intercettazioni ambientali in auto, dove i due si sentivano pi\u00f9 al sicuro, aumentarono ulteriormente i sospetti. Cos\u00ec il 26 dicembre vennero disposti accertamenti tecnici urgenti sulla loro automobile, che portarono gli inquirenti a scoprire delle tracce nell'auto; una di esse, di natura ematica, poi attribuita a Valeria Cherubini, si trovava sul battitacco del guidatore e non era compromessa: il DNA non era decaduto ad esempio per la presenza dell'acqua usata dai vigili del fuoco per domare l'incendio, quindi doveva essere stata lasciata prima. \u00c8 l'unico residuo ematico trovato nell'intera auto, nei vestiti, nell'abitazione e negli effetti personali dei Romano: la difesa sostenne si trattasse perci\u00f2 di contaminazione, mentre per l'accusa fu l'unico errore dell'accurata pulizia messa in atto dai coniugi.\nI coniugi vennero fermati il giorno 8 gennaio 2007 e arrestati, dopo un lungo interrogatorio, il giorno seguente. I due coniugi sono descritti come due persone molto chiuse ed isolate, morbosamente attaccati l'uno all'altra. Durante le indagini, alcuni familiari di Rosa Bazzi affermeranno che la donna avrebbe subito violenza sessuale da parte di un conoscente (o forse addirittura di un parente) all'et\u00e0 di dieci anni, peraltro senza mai ricevere alcun genere di assistenza o sostegno a seguito di ci\u00f2. Indagando nel passato di Olindo Romano verr\u00e0 fuori, invece, una querela sporta contro di lui dal padre e dal fratello all'inizio degli anni ottanta, a seguito di una rissa per motivi familiari. Di fatto, all'epoca dell'arresto, i due avevano interrotto ormai da anni qualsiasi rapporto persino con i pi\u00f9 stretti familiari; una psichiatra, consulente della difesa, afferm\u00f2 che era opportuno valutare il quoziente intellettivo della Bazzi, al fine di stabilirne la capacit\u00e0 di intendere e volere.\nL'uomo \u00e8 accusato di omicidio plurimo pluriaggravato, la donna di concorso. Saranno i rilievi dei RIS a indicare la presenza di una seconda persona nella strage e mancina, come Rosa.\nGli inquirenti risalgono ai frequenti diverbi esistenti fra i Romano e Raffaella Castagna, sfociate anche in una lite la notte di Capodanno del 2005 e in una causa civile fra le parti, che avrebbe dovuto svolgersi due giorni dopo la strage: in quell'occasione, i coniugi Romano avevano aggredito e percosso la Castagna, che aveva sporto denuncia contro di loro per ingiurie e lesioni dopo un diverbio scoppiato quella sera, pur offrendosi di rimetterla in cambio di un risarcimento in denaro. L'episodio, comunque, era solo l'ultimo di una lunga lista di ostilit\u00e0 e sgarbi tra inquilini, frequentemente sfociati in diverbi e litigi. I due ribadiscono la loro innocenza e dichiarano di aver trascorso la serata in un McDonald's di Como, di cui hanno conservato anche lo scontrino, il cui orario \u00e8 per\u00f2 due ore avanti rispetto alla strage e al consueto orario di cena dei due coniugi (secondo gli inquirenti si tratta di un tentativo maldestro di procurarsi un alibi).\nIl 10 gennaio 2007, davanti ai magistrati, i Romano ammettono, separatamente, di essere gli esecutori della strage, descrivendone con minuzia i singoli atti, il tipo di ferite, la posizione dei corpi delle vittime e il tipo di armi usate; la confessione viene ribadita in sede di convalida di fermo al GIP e decisivi vengono ritenuti i particolari descritti poich\u00e9 conoscibili solo da chi aveva vissuto la scena del delitto . Ciascuno dei due si addoss\u00f2 l'intera responsabilit\u00e0. Contro di loro anche la testimonianza di Mario Frigerio, unico sopravvissuto.\nI processi.\nUdienze preliminari.\nIl 10 ottobre successivo, di fronte al Gup che dovr\u00e0 decidere se aprire o meno il processo, Olindo dichiara di essere innocente e ritratta infatti la sua confessione. Anche la moglie Rosa ritira le sue dichiarazioni. I parenti delle vittime insorgono in aula, il giudice \u00e8 costretto a sospendere la seduta. Azouz Marzouk chiede la pena di morte per i due imputati, pur non essendo prevista nell'ordinamento italiano. L'accusa, rappresentata dal PM Massimo Astori, considera le ritrattazioni dei Romano come una semplice variazione della strategia difensiva.\nIl 12 ottobre Olindo Romano e Rosa Bazzi sono rinviati a giudizio.\nPrimo grado.\nLa prima udienza si tiene il 29 gennaio 2008; nel corso delle udienze, i coniugi Romano passano il tempo scambiandosi effusioni e ridacchiando tra loro, persino durante la proiezione in aula delle fotografie del cadavere del piccolo Youssef.\nIl 18 febbraio 2008 Olindo accusa i carabinieri che l'hanno interrogato di avergli fatto il lavaggio del cervello e di averlo convinto a confessare, promettendogli in cambio pochi anni di carcere e l'immediata liberazione della moglie Rosa. Negli stessi giorni, i loro vicini di casa testimoniano davanti alla corte che i Romano avevano creato un clima di terrore nel condominio con liti furiose, minacce verbali, lanci di vasi nei terrazzi altrui, lettere di avvocati; pi\u00f9 volte le forze dell'ordine erano dovute intervenire e diversi inquilini dello stabile avevano preferito trasferirsi altrove per evitare ulteriori litigi. Una vicina racconter\u00e0 che, poco tempo prima della strage, Olindo Romano le aveva consegnato una mole di pagine manoscritte contenenti la loro versione delle liti con Raffaella Castagna e la sua famiglia, chiedendole il favore di dattiloscriverle per lui. La difesa tenta di sostenere, senza pur tuttavia dimostrarlo, che lo stesso giorno della strage un estraneo era presente nella casa di Raffaella Castagna.\nTestimonianza di Mario Frigerio.\nIn pi\u00f9 occasioni Mario Frigerio depone la propria versione dei fatti in qualit\u00e0 di unico testimone oculare riconoscendo in Olindo Romano il proprio aggressore.\nNell'aula, nel dibattimento, si verificano tensioni fra accusa e difesa, in particolare durante il controinterrogatorio di Frigerio da parte degli avvocati dei Romano: dopo alcune insistenti domande dei difensori che tentano di metterne in dubbio la credibilit\u00e0 e di dipingerlo come un teste falso, Frigerio si rivolge a loro esclamando \"\"vergognatevi!\" ed apostrofando come \"assassino\"\" Olindo Romano; il pubblico ministero interviene e il giudice sospende l'udienza.\nUlteriori ritrattazioni dei Romano.\nIl 28 febbraio 2008 Olindo Romano rilascia una seconda dichiarazione spontanea, insistendo sul presunto lavaggio del cervello da lui ipotizzato e dichiarando di essere stato \"trattato come una bestia\" nel carcere di Como; chiede di non venire separato dalla moglie. Le testimonianze dei carabinieri che lo hanno interrogato - e confermate dall'ascolto delle registrazioni effettuate - rivelano invece che Olindo e Rosa confessarono, dicendo loro di volersi liberare la coscienza. La moglie, che doveva anch'ella rilasciare dichiarazioni, rinuncia perch\u00e9, secondo i legali, profondamente colpita dalle accuse rivoltele da Frigerio. Rosa parler\u00e0 al processo, nella successiva udienza del 3 marzo 2008: nella sua deposizione dichiara di aver confessato dietro la promessa degli arresti domiciliari. Inoltre afferma di non essere mai salita nella casa di Raffaella Castagna e smentisce di aver mai avuto diverbi con lei, sostenendo anzi che cercava di aiutarla, quando aveva bisogno, circostanza falsa e smentita anche da alcuni amici della Castagna, che riferirono anche che Raffaella gli aveva raccontato di un pedinamento da parte dei coniugi Romano persino pochi giorni prima della strage; i coniugi avevano assolutamente smentito di averla voluta pedinare, ma l'accusa us\u00f2 poi questo avvenimento come la prova dell'inizio di un'escalation intimidatoria nei confronti della Castagna.\nIl 31 marzo 2008 la difesa, invocando il cosiddetto legittimo sospetto chiede di spostare il processo lontano da Como perch\u00e9 i media locali avrebbero un atteggiamento ostile nei confronti degli imputati. L'istanza \u00e8 respinta. Il 2 aprile 2008 viene fatta ascoltare in aula la prima dichiarazione di Mario Frigerio, che, pur gravemente ferito, descrive con precisione la dinamica della strage. Viene interpretata come una conferma della colpevolezza dei Romano. La difesa, allora, chiede la ricusazione dei giudici, sostenendo che avrebbero posizioni pregiudiziali nei confronti degli imputati. Il processo \u00e8 nuovamente sospeso.\nIl 17 novembre 2008 la Corte di cassazione respinge la ricusazione dei giudici. Il processo riprende con la requisitoria del pubblico ministero; il magistrato ripercorre tutte le tappe della vicenda descrivendolo come un \"viaggio dell'orrore\". Vengono esibite le prove contro i Romano, a partire dalla tracce di sangue con il DNA di una delle vittime. Al termine della requisitoria, Astori chiede il massimo della pena per i due coniugi: ergastolo senza attenuanti con l'isolamento diurno per tre anni. Per il PM, la strage di Erba \u00e8 stato uno dei crimini pi\u00f9 atroci della storia d'Italia.\nIl 19 novembre 2008 Olindo rilascia la sua terza dichiarazione spontanea, sostenendo di aver recitato fino a quel momento la parte del mostro, e che in questa recita rientrava la confessione rilasciata ad uno psichiatra e le frasi lasciate appositamente su una Bibbia in suo possesso, contenenti ingiurie ed invettive contro le vittime, dichiarazioni d'amore alla moglie e poesie. Le parti civili chiedono complessivamente otto milioni di euro come risarcimento.\nSentenza.\nIn seguito Olindo rilascia la quarta dichiarazione spontanea, ribadisce la sua innocenza e quella della moglie ed esprime cordoglio per i familiari delle vittime.\nLa Corte d'Assise pronuncia il 26 novembre 2008 la sentenza di primo grado: i coniugi Romano sono condannati all'ergastolo con l'isolamento diurno per tre anni. La corte inoltre stabilisce come risarcimento una quota di 500\u00a0000 euro per i Frigerio, 60\u00a0000 euro a Marzouk, 20\u00a0000 per i suoi genitori residenti in Tunisia.\nSecondo grado e ricorso.\nIl 20 aprile 2010 la Corte d'Assise d'Appello di Milano ha confermato l'ergastolo ai coniugi Rosa Bazzi e Olindo Romano, con la misura afflittiva supplementare dell'isolamento diurno per tre anni, il massimo consentito dalla legge.\nCassazione.\nAvverso la sentenza sono stati proposti due ricorsi per cassazione, uno dei quali articolato su 40 motivi di legittimit\u00e0; la suprema corte lo presenta come effetto di \u00ab\"un'operazione di vivisezione della vicenda processuale, cosicch\u00e9 ogni singolo passaggio del processo \u00e8 stato ritenuto viziato, talora sotto pi\u00f9 profili\"\u00bb. Il 3 maggio 2011 la sentenza \u2014 \u2014 sanciva il rigetto dei ricorsi. \nIl Procuratore Generale presso la Corte aveva chiesto la convalida della sentenza di secondo grado.\nLa Corte di legittimit\u00e0 affermava che dovevano essere respinti tutti gli argomenti difensivi, dal momento che non era possibile intaccare \u00abla solidit\u00e0 dello zoccolo su cui era stata ricostruita la dolorosissima vicenda\u00bb e che \u00able tesi sostenute [dalla difesa] non [avevano avuto] (...) la forza di mettere in dubbio le prove che addossano a Rosa e Olindo la responsabilit\u00e0 dell'omicidio\u00bb.\nIn particolare:\nSviluppi seguenti: Sintesi e descrizione analitica.\nRosa Bazzi sta scontando la pena nel carcere di Bollate, mentre Olindo Romano sta scontando la pena nel carcere di Opera; i due sono autorizzati a incontrarsi una volta al mese.\nGi\u00e0 nell'aprile del 2011 Marzouk aveva cambiato idea sostenendo che i Romano non siano i colpevoli.\nNel 2012 Azouz Marzouk, risposatosi nel frattempo in Tunisia, sempre ritenendo che i Romano non siano i colpevoli, afferma di volere per loro la revisione del processo, si scopre poi successivamente che lo stesso Azouz Marzouk \u00e8 stato querelato dalla famiglia delle vittime per aver violentemente apostrofato, con termini non gentili e non corretti, la stessa famiglia delle vittime.\nNel settembre 2012, Azouz Marzouk intenta un ricorso presso la Corte Europea dei diritti dell'Uomo, in quanto avrebbe rilevato quelli che afferma essere numerosi vizi processuali in cui sarebbero incorsi i giudici in tutti e tre i gradi del giudizio. La Corte europea dichiara la non ammissibilit\u00e0 del ricorso. Appellato nuovamente dinanzi alla medesima Corte, viene nuovamente, per le medesime motivazioni, dichiarato non ammissibile.\nNel settembre 2012 i due condannati ricorrono dinanzi alla Corte CEDU, la quale respinge il ricorso per assoluto difetto di giurisdizione. Rinunciano all'appello.\nNel 2013 il pool di difesa dei coniugi Romano intenta il ricorso volto alla revisione del processo di colpevolezza in base alla normativa vigente prevista in materia di revisione del processo dal codice di procedura penale. \nNell'agosto 2014 termina per i due coniugi l'isolamento diurno che era stato inflitto loro nei tre gradi di giudizio.\nIl 16 settembre 2014 muore, in una casa di cura ed all'et\u00e0 di 73 anni, Mario Frigerio, dopo qualche mese dalla diagnosi di una malattia terminale. \nIl 25 maggio 2018 muore, a 74 anni, Carlo Castagna, marito, padre e nonno delle vittime.\nLa successiva vicenda giudiziaria.\nIl ricorso alla Corte europea dei diritti dell'uomo.\nNel settembre 2012 il \"Corriere di Como\" riporta la notizia del ricorso \u2014 gi\u00e0 annunciato dopo la condanna definitiva in Cassazione \u2014 esperito dai due condannati alla Corte europea dei Diritti dell'Uomo nel marzo dello stesso anno, in cui, a detta della difesa, rilevano numerosi vizi processuali in cui sarebbero incorsi i giudici in tutti e tre i gradi di giudizio, lesivi del diritto di difesa degli imputati nel corso del procedimento penale. In realt\u00e0, come evidenziato dalla Convenzione europea per la salvaguardia dei diritti dell'uomo e delle libert\u00e0 fondamentali, il diritto all'effettivit\u00e0 di difesa viene declinato autonomamente nei vari ordinamenti giuridici interni, pertanto non \u00e8 possibile procedere alla disapplicazione della norma vigente nell'ordinamento giuridico interno in favore della norma della Convenzione, in quanto per la sua applicazione [ndr, della norma sovranazionale], la medesima convenzione si richiama all'ordinamento giuridico interno dei singoli Stati. Il ricorso sar\u00e0 dichiarato non ammissibile per assoluto difetto di giurisdizione. La difesa rinuncia al ricorso successivo presso la medesima corte in quanto non ritiene probabile un esito favorevole del medesimo. Si sono pertanto esaurite le possibilit\u00e0 di ricorso presso gli ordinamenti sovranazionali. \nPochi mesi prima anche Azouz Marzouk \u2014 reputando contraddittori alcuni passaggi delle sentenze di condanna \u2014 aveva dato mandato al suo avvocato di esperire ricorso presso la medesima Corte. In due differenti sentenze, la Corte CEDU ha dichiarato non ammissibile il ricorso presentato dal legale di Azouz Marzouk per esercizio abusivo del diritto di agire, in quanto non figura come parte lesa, ed ai sensi dell'ordinamento CEDU, possono ricorrere alla CEDU solo coloro che ritengano di essere vittima di una violazione da parte dello Stato di uno dei diritti e delle garanzie riconosciuti dalla Convenzione o dai suoi protocolli, inoltre ha dichiarato non ammissibile il successivo ricorso alla medesima corte per le medesime motivazioni. Si sono pertanto esauriti le possibilit\u00e0 di esperire ulteriori ricorsi, da parte di Azouz Marzouk, sia nell'ordinamento CEDU che nell'ordinamento giuridico italiano, dove tale diritto \u00e8 riconosciuto solo per le persone offese.\nLa richiesta di revisione del processo.\nNel 2013 il \"pool\" difensivo dei Romano \u2014 composto dagli avvocati Fabio Schembri e Luisa Bordeaux \u2014 manifesta la possibilit\u00e0 di richiedere la revisione del processo, in base alla normativa vigente prevista dal codice di procedura penale, in particolare, a detta della difesa:\nGli avvocati presentano un'istanza per chiedere nuovi accertamenti, ma le procure di Como e Brescia si dichiarano \"non competenti\". Nell'aprile del 2017 la Cassazione ammette il riesame di sette elementi di prova presso la corte d'appello di Brescia concedendo a tale corte la facolt\u00e0 di effettuare un incidente probatorio. Dopo che il legale chiede la proroga sulla distruzione delle prove, il pubblico ministero chiede invece a luglio la distruzione di tali reperti non esaminati, che viene bloccata per\u00f2 dal tribunale su sollecitazione dell'avvocato dei Romano. Nella mattinata del 12 luglio 2018, sulla base di una ordinanza emessa dalla Corte di Cassazione, la totalit\u00e0 dei reperti non ancora analizzati, parte di questi, quelli in custodia presso l'Ufficio corpi di reato del Tribunale di Como, vengono conferiti da un cancelliere ad un inceneritore del capoluogo che, contestualmente, ne effettua la distruzione. Una parte dei reperti, in possesso della difesa, \u00e8 stata conservata presso l'Universit\u00e0 di Pavia. In varie sentenze del 2018, la Corte di Cassazione ha ripetutamente rigettato la richiesta di procedere all'esame dei reperti mai analizzati, non ravvisando a tal proposito alcuna utilit\u00e0 o scopo: una delle fantomatiche nuove prove sarebbe ad esempio un cellulare Motorola tutt'altro che misterioso e di cui gi\u00e0 era nota l'appartenenza, ovvero alla vittima Raffaella Castagna. Pertanto \nInfluenze nella cultura di massa.\nAlla vicenda vengono dedicate la 15\u00aa puntata della quarta stagione della serie televisiva \"R.I.S. - Delitti imperfetti\", andata in onda su Canale 5, la prima puntata della prima stagione della serie \"Tutta la verit\u00e0\" andata in onda sul canale Nove, la 23\u00aa puntata dell'ottava stagione della serie televisiva La Squadra andata in onda su Raitre e l'87\u00aa puntata di \"Storie maledette\", in edizione speciale, andata in onda su Raitre con ospiti Pietro e Beppe Castagna (figli, fratelli e zii delle vittime).\nOlindo e Rosa vengono inoltre citati nei seguenti brani:"}
{"id": "1697539", "revid": "56620", "url": "https://it.wikipedia.org/wiki?curid=1697539", "title": "Baldassarre Paoli", "text": "Nacque a Firenze il 16 dicembre 1811 da Giovanni e Maria Angiola Bianchi. Trascorse i suoi anni di studio all\"universit\u00e0 di Pisa, dove consegu\u00ec la laurea nel 1833. \nNel 1838 fu nominato regio procuratore del Tribunale di prima Istanza di San Miniato al Tedesco per poi passare a quello di Pisa. \nFu Primo presidente della Corte d'appello di Firenze (dal 1877 al 1886). Il figlio, Cesare, fu un importante archivista e paleografo.\nMor\u00ec nella sua abitazione in via Cavour il 20 gennaio 1889; essendo fratello della Ven. Arciconfraternita della Misericordia di Firenze venne tumulato nel suo cimitero monumentale, il Camposanti dei \"Pinti\"."}
{"id": "1697541", "revid": "123908845", "url": "https://it.wikipedia.org/wiki?curid=1697541", "title": "Paulinho da Costa", "text": "\u00c8 considerato uno dei musicisti pi\u00f9 prolifici dei tempi moderni. Suonando pi\u00f9 di 200 strumenti a percussione, ha partecipato a migliaia di sedute di registrazione, album premiati con Grammy Award, canzoni di successo, colonne sonore, radio e pubblicit\u00e0 televisive.\nHa suonato diversi generi musicali, compresi: Blues, Country, Easy Listening, Disco, Gospel, Hip hop, Jazz, Latin jazz, MPB, R&amp;B, Rock, Soul e World Music."}
{"id": "1697542", "revid": "767487", "url": "https://it.wikipedia.org/wiki?curid=1697542", "title": "Corbi\u021ba", "text": "Corbi\u021ba \u00e8 un comune della Romania di 1.979 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 9 villaggi: Buda, Corbi\u021ba, Izvoarele, L\u0103rg\u0103\u0219eni, Oche\u0219e\u0219ti, R\u0103d\u0103cine\u0219ti, \u0218erb\u0103ne\u0219ti, Tu\u021bu, V\u00e2lcelele.\nLa sede comunale \u00e8 ubicata nell'abitato di \u0218erb\u0103ne\u0219ti."}
{"id": "1697543", "revid": "287204", "url": "https://it.wikipedia.org/wiki?curid=1697543", "title": "Corbita", "text": ""}
{"id": "1697544", "revid": "3831", "url": "https://it.wikipedia.org/wiki?curid=1697544", "title": "Cuscinetti", "text": ""}
{"id": "1697546", "revid": "438678", "url": "https://it.wikipedia.org/wiki?curid=1697546", "title": "Nicola Pasella", "text": "Fra il novembre 1873 e il maggio 1877 fu sindaco di Sassari."}
{"id": "1697549", "revid": "339392", "url": "https://it.wikipedia.org/wiki?curid=1697549", "title": "Jodoshu", "text": ""}
{"id": "1697555", "revid": "73843", "url": "https://it.wikipedia.org/wiki?curid=1697555", "title": "Paolo Paternostro", "text": "Biografia.\nPaolo Paternostro nacque nel 1821 da Antonino e Donna Carolina Vanasco a Misilmeri, dove la famiglia risiedeva. Dopo la laurea in Giurisprudenza presso l'Universit\u00e0 degli Studi di Palermo, si diede alla carriera forense.\nPrese parte alla rivoluzione siciliana del 1848 e fu costretto all'esilio una volta ristabilito l'ordine nel 1849 (era stato eletto deputato del Parlamento siciliano e membro del Comitato Rivoluzionario). Dal 1850 cominci\u00f2 il suo decennale esilio in Egitto, nel quale si fece apprezzare per le sue doti politiche e divenne amico fedele del governatore del vicereame 'Abb\u0101s I d'Egitto fino alla sua morte. Ricopr\u00ec quindi diversi ministeri in quel governo. Ad Alessandria d'Egitto nacque dalla moglie Rosa Fiduccia il figlio Alessandro Paternostro, politico e orientalista.\nRitornato a Palermo nel 1860, partecip\u00f2 ai moti unitari. Fu eletto nel 1861 deputato del Regno d'Italia per quattro legislature e fu Prefetto di Arezzo e Bari.\nNel 1876 fu nominato dal Sovrano Senatore del Regno. Dal 1878 fu anche consigliere della Corte dei Conti.\nAlla sua morte fu ricordato in Senato dal senatore Francesco Paternostro e dal ministro dell'Istruzione Coppino."}
{"id": "1697556", "revid": "110157", "url": "https://it.wikipedia.org/wiki?curid=1697556", "title": "Fitione\u0219ti", "text": "Fitione\u0219ti \u00e8 un comune della Romania di 2.890 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di sei villaggi: Ciol\u0103ne\u0219ti, Fitione\u0219ti-Sat, Fitione\u0219ti-Pisc, Ghimice\u0219ti, Holb\u0103ne\u0219ti, M\u0103n\u0103stioara."}
{"id": "1697557", "revid": "287204", "url": "https://it.wikipedia.org/wiki?curid=1697557", "title": "Fitionesti", "text": ""}
{"id": "1697558", "revid": "56620", "url": "https://it.wikipedia.org/wiki?curid=1697558", "title": "Giuseppe Piola", "text": "In politica fu \"neoguelfo\", ossia appartenne al gruppo dei cattolici moderati.\nEra laureato il lettere e filosofia.\nScrisse anche opere di tema giuridico."}
{"id": "1697561", "revid": "1776051", "url": "https://it.wikipedia.org/wiki?curid=1697561", "title": "Giuseppe Polsinelli", "text": ""}
{"id": "1697563", "revid": "767487", "url": "https://it.wikipedia.org/wiki?curid=1697563", "title": "Garoafa", "text": "Garoafa \u00e8 un comune della Romania di 4.735 abitanti, ubicato nel distretto di Vrancea, nella regione storica della Moldavia. \nIl comune \u00e8 formato dall'unione di 8 villaggi: Bizighe\u0219ti, Ciu\u0219lea, Doaga, F\u0103urei, Garoafa, Precistanu, R\u0103chitosu, Str\u0103jescu."}
{"id": "1697573", "revid": "767487", "url": "https://it.wikipedia.org/wiki?curid=1697573", "title": "Gologanu", "text": "Gologanu \u00e8 un comune della Romania di 3.373 abitanti, ubicato nel distretto di Vrancea, nella regione storica della Moldavia. \nGologanu \u00e8 divenuto comune autonomo nel 2004, staccandosi dal comune di Milcovul."}
{"id": "1697574", "revid": "1543377", "url": "https://it.wikipedia.org/wiki?curid=1697574", "title": "Distretto regionale di Okanagan-Similkameen", "text": " \nIl distretto regionale di Okanagan-Similkameen (RDOS) \u00e8 un distretto regionale della Columbia Britannica, Canada di 79.475 abitanti, che ha come capoluogo Penticton."}
{"id": "1697576", "revid": "729019", "url": "https://it.wikipedia.org/wiki?curid=1697576", "title": "Strada europea E33", "text": "La E33 \u00e8 una strada europea, classificata tra le dorsali intermedie nord-sud, il cui percorso \u00e8 in territorio italiano e coincide pressoch\u00e9 interamente con quello dell'autostrada A15 conosciuta anche come \"Autocamionale della Cisa\".\nSi diparte dalla E35 (A1) all'altezza di Parma e confluisce nella E80 (A12) all'altezza di La Spezia."}
{"id": "1697577", "revid": "63727", "url": "https://it.wikipedia.org/wiki?curid=1697577", "title": "BMW OHV V8", "text": "Il BMW OHV V8 \u00e8 un motore a scoppio prodotto dal 1954 al 1965 dalla Casa automobilistica tedesca BMW.\nCaratteristiche.\nQuesto motore rappresenta una tappa evolutiva fondamentale nella storia della produzione motoristica BMW. Si tratta infatti del primo V8 BMW, nonch\u00e9 il primo V8 al mondo costruito interamente in lega di alluminio. Quest'ultima particolarit\u00e0 consent\u00ec a questo motore di contenere il peso in misura notevole rispetto ai motori V8 pre-bellici: solo 210\u00a0kg per il V8 BMW, solo 28\u00a0kg pi\u00f9 pesante del motore M337 a 6 cilindri montato sulle 501 di base. &lt;br&gt;\nLe testate erano disposte ad angolo di 90\u00b0, la distribuzione era a valvole in testa, con un solo albero a camme laterale. Le valvole erano inclinate di 12\u00b0 rispetto all'asse del cilindro, ma parallele fra loro e quindi non disposte a V. I pistoni erano dotati di 4 fasce elastiche&lt;br&gt;\nSono esistite due versioni di questo V8, una da 2.6 e l'altra da 3.2 litri. Queste due versioni sono state montate in tutte le BMW prodotte durante gli anni '50 del secolo scorso, tranne le piccole Isetta e 600. A seconda delle applicazioni, questi motori subivano vari aggiornamenti che ne facevano mutare anche la sigla stessa. A partire dal 1963 e fino al 1965, questi motori evolsero in varianti caratterizzate dall'avere il cambio in blocco con il motore.\nDi seguito vengono mostrate le caratteristiche di questi motori.\nVersione da 2.6 litri.\nQuesta versione aveva misure di alesaggio e corsa pari a 74x75 mm, che davano luogo a 2580 cm\u00b3. L'alimentazione era affidata ad un carburatore doppio corpo Zenith, il rapporto di compressione era di 7:1 e la pompa dell'olio era azionata da un alberino di distribuzione.&lt;br&gt;\nLa potenza massima era di 100 CV a 4800 giri/min, mentre la coppia motrice raggiungeva un picco di 180 Nm. Una seconda variante erogava 95 CV con coppia massima di 177 Nm.\nA partire dal 1961 il motore ha subito un incremento di potenza portandosi a 110 CV. Con tali nuove caratteristiche questo motore \u00e8 stato montato sulla BMW 2600, prodotta tra il 1961 ed il 62.\nVersione da 3.2 litri.\nQuesta versione necque dalla rialesatura del 2.6: l'alesaggio fu infatti portato da 74 ad 82\u00a0mm, mentre \u00e8 rimasta invariata la misura della corsa. La cilindrata crebbe fino a 3168\u00a0cm3. Questo motore era alimentato tramite due carburatori doppio corpo Zenith anzich\u00e9 uno come nel 2.6 ed il suo rapporto di compressione venne leggermente aumentato, portandosi a 7.1:1. Un'altra differenza rispetto alla versione di minor cilindrata stava nella pompa dell'olio, che in questo caso era azionata mediante una catena a rulli.\nQuesto motore \u00e8 stato proposto in tre varianti prestazionali, rispettivamente da 120, 140, 150 e 160 CV. Le due varianti pi\u00f9 potenti erano caratterizzate da particolari rivisitazioni che inclusero una differente profilatura degli assi a camme, un diverso criterio di accensione delle candele, la lucidatura delle camere di scoppio e il rapporto di compressione innalzato a 7,8:1. La variante da 160 CV, poi, montava anche due carburatori doppio corpo anzich\u00e9 uno."}
{"id": "1697581", "revid": "767487", "url": "https://it.wikipedia.org/wiki?curid=1697581", "title": "Pilade Canuti", "text": "Carriera.\nEmerge dai dilettanti del Marmirolo, approdando alla Cremonese in Serie C. Dopo un anno al Vittorio Veneto nella stessa categoria, passa al Messina in Serie B, con cui ottiene la promozione in Serie A.\nAl termine del biennio con i siciliani passa al nel campionato cadetto, per ritornare nella massima serie con il passaggio all'Atalanta nell'estate del 1965; con la squadra bergamasca scende in campo in 14 occasioni, senza segnare alcuna rete.\nDisputa quindi una stagione al Verona, per poi ritornare al Messina l'anno successivo, seguito da un altro ritorno, questa volta a Verona.\nConclude la carriera nel Mantova, in Serie B.\nAlla memoria di Pilade Canuti \u00e8 intitolato lo stadio comunale di Marmirolo."}
{"id": "1697583", "revid": "287204", "url": "https://it.wikipedia.org/wiki?curid=1697583", "title": "Accademia Bizantina", "text": "LAccademia Bizantina \u00e8 un ensemble specializzato nell'esecuzione del repertorio musicale del XVII e XVIII secolo, anche se spazia nel repertorio monteverdiano e di alcuni compositori del tardo rinascimento.\nStoria.\nCostituito a Ravenna nel 1983 il gruppo si avvale di strumenti originali dell'epoca e segue la filosofia dell'interpretazione filologica delle musiche eseguite.\nNel corso degli anni ha raggiunto un notevole successo di critica per il rigore delle sue esecuzioni e la partecipazione costante ai maggiori festival europei ne testimonia l'importanza e la notoriet\u00e0 del gruppo. Salisburgo, Ravenna, Holstein e Lucerna sono fra i festival pi\u00f9 prestigiosi ai quali hanno pi\u00f9 volte partecipato.\nRilevante anche la sua attivit\u00e0 concertistica che ha portato il gruppo ad esibirsi in lunghe tourn\u00e9e in Europa, Stati Uniti e Giappone.\nL'ensemble \u00e8 diretto, a partire dal 1996, da Ottavio Dantone che ha rivestito anche il ruolo di clavicembalista.\nL'Accademia Bizantina ha all'attivo una ventina di CD realizzati con prestigiose etichette discografiche come ARTS, Decca, Na\u00efve ed altre."}
{"id": "1697595", "revid": "222009", "url": "https://it.wikipedia.org/wiki?curid=1697595", "title": "Achille Rasponi", "text": ""}
{"id": "1697597", "revid": "33689", "url": "https://it.wikipedia.org/wiki?curid=1697597", "title": "Electron Engine", "text": ""}
{"id": "1697599", "revid": "729019", "url": "https://it.wikipedia.org/wiki?curid=1697599", "title": "Luigi Ridolfi", "text": "Biografia.\nNacque a Pievequinta, frazione di Forl\u00ec, l\u201911 aprile 1894, figlio di Matteo e Giuseppina Rossi. Dopo aver frequentato la Scuola di Arti e Mestieri \"Umberto I\", nel 1912 si arruol\u00f2 nel Regio Esercito, entrando a far parte del genio militare.\nStimolato dalle notizie delle imprese aeree della nascente aviazione, fra cui la trasvolata delle Alpi da parte di Geo Chavez, decise di passare nell'aviazione militare transitando nel Battaglione aviatori. Promosso tenente ottenne il brevetto di pilota aviatore il 2 agosto 1915, a guerra gi\u00e0 iniziata da qualche mese. Rimase in servizio con il compito di istruttore alla Caproni di Cascina Costa fino al gennaio 1917, quando incominci\u00f2 la sua carriera da pilota di velivolo da bombardamento. Assegnato alla 4\u00aa Squadriglia dell\u2019XI Gruppo, allora al comando di Gabriele D'Annunzio, fu istruttore del \"Vate\" al pilotaggio dei velivoli Caproni, prendendo parte anche a un attacco alla base navale di Cattaro. \nNel novembre 1917 \u00e8 nella 6\u00aa Squadriglia.\nIl 25 maggio 1918 prese parte, su velivoli Caproni Ca.5, a un tentativo di bombardamento delle posizioni austro-ungariche situata a grande quota sul Passo del Tonale.\nIl 2 ottobre era nella 201\u00aa Squadriglia.\nDurante il conflitto comp\u00ec pi\u00f9 di 6.000 voli e 65 azioni di bombardamento in otto mesi di guerra, stabilendo un primato assoluto per la sua epoca, tanto da meritare il premio \"Bombardieri del cielo\", del valore di 2.000 lire, organizzato dalla rivista \"Il Secolo Illustrato della Domenica\".\nPer il suo valore fu decorato con diverse medaglie, tra cui due d\u2019argento al valor militare, quella d'oro al valor militare del Regno di Serbia, e con la Croix de guerre 1914-1918 concessagli \"motu proprio\" dal Re del Belgio Alberto I.\nFinito il conflitto, Ridolfi pass\u00f2 alla nascente aviazione civile come pilota collaudatore alla Caproni. Vol\u00f2 anche, come pilota di Caproni Ca.5, su varie linee interne: Milano-Roma, Roma-Napoli, Milano-Torino, Milano-Venezia. Luigi Ridolfi era abile anche nel volo acrobatico, aveva infatti eseguito vari spettacoli a Forl\u00ec. Il 2 agosto 1919 decoll\u00f2 da Taliedo, al comando di un aereo da trasporto Caproni Ca.48 con destinazione l\u2019aeroporto di San Nicol\u00f2 a Venezia che raggiunse regolarmente. Durante il volo di ritorno l\u2019aereo ebbe un cedimento strutturale mentre volava sulla citt\u00e0 di Verona, e precipit\u00f2 al suolo causando la morte di tutti i passeggeri e i membri dell\u2019equipaggio. Sull'aereo erano presenti, oltre a Ridolfi, altre 15 persone, tra cui il giornalista forlivese Tullo Morgagni, che rimasero uccise. Il suo corpo \u00e8 sepolto nel Cimitero Monumentale di Forl\u00ec, dove si pu\u00f2 vedere un suo busto, opera di Bernardino Boifava.\nA Luigi Ridolfi \u00e8 oggi dedicata una strada di Forl\u00ec, la scuola elementare di Pievequinta, la frazione di Forl\u00ec dove era nato, e l'Aeroporto di Forl\u00ec inaugurato il 19 settembre 1936 da Benito Mussolini, il Duca d\u2019Aosta e Achille Starace."}
{"id": "1697610", "revid": "2217433", "url": "https://it.wikipedia.org/wiki?curid=1697610", "title": "Kajagoogoo", "text": "I Kajagoogoo (per un breve periodo Kaja) sono un gruppo musicale britannico, originario della contea inglese del Bedfordshire.\nInseritisi a pieno titolo nel sottogenere pi\u00f9 genuinamente synth pop del filone pop rock e della new wave avviata dal movimento New romantic (a cui, e soprattutto all'inizio, sono stati associati per via di un'evidente affinit\u00e0 musicale e di immagine con i pi\u00f9 celebri Duran Duran), i cinque membri della formazione originaria sono per lo pi\u00f9 conosciuti per il grandissimo successo del brano \"Too Shy\", che fu il loro primo singolo e fu pubblicato all'inizio del 1983.\nIl singolo Too Shy (che raggiunse il 1\u00ba posto nelle classifiche britanniche, il 5\u00b0 negli USA e si piazz\u00f2 nei primi posti anche nelle classifiche europee) e il loro primo album in studio \"White Feathers\", furono inoltre co-prodotti dal tastierista dei Duran Duran Nick Rhodes e dal loro produttore Colin Thurston.\nStoria.\nIl quartetto strumentale \"Art Nouveau\".\nLa band si forma nel 1978 nella localit\u00e0 di Leighton Buzzard, nel Bedfordshire come quartetto strumentale d'avanguardia e denominato Art Nouveau, con Nick Beggs al basso, Steve Askew alla chitarra, Stuart Croxford Neale alle tastiere e Jez Strode alla batteria per realizzare il singolo intitolato \"The Fear Machine\" che, seppur venendo suonata nel corso del celebre spettacolo radiofonico di John Peel, vende poche centinaia di copie e non permette al gruppo di ottenere un contratto discografico.\nLa nascita del quintetto, il cantante Limahl e il nuovo nome.\nNel 1981 i quattro decidono di mettere un annuncio per trovare un cantante e dopo le audizioni scelgono un giovane di nome Christopher Hamill, il quale dimostrando di avere intraprendenza e creativit\u00e0, trova il modo di rendere pi\u00f9 interessante il suo personaggio adottando il caratteristico taglio di capelli bicolore (biondo sulle punte irsute e bruno sul pi\u00f9 morbido caschetto che gli scende sulle spalle) e anagramma il suo stesso cognome per ottenere il proprio pseudonimo, cosicch\u00e9 \"Hamill\" divenne Limahl.\nIl nome della band viene modificato invece nell'accattivante Kajagoogoo che deriva da un tentativo di scrivere la resa fonetica delle lallazioni di un bambino che in presenza di alcuni membri del gruppo aveva emesso \u00abgagagoogoo\u00bb.\nIl brano omonimo.\nSimili accortezze non potevano che riflettere le personalit\u00e0 originali di cinque giovani appassionati di musica, lo stesso nome del gruppo \u00e8 cos\u00ec musicale da poter suonare come una canzone. L'eponimo brano strumentale intitolato \"Kajagoogoo\" costituir\u00e0 una delle dieci tracce dell'album di esordio, mentre verr\u00e0 utilizzato in apertura dei concerti dal vivo. Nell'esecuzione \"live\", del pezzo viene commentata la 'stranezza' del nome (\u00abThat's a strange name\u00bb), con una melodia appena accennata, mentre nella versione originale del disco \u00e8 quasi interamente strumentale, tranne una specie di ritornello composto dal cosiddetto spelling del nome, in cui ogni singola lettera viene compitata a ritmo di musica, nei due diversi modi possibili, alternati, secondo le regole dell'inglese: 'K-A-J-A, G-double O, G double O' (\u00abK-A-J-A, G doppia O, G doppia O\u00bb) oppure 'K-A-J-A G-O-O' (senza la ripetizione della seconda sillaba).\nLe esibizioni dal vivo.\nNell'audizione, al giovane Christopher (che aveva gi\u00e0 pubblicato due album solisti rispettivamente nel 1980 e 1981) \u00e8 richiesto di cantare, assieme al bassista Nick Beggs, una divertente armonia vocale, intitolata \"Over the Top\" che, riarrangiata ed eseguita in concerto dal gruppo all'apice del successo, costituisce un momento esilarante dell'esibizione (Limahl la presenta come \u00abuna di quelle robe da barbieri\u00bb), testimoniando il gusto del gruppo per qualsiasi cosa suoni interessante, orecchiabile e cantabile. Cos\u00ec, \"Over the Top\" (poi ricantata - come \"O.T.T. (Over The Top)\" - dal solo Limahl, l'unico autore, e inserita sul lato B del suo primo singolo solista, \"Only for Love\") finir\u00e0 sul loro unico live: il VHS e Laserdisc \"White Feathers Tour\", video di un concerto tenutosi a Londra nel 1983, l'anno dell'esordio.\nIl contratto con la EMI, il primo album e la Numero 1 \"Too Shy\".\nDurante un'ispirata esibizione all'Embassy Club di Londra, la band attira l'interesse di tre case discografiche e di Nick Rhodes dei Duran Duran i quali, in quello stesso anno, danno alle stampe il pluridecorato videoclip \"Rio\". Alla fine, sar\u00e0 la major EMI a offrire loro il primo contratto, firmato nel luglio del 1982 e ingaggiando Rhodes per co-produrre, assieme al collega Thurston, il loro primo album \"White Feathers\".\nNel frattempo, i Kajagoogoo suonano come gruppo di supporto nel tour di un'altra band New Romantic di Birmingham, i Fashion. Il primo singolo del neo-quintetto, \"Too Shy\", esce a gennaio del 1983, arrivando in cima alle classifiche. All'epoca, neanche i Duran Duran avevano mai raggiunto il Numero 1 della hit parade britannica, il che spiega i sentimenti di orgoglio e rammarico provati da Nick Rhodes. Anche i due singoli successivi, \"Ooh to Be Ah\" e \"Hang on Now\", pur non ottenendo lo stesso enorme successo del precedente, diventeranno delle hit, raggiungendo entrambe la Top 20 nella Official Singles Chart.\nIl grande successo tra gli adolescenti e la defezione di Limahl.\nL'inaspettato grande successo creer\u00e0 un notevole impatto emotivo tra gli adolescenti, come testimonia il citato concerto ripreso in video, dove la musica \u00e8 appena udibile, coperta dalle urla dei fan, e non sembra esserci differenza con analoghe \"performance\" dei Duran Duran, Spandau Ballet o Culture Club. Assieme al successo si creano tensioni sempre pi\u00f9 forti interne al quintetto, che raggiungeranno l'apice con l'allontanamento di Limahl da parte della produzione e degli altri membri della band. Limahl non viene sostituito con membri esterni: sar\u00e0 infatti il bassista Nick Beggs, gi\u00e0 corista e compositore dei testi con l'ex cantante, a prenderne il posto nel 1983, subito dopo la trionfale estate musicale dei Kajagoogoo.\nI motivi che portarono all'allontanamento di Limahl sembrano essere molteplici: sebbene spesso discussi in seguito anche dagli stessi Kajagoogoo durante la reunion nel 2007, una motivazione era la richiesta del cantante di essere pagato maggiormente in quanto cantante e principale autore e compositore di testi e musica, oltre che uno dei produttori. Tuttavia era abbastanza noto l'astio tra Limahl e l'inesperto manager Phil Spencer, il quale sugger\u00ec agli altri componenti del gruppo la defezione del frontman affinch\u00e9 il guadagno potesse essere diviso in quattro anzich\u00e9 in cinque. Un'altra preoccupazione che ricorreva in Nick Beggs, Stuart Croxford Neale e Steve Askew (sebbene nell'ultimo in forma pi\u00f9 leggera) era il timore che Limahl potesse essere un'arma a doppio taglio: gi\u00e0 prede del terrore che il talento e il bell'aspetto di Limahl potesse offuscarli, come stava gi\u00e0 avvenendo, si lasciarono convincere dal manager, che aveva fatto leva sulle gelosie e le invidie che riservavano nei confronti del cantante. Inoltre, Limahl e Nick Beggs nutrivano delle divergenze musicali, la seconda ragione alla quale fu attribuito l'allontanamento del frontman. Entrambi volevano portare la band verso un sound pi\u00f9 maturo ed elaborato, ma disaccordavano nei generi proposti. Il motivo non fu molto considerato dagli ascoltatori, in quanto il successo immediato e un legame solido - Limahl considerava i colleghi come parte della propria famiglia e nutriva grande stima e affetto nei loro confronti - non potesse giustificare un provvedimento tanto inaspettato. Nick Beggs disse che il sound pi\u00f9 maturo che aveva ideato andava in contrapposizione con il celeberrimo taglio di capelli del frontman, motivo che port\u00f2 al suo licenziamento.\nDopo l'avventura con i Kajagoogoo, Limahl firm\u00f2 un contratto discografico con il manager Robin Jones, suo carissimo amico d'infanzia, e arruol\u00f2 la sorella di quello, Ellie Jones (la quale gi\u00e0 aveva una relazione con Limahl) in qualit\u00e0 di propria corista e musicista. Il suo primo singolo da solista fu Only For Love, che aveva scritto e composto con la collaborazione dei suoi vecchi colleghi e aveva precedentemente pianificato di includere nel secondo album della band. Esso riscontr\u00f2 un notevole successo, ma il salto di qualit\u00e0 arriv\u00f2 con NeverEnding Story, che Giorgio Moroder e Keith Forsley gli proposero di interpretare. Il brano, colonna sonora dell'omonimo film tratto dal romanzo di Michael Ende, si impose al primo posto di ogni classifica mondiale, restando per tre settimane in molti Paesi. La canzone fu stampata su ogni complilation e inclusa nella seconda ristampa di Don't Suppose e Limahl, accompagnato da Ellie Jones, apparve su ogni programma musicale: celeberrima l'esibizione alla radio olandese TopPop.\nLo sdoppiamento del neo-quartetto: Kajagoogoo in Europa e Kaja negli USA.\nPrimo riflesso di quel cambiamento (che riduce la formazione a un quartetto, come gli Art Nouveau, ma con un esercito di fan in pi\u00f9 da accontentare e milioni di dischi venduti in tutto il mondo di cui rendere conto) sar\u00e0 lo sdoppiamento del nome, che rimane Kajagoogoo in Europa, e diventa Kaja, negli USA, con la perdita dell'elemento linguistico infantile finale, che tanto avevano penato per modificare e rendere pi\u00f9 appetibile.\nInizio della perdita di fama \"Big Apple\".\nIl primo singolo del neo-quartetto \u00e8 \"Big Apple\", brano dedicato a New York, soprannominata \"La Grande Mela\", forse spinta dalla cacciata di Limahl, avvenuta nel momento massimo di fama, e dalla acerba rivalit\u00e0 tra il quartetto e il solista (che di l\u00ec a poco si prender\u00e0 la rivincita, come gi\u00e0 detto, con il successo mondiale della colonna sonora \"The NeverEnding Story\", tratta dall'omonimo film \"La storia infinita\").\nIl secondo album e il calo di popolarit\u00e0: l'abbandono di Jez Strode.\nDal singolo successivo e con l'uscita del secondo album, la popolarit\u00e0 della band inizia inesorabilmente a calare. Il 45 giri \"The Lion's Mouth\" non va oltre la Top 30 e sar\u00e0 la loro ultima hit. Il 33 giri, uscito per la \"EMI\", viene accreditato ai Kajagoogoo in UK ed Europa, e pubblicato in versione ridotta, con l'aggiunta di extended remix tra cui \"Extra Play\", come Kaja negli USA. Sar\u00e0 un flop commerciale inaspettato, fermandosi al Numero 35 in Gran Bretagna, nonostante la critica lo definisca all'unanimit\u00e0 un capolavoro. A questo punto, anche il batterista Jez Strode lascia il gruppo, che si riduce a un trio e tenta il rilancio con il pi\u00f9 breve ed efficace nome Kaja in tutto il mondo, nel 1985, nel tentativo di riconquistare la credibilit\u00e0 perduta di musicisti seri.\nIl continuo successo solista di Limahl, i Kaja come trio, il terzo album e lo scioglimento.\nI Kaja, come trio, avranno ancora meno fortuna di quando erano un quartetto. Dopo il flop del primo singolo, \"Shouldn't Do That\" (dal profetico titolo \u00abnon bisognava farlo\u00bb), il terzo album, \"Crazy Peoples Right to Speak\", pervaso da un velato tema politico, viene abbandonato s\u00f9bito, senza un minimo tentativo di promozione, nonostante la presenza di pezzi forti come il brano d'apertura \"Do I\", dal cui testo il long playing prende il suo ambiguo titolo. Dopo un breve periodo di silenzio stampa, durante il quale Limahl furoreggia con \"NeverEnding Story\" (seguito dall'ottimo guadagno, come gi\u00e0 accennato, del primo album \"Don't Suppose\", che sar\u00e0 il suo primo doppio sequel meritato, prima in Italia, alla fine degli anni ottanta, con i singoli \"Love in Your Eyes\" e \"Inside to Outside\", e il secondo album \"Colour All My Days\", e poi in Germania, all'inizio degli anni novanta, con il terzo album \"Love Is Blind\" e il remix \"Too Shy 1992\") , i tre membri rimasti, Nick, Steve e Stuart, annunciano lo scioglimento ufficiale nel 1986.\nLe sei raccolte della decade 1993-2003 e i remix di Limahl del 1999.\nNel decennio tra 1993 e 2003, sono uscite sei diverse raccolte del gruppo, ciascuna basata su criteri diversi di selezione. Tutte le compilation sembrano trattare alla stessa stregua i singoli e le tracce degli album, versioni originali e remix, pezzi della band come quintetto, quartetto o trio e canzoni di Limahl come solista. L'elemento che le accomuna tutte consiste comunque nel fatto che queste collection non sono state volute dai membri originari, all'epoca impegnati nei propri progetti solisti, e la promozione, ma dalla casa discografica. Una delle raccolte soliste di Limahl (variamente intitolata \"Limahl\", \"All the Hits plus More\" o anche semplicemente \"The Best of Limahl\", a seconda delle edizioni per le varie etichette nei diversi paesi, contiene i primi sette singoli dei Kajagoogoo/Kaja, compresi i quattro singoli realizzati dopo la sua uscita dal gruppo (\"Big Apple\", \"The Lion's Mouth\", \"Turn Your Back on Me\" e \"Shouldn't Do That\"), interamente risuonati e ricantati da lui, nel 1999, pi\u00f9 un paio di inediti e quattro brani tratti dall'album \"Love Is Blind\".\nLa momentanea reunion del quintetto dei Kajagoogoo per VH1 nel 2004.\nIl quintetto originario si riunisce brevemente per il programma \"Bands Reunited\" dell'emittente televisiva VH1 (26 gennaio 2004, Stagione 1, Episodio 6), che ospita band degli anni ottanta, alcune delle quali si riformano. I Kajagoogoo, dopo la riunione di VH1, ricevono offerte per nuove produzioni, ma i dissapori tra i membri erano ancora troppo forti per accettarle. Il gruppo ha criticato la presentazione della propria riunione su VH1, non concordando sui motivi addotti alla defezione di Limahl e sull'ipotesi della possibile riformazione del gruppo, che sarebbe in seguito avvenuta.\nLe ristampe in CD.\nLa prima ristampa del 1993 di \"White Feathers\" in CD.\nNel 1993, la piccola etichetta americana One Way Records aveva ristampato in CD il primo album dei Kajagoogoo, \"White Feathers\", cambiando l'ordine delle tracce originarie: invece della title track, \u00e8 l'ex Numero 1 britannica \"Too Shy\" ad aprire l'album. Gli altri due album della band e l'introvabile edizione alternativa USA del secondo LP rimarranno invece ancora a lungo irreperibili.\nLe ristampe rimasterizzate del 2004 dei tre album di studio.\nNel 2004, sull'onda del successo ottenuto in VH1, la loro prima casa discografica, la EMI, rimasterizza e ristampa in CD i tre album, compreso quello di debutto, aggiungendo su ciascuno numerose bonus tracks inedite, remix, versioni alternative, un elegante booklet con i testi, la riproduzione delle copertine dei 45 giri originali e note storiche sull'evoluzione della band e dei suoi lavori. I testi dei lati B, gli unici omessi in tali booklet, sono tuttora inediti e molto richiesti. La maggior parte dei brani rimasterizzati compaiono per la prima volta in edizione digitale su CD.\nLa ristampa rimasterizzata di \"White Feathers\".\nRipristinato l'ordine originale dei primi due brani, con \"White Feathers\" ricollocata in apertura, alle 10 tracce del primo album vengono aggiunte 8 bonus tracks, tra cui, oltre ai remix dei primi 3 singoli (di \"Too Shy\" \u00e8 incluso anche il remix strumentale), vi sono alcuni lati B inediti, contenuti anche nelle versioni dal vivo, sul VHS/Laserdisc del \"White Feathers Tour\": \"Take Another View\", \"Interview Rooms\", \"Animal Instincts\" e la versione in studio della \"Introduction\", che compare sul video col titolo \"Intro\", suonata in apertura dei concerti.\nLa ristampa rimasterizzata di \"Islands\".\nNel secondo album, \"Islands\", le 9 tracce originarie sono seguite da 8 canzoni bonus. Anche qui, oltre ai remix dei 3 singoli e della versione USA di \"Turn Your Back on Me\", figurano tre brani inediti. Sono le due strumentali \"The Pump Rooms of Bath\" e \"The Garden\", e la versione dal vivo, cantata con un testo diverso da Nick Beggs, di \"Monochromatic\", un brano che compariva nella versione cantata da Limahl nel video live che pubblicizzava il primo 33 giri. L'edizione ridotta alternativa americana del 1984, intitolata \"Extra Play\" e gi\u00e0 accreditata ai Kaja, non \u00e8 stata invece ristampata e rimane tuttora una rarit\u00e0 quotata e ricercata dai collezionisti.\nLa ristampa rimasterizzata di \"Crazy Peoples Right to Speak\".\nIl CD rimasterizzato del terzo album di studio, \"Crazy Peoples Right to Speak\", contiene le 10 tracce del disco cui vengono aggiunti 4 brani: i due remix dell'unico singolo \"Shouldn't Do That\" (sottotitolati \u00abDisciplined\u00bb e \u00abUndisciplined\u00bb) e le due inedite \"Hurricane\" e \"Whatever You Want\" (che comparivano in un'edizione speciale doppia del singolo \"Shouldn't Do That\"). A differenza delle altre bonus tracks nei primi due CD, abbastanza integrate nel sound del relativo disco, le due tracce supplementari del terzo album non hanno nulla a che vedere con gli altri brani, e hanno sonorit\u00e0 orientate alla dance dei Blow Monkeys di fine anni ottanta (una volta abbandonati il funk e il pop rock degli esordi), e del Limahl del periodo tedesco. I brani originali erano del 1985, quando la \"dance\" era agli inizi, e il sound faceva riferimento alla new wave, mentre i due remix dell'unico singolo, tendono maggiormente al pop rock.\nLa reunion del trio dei Kaja nel 2007: \"Rocket Boy\", nuovo singolo dopo 22 anni.\nNel 2007, i tre membri dei Kaja del 1985-1986 Nick Beggs, Steve Askew e Stuart Neale riformano il gruppo. Dopo aver programmato un album inedito, il 24 giugno 2007 \u00e8 uscito \"Rocket Boy\", il primo singolo dei Kajagoogoo dopo 22 anni. Il brano, accompagnato da un video del solo Beggs mentre mima la canzone con una spazzola per capelli al posto del microfono, viene spesso trasmesso nello show di Steve Wright, su Radio 2. Il 1\u00ba settembre 2007, al Castello di Culzean, nell'Ayrshire, in Scozia, i Kajagoogoo si sono esibiti come gruppo d'apertura al Retrofest, a cui hanno partecipato molte altre band degli anni ottanta.\nLa definitiva r\u00e9union del quintetto, l'album \"Gone To The Moon\" e l'E.P. \"Death Defying Headlines\".\nA febbraio del 2008, il trio annuncia il ritorno di Limahl e di Jez Strode, che firmano il nuovo contratto ad aprile. La seconda partecipazione al Retrofest, nell'agosto del 2008, ha costituito la prima riunione ufficiale dei Kajagoogoo in patria dopo 25 anni (sul sito ufficiale del gruppo, \u00e8 possibile vederne alcuni estratti in esclusiva). Il concerto dura quasi un'ora, e comprende i brani \"Interview Rooms\", \"White Feathers\", \"Big Apple\" (duetto Nick e Limahl), \"Hang on Now\", \"Shouldn't Do That\" (duetto Nick e Limahl), \"Only for Love\", \"The Lion's Mouth\" (duetto Nick e Limahl), \"Lies and Promises\", \"The Never Ending Story\" e \"Too Shy\".\nMentre il ricostituito quintetto registrava l'album inedito del 2009, Nick, Stuart e Steve, senza Limahl e Jez, hanno registrato il CD \"Gone to the Moon\", contenente il singolo \"Rocket Boy\" e \"Tears\", comparsa su una compilation dedicata alla musica degli anni ottanta), la cui uscita \u00e8 stata ritardata per non accavallarsi con l'uscita dell'altro album.\nIl nuovo debutto della band era avvenuto il 14 giugno in Danimarca, all'Esbjerg Rock Festival. \u00c8 stata invece cancellata la data del 23 maggio a Bratislava, a cui avrebbe dovuto partecipare Kim Wilde, con cui Limahl ha lavorato come produttore.\nSul sito ufficiale dei Kajagoogoo \u00e8 possibile leggere un resoconto corredato da foto dell'atteso debutto danese, redatto da Nick Beggs. Sullo YouTube Channel ufficiale dei Kajagoogoo, vi sono i tre video dell'esibizione danese: \"Too Shy\", \"Only For Love\" e \"The Never Ending Story\". I tre brani provengono dai diversi repertori dei Kajagoogoo e di Limahl. Le due date inglesi del 2008 sono state seguite da un tour in Germania, paese in cui i Kajagoogoo e Limahl sono tuttora famosi.\nTra il 2008 e il 2011, dopo la realizzazione di \"Gone To The Moon\" di Nick, Steve &amp; Stewart, suonato dal vivo anche con Strode e Hamill, la band realizza altre canzoni. Nel 2009, esce l'E.P. \"Death Defying Headlines\", da cui viene tratto il brano \"Space Cadet\", ideale seguito di \"Rocket Boy\" del 2007 insieme a \"Tears\". Al singolo \u00e8 accompagnato un video estremamente tecnologico, opposto a quello di \"Rocket Boy\" e realizzato con tecnologie simili a quelle impiegate per \"Tell Me Why\" di Limahl del 2006."}
{"id": "1697612", "revid": "453768", "url": "https://it.wikipedia.org/wiki?curid=1697612", "title": "Giuseppe Gianni", "text": "Biografia.\nInizia la sua carriera politica negli anni ottanta divenendo consigliere comunale presso il comune di Priolo Gargallo e assumendo la carica di assessore ai Lavori Pubblici. Nel 1984 \u00e8 eletto sindaco, carica che ricoprir\u00e0 ininterrottamente fino al 1991. Nel frattempo (dal 1989 fino al 1991) diviene componente del consiglio di amministrazione della Tirrenia.\nDal 1991 viene eletto deputato all'Assemblea Regionale Siciliana nelle file del CDU ricoprendo la carica di vice presidente della commissione permanente per i servizi sociali e sanitari della Regione Siciliana e poi presidente nel 1993.\nIn seno al partito diviene vice presidente del gruppo parlamentare del CDU all'ARS e successivamente presidente. Nel Consiglio Nazionale del partito viene nominato \"responsabile nazionale del dipartimento per il Mezzogiorno\" e segretario provinciale del CDU di Siracusa.\nNel 1999 viene eletto consigliere comunale di Priolo per aderire all'UDC dove viene nominato segretario provinciale.\nIl 13 maggio 2001 viene eletto deputato nazionale assumendo vari incarichi istituzionali. Terminato il mandato Nazionale il 28 maggio 2006 viene eletto deputato della Regione Siciliana nella lista Unione dei Democratici Cristiani (U.D.C.- Collegio di Siracusa) e nominato presidente della quinta commissione all'Ars, Cultura, Formazione e Lavoro.\nNel 2008 dopo essere rieletto deputato regionale nelle file dell'UDC ricopre per un anno il ruolo di assessore regionale all'Industria per la Sicilia, in quel frangente promulga una legge definita \"legge GIANNI\" la n 23 del 16/12/2008 per il rilancio dell'imprenditoria, con particolare attenzione all'imprenditoria femminile e giovanile.\nNel 2010, abbandona l'UdC per entrare a far parte del movimento dei Popolari per l'Italia di Domani (PID) fondato da Calogero Mannino e nelle file di questo partito, il 17 novembre dello stesso anno, subentra alla Camera dei deputati al posto del dimissionario Giuseppe Drago. Alle elezioni regionali siciliane dell'ottobre 2012 si candida e viene eletto per Cantiere Popolare, la lista promossa dai PID a sostegno di Nello Musumeci. Il 19 novembre 2012 lascia per\u00f2 i PID per passare al Popolo della Libert\u00e0.\nIl 22 gennaio 2013, optando per il seggio da deputato regionale e dimettendosi quindi da parlamentare, annuncia la sua adesione al Centro Democratico, il partito fondato da Tabacci, e quindi il suo passaggio in maggioranza all'ARS, al sostegno di Rosario Crocetta. Al suo posto subentra alla Camera Domenico Sudano.\nCessa dalle funzioni di deputato regionale il 14 dicembre 2014, per effetto della ripetizione parziale delle elezioni in alcune sezioni dei comuni di Rosolini e Pachino, nel collegio circoscrizionale di Siracusa.\nNel giugno 2018 diventa sindaco del Comune di Priolo Gargallo.\nProcedimenti giudiziari.\nBisogna sottolineare che tutte le vicende giudiziarie elencate non hanno avuto alcun seguito, in quanto Giuseppe Gianni \u00e8 risultato sempre totalmente estraneo ai fatti contestati.\nControversie.\nNel 2005 durante la seduta parlamentare sulle quote rosa in parlamento promossa da Stefania Prestigiacomo, il deputato Giuseppe Gianni pronunci\u00f2 la frase: \u00ab\"Le donne non ci devono scassare la minchia\"\u00bb."}
{"id": "1697613", "revid": "124123", "url": "https://it.wikipedia.org/wiki?curid=1697613", "title": "Nati nel 201", "text": ""}
{"id": "1697616", "revid": "124123", "url": "https://it.wikipedia.org/wiki?curid=1697616", "title": "Nati nel 230", "text": ""}
{"id": "1697620", "revid": "124123", "url": "https://it.wikipedia.org/wiki?curid=1697620", "title": "Morti nel 253", "text": ""}
{"id": "1697621", "revid": "619191", "url": "https://it.wikipedia.org/wiki?curid=1697621", "title": "Sant'Anna di Ancona", "text": ""}
{"id": "1697622", "revid": "124123", "url": "https://it.wikipedia.org/wiki?curid=1697622", "title": "Nati nel 340", "text": ""}
{"id": "1697623", "revid": "124123", "url": "https://it.wikipedia.org/wiki?curid=1697623", "title": "Morti nel 593", "text": ""}
{"id": "1697624", "revid": "124123", "url": "https://it.wikipedia.org/wiki?curid=1697624", "title": "Morti nel 66", "text": ""}
{"id": "1697625", "revid": "287204", "url": "https://it.wikipedia.org/wiki?curid=1697625", "title": "Nagapattinam", "text": "Nagapattinam (in tamil \u0ba8\u0bbe\u0b95\u0baa\u0bcd\u0baa\u0b9f\u0bcd\u0b9f\u0bbf\u0ba9\u0bae\u0bcdo, anticamente traslitterato Negapatnam; nota anche come Naganadu, Cholakula Vallippatinam, Shiva Rajadhani e infine come Coromandel dai Portoghesi sino al tardo '700) \u00e8 una suddivisione dell'India, classificata come \"municipality\", di 92.525 abitanti, capoluogo del distretto di Nagapattinam, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 10\u00b0 46' 0 N e 79\u00b0 49' 60 E al livello del mare.\nStoria.\nAntichit\u00e0.\nTolomeo, geografo romano del II secolo, la menziona con il nome di Nikam, descrivendola quale uno dei maggiori centri commerciali dalla regione.Dall'VIII secolo esso divenne un centro di propagazione buddista e, nell'XI secolo, all'epoca del re Rajaraja Chola I della Dinastia Chola, il principe giavanese Sri Vijaya Soolamanivarman, vi fece costruire il monastero (\"vihara\") di Chudamani Vihara, non pi\u00f9 esistente (mentre sussistono tracce di coevi templi \u015bivaisti. In quell'epoca, Nagapattinam era il principale porto indiano dei Chola, che se ne servivano tanto quale base commerciale, quanto militare, per le loro conquiste in oriente.\nImpero portoghese.\nAl principio del XVI secolo iniziarono le prime visite dei montanti navigatori portoghesi: essi, che conoscevano la citt\u00e0 con il nome di 'Coromandel', vi stabilirono, nel 1554, una base commerciale.\nImpero olandese.\nNel 1657 la citt\u00e0 venne occupata dalla Compagnia Olandese delle Indie Orientali, che ne fecero la propria principale base in India. Nel 1676, tale possedimento venne confermato da Venkaji, un principe Maratha insediato a Tanjore.Nel 1758, di fronte alla citt\u00e0, si svolse la prima battaglia navale di Negapatam, fra una squadra francese ed una britannica, nell'ambito della Guerra dei sette anni.\nImpero britannico.\nNel contesto della Quarta guerra anglo-olandese, nel 1781 essa venne occupata dalla Compagnia Inglese delle Indie Orientali, eppoi, il 6 luglio 1782, nelle acque antistanti si svolse la seconda battaglia navale di Negapatam, ancora una volta fra una squadra francese ed una britannica.Il possesso britannico venne confermato dal Trattato di Parigi del 3 settembre 1783, che concluse il conflitto. Da notare come le Province Unite non si rassegnarono subito alla cessione, e rimandarono la ratifica del Trattato sino al 20 maggio 1784.Di l\u00ec a poco, con il Trattato di Amiens del 25 marzo 1802, venne ceduta alla Gran Bretagna anche la grande colonia dell'isola di Ceylon. Dalch\u00e9 agli olandesi rimasero, in India, solo alcuni possedimenti marginali, poi definitivamente scambiate a fronte di adeguate compensazioni nell'arcipelago malese, con il successivo Trattato anglo-olandese del 1814 eppoi quello del 1824.Dal 1799 al 1845 essa serv\u00ec da capoluogo del distretto di Tanjore.\nLo tsunami del 2004.\nIn epoca assai pi\u00f9 recente, nel 2004, la citt\u00e0 venne gravemente ferita dallo tsunami che segu\u00ec il grande maremoto che sconvolse l'Oceano Indiano.\nSociet\u00e0.\nEvoluzione demografica.\nAl censimento del 2001 la popolazione di Xxx assommava a 92.525 persone, delle quali 45.936 maschi e 46.589 femmine. I bambini di et\u00e0 inferiore o uguale ai sei anni assommavano a 10.810, dei quali 5.642 maschi e 5.168 femmine. Infine, coloro che erano in grado di saper almeno leggere e scrivere erano 68.585, dei quali 36.630 maschi e 31.955 femmine."}
{"id": "1697626", "revid": "124123", "url": "https://it.wikipedia.org/wiki?curid=1697626", "title": "Morti nel 674", "text": ""}
{"id": "1697627", "revid": "767487", "url": "https://it.wikipedia.org/wiki?curid=1697627", "title": "Testa di Cane", "text": "La Testa di Cane (in francese \"T\u00eate de Chien\") \u00e8 un promontorio con un'altitudine di 550 metri situato in Francia nel comune di La Turbie, nel dipartimento delle Alpi Marittime. Domina insieme al monte Agel il paesaggio del principato di Monaco.\nLa Testa di Cane ha fatto perdere molta della sua importanza strategica alla fortezza di Monaco nel corso del XVIII secolo: con il progresso tecnico (artiglieria di tipo Gribeauval costruita da Jean-Baptiste Vaquette de Gribeauval, ecc.), una batteria installata sul promontorio poteva dominare il piccolo Principato. \nSecondo quanto riportato dal diplomatico americano Samuel Sullivan Cox nel suo libro di viaggio del 1870, il nome del promontorio deriverebbe dall'occitano \"Tete de Camp\", ovvero \"estremit\u00e0 del campo militare\", in riferimento al luogo in cui Cesare stabil\u00ec il quartier generale delle sue legioni dopo la conquista della Gallia."}
{"id": "1697628", "revid": "124123", "url": "https://it.wikipedia.org/wiki?curid=1697628", "title": "Nati nel 699", "text": ""}
{"id": "1697629", "revid": "1651376", "url": "https://it.wikipedia.org/wiki?curid=1697629", "title": "Orifiamma", "text": "L'Orifiamma (fr. Oriflamme, dal latino \"aurea flamma\", fiamma d'oro) era lo stendardo reale dei Re di Francia.\nIn origine era la bandiera sacra dell'Abbazia di Saint-Denis: il drappo era rosso, o rosso-arancione, con la parte terminale sfrangiata in due o pi\u00f9 strisce, sventolava su una lancia dorata. Pare che il suo colore derivi dal fatto che fosse stato bagnato dal sangue di San Dionigi, beatificato da poco. L'Orifiamma divenne in seguito usato dai Re di Francia e veniva portato in testa alle truppe reali ovunque esse incontrassero il nemico. Il portatore dello stendardo, il \"Porte Oriflamme\", divenne una carica (come il maresciallo di Francia o il connestabile) altamente onorifica, poich\u00e9 era molto pericoloso reggere un vessillo tanto importante e vistoso in battaglia.Secondo l'ipotesi di Fran\u00e7ois Velde, l'oggetto sarebbe da collegare alla lancia di Carlomagno e, attraverso questa, fino al labaro dell'imperatore Costantino, sottratto da un santuario pagano nei pressi dell'attuale Abbazia di Saint-Denis: infatti, la lancia di Costantino, ora conservata all'Hofburg di Vienna, era uno dei \"regalia\" degli imperatori germanici. Secondo l'ipotesi di Velde, l'oggetto sacro, in origine, doveva essere proprio la lancia, mentre lo stendardo sarebbe stato solo una decorazione, e solo in seguito il significato simbolico della lancia si sarebbe perduto a favore del vessillo.\nFu menzionato nella ballata della \"Chanson de Roland\" dell'XI secolo come bandiera reale, dapprima chiamata \"Romaine\" poi \"Montjoie\".\nConsegnato a Guillaume de Martel prima della battaglia di Azincourt nel 1415, fu, pare, perso dopo la morte di quest'ultimo sul campo di battaglia.\nSecondo alcune fonti, l'Orifiamma fu rivisto nel 1419 e nel 1465, ma non \u00e8 chiaro se si trattasse della bandiera salvata e recuperata o di una nuova sostitutiva di quella andata persa. Alcuni documenti a Saint-Denis descrivono l'oriflamma conservata e piegata in un reliquiario sull'altare della basilica dove sarebbe rimasto fino alla Rivoluzione francese. L'Orifiamma sarebbe stata portato esposta in pubblico per l'ultima volta in occasione della \"F\u00eate de la F\u00e9d\u00e9ration\" (14 luglio 1790), dove insieme alle bandiere della Guardia Nazionale fu presentata a La Fayette e benedetto dal vescovo di Autun, Talleyrand, nel tentativo di riconciliazione tra l'antico regime e i nuovi rivoluzionari repubblicani. Tuttavia, subito dopo l'esecuzione di re Luigi XVI (21 gennaio 1793), il Tesoro di Saint-Dennis fu saccheggiato e si ritiene che l'Orifiamma, nella sua ultima realizzazione materiale, sia stata infine distrutta durante uno dei numerosi atti di vandalismo nel 1793 . "}
{"id": "1697632", "revid": "124123", "url": "https://it.wikipedia.org/wiki?curid=1697632", "title": "Nati nel 940", "text": ""}
{"id": "1697636", "revid": "228587", "url": "https://it.wikipedia.org/wiki?curid=1697636", "title": "Donington", "text": ""}
{"id": "1697638", "revid": "729019", "url": "https://it.wikipedia.org/wiki?curid=1697638", "title": "Condroblastoma", "text": "Per condroblastoma in campo medico, si intende una forma tumorale benigna che si manifesta principalmente a livello nelle epifisi di ossa lunghe, come nel femore distale e prossimale, nella tibia e nell'omero.\nEpidemiologia.\nColpisce prevalentemente i maschi in et\u00e0 adolescenziale e infantile.\nSintomatologia.\nI sintomi e i segni clinici presentano dolore, mentre la massa tumorale pu\u00f2 presentare fattori di necrosi o di calcificazione. Pu\u00f2 causare versamento articolare con ridotta motilit\u00e0.\nEsami.\nAi fini diagnostici utile risulta la semplice radiografia alla quale appare come un'area radiotrasparente ben delimitata.\nTerapia.\nIl trattamento prevede con l'intervento chirurgico arrivando per gli episodi pi\u00f9 gravi all'innesto osseo. Si possono mostrare ricorrenze delle lesioni che devono essere trattate con resezione."}
{"id": "1697640", "revid": "121040125", "url": "https://it.wikipedia.org/wiki?curid=1697640", "title": "Shin Hakkenden", "text": " \u00e8 una serie televisiva anime che si rif\u00e0 al romanzo epico giapponese in 106 volumi del XIX secolo \"Nans\u014d satomi hakkenden\" di Takizawa Bakin (a sua volta ispirato al grande romanzo classico cinese \"I briganti\"). \u00c8 stata trasmessa in Giappone tra l'aprile e il settembre 1999 e in Italia tra il gennaio e il febbraio 2004 su Italia Teen Television.\nTrama.\nIn un futuro prossimo, l'umanit\u00e0 \u00e8 costretta a fuggire dalla Terra, prima dell'impatto di un'enorme cometa contro di essa. I terrestri vagano per molti anni nello spazio fino a quando non arrivano su un pianeta chiamato Heaven, governato dalla centesima regina Fuse, che aveva predetto la catastrofe consentendo la fuga agli abitanti della Terra. Il genere umano si divide e va ad abitare sulle 8 lune del pianeta. L'Imperatrice Fuse dichiara il centro di Heaven nuova casa dell'umanit\u00e0, ma questo non fa che deteriorare i rapporti con gli esseri umani: Fuse viene criticata e spedita in esilio sull'ottava luna di Heaven. Fuse detiene un grande potere grazie a diverse pietre di straordinaria propriet\u00e0. Su Heaven la tecnologia \u00e8 molto avanzata, ma nonostante questo notevole livello qualitativo della vita, la pace sul pianeta \u00e8 minacciata dalle mire espansionistiche dei signori del male, costituiti dall'unione delle famiglie Yuara, Ned e Medi, che provano a conquistare tutto lo spazio circostante.\nKou Yagami (Kori nell'edizione italiana), un ragazzo dodicenne protagonista della serie, riceve dal padre la mitica spada Murasame, forgiata da lui stesso prima di venire ucciso. Tale spada ha una gemma rossa incastonata nell'elsa, che permette a Kou di trasformarsi in un guerriero invincibile, facendogli per\u00f2 perdere l'uso della ragione. Infatti, quando riprende conoscenza vedendo gli uomini da lui uccisi, ha profondi sensi di colpa e conflitti di coscienza, data la generosit\u00e0 e gentilezza del suo animo.\nKori incontrer\u00e0 Chuuji (Kujo nella versione italiana), un cane-cyborg parlante, anche lui in possesso di una pietra incastrata in un canino. Diverr\u00e0 cos\u00ec un fedele e prezioso amico di Kou, grazie al quale riuscir\u00e0 a superare diverse difficolt\u00e0. Durante il viaggio fra le otto lune, in cui \u00e8 alla ricerca della madre, che gli consentirebbe anche di capire il segreto della spada e della gemma rossa, incontrer\u00e0 diversi personaggi, si unir\u00e0 alla lotta dei guerriglieri e far\u00e0 la conoscenza di Noburu (Nola nel doppiaggio italiano), ragazza cinica e fredda da quando \u00e8 stata costretta, sin dall'et\u00e0 di 13 anni, ad uccidere, la sua vita le ha insegnato a vedere solo violenza, ma Kou ha un animo buono, e cercher\u00e0 di farle comprendere il valore della lealt\u00e0.\nAnime.\nEpisodi.\nNei titoli originali si fa spesso riferimento a una \"tachi\", la spada di Kou, ovvero la \"Murasame\".\nAccoglienza.\nUn recensore di iCrewPlay ha trovato \"Shin Hakkenden\" come una serie con un ritmo veloce, in cui gli eventi si svolgono rapidi, piena di azione ma anche di riflessioni su diversi temi, come l'onore, la famiglia e la lealt\u00e0, che erano alla base del romanzo a cui si ispirava. La durata breve della storia impediva uno sviluppo perfetto di tutti i personaggi coinvolti, che comunque apparivano ben caratterizzati e piacevoli. Essendo una serie breve, poteva essere vista in poco tempo, risultando comunque in tempo ben speso."}
{"id": "1697643", "revid": "599013", "url": "https://it.wikipedia.org/wiki?curid=1697643", "title": "Faith Leech", "text": "Specializzata nello stile libero, ha vinto due medaglie ai Giochi olimpici di Melbourne 1956: l'oro nella staffetta 4x100\u00a0m sl e il bronzo nei 100\u00a0m sl.\n\u00c8 stata primatista mondiale della staffetta 4x100\u00a0m sl."}
{"id": "1697644", "revid": "1086846", "url": "https://it.wikipedia.org/wiki?curid=1697644", "title": "Atalanta Bergamasca Calcio 1964-1965", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1964-1965.\nStagione.\nNella stagione 1964-1965 l'Atalanta disputa il campionato di Serie A, con 30 punti in classifica si piazza in undicesima posizione, lo scudetto \u00e8 stato vinto dall'Inter con 54 punti davanti al Milan con 51 punti. Scendono in Serie B il Genoa con 28 punti, il Messina con 22 punti ed il Mantova con 21 punti.\nAlcuni mesi dopo la scomparsa del presidente Daniele Turani, l'incarico di presidente \u00e8 passato nelle mani di Attilio Vicentini, mentre il nuovo allenatore nerazzurro \u00e8 Ferruccio Valcareggi, che nel 1970 avrebbe guidato la Nazionale ai Mondiali in Messico. L'Atalanta centra la salvezza in campionato con un turno di anticipo, facendo registrare il peggior attacco del torneo (appena 19 le reti segnate, 7 delle quali da Bruno Petroni). In Coppa Italia i nerazzurri superano i primi due turni con la Triestina ed il Modena, per poi cedere al terzo turno al Cagliari.\nOrganigramma societario.\nArea direttiva\nArea tecnica\nStatistiche.\nStatistiche dei giocatori.\nA completamento dei dati va aggiunto un autogol a favore dei bergamaschi."}
{"id": "1697645", "revid": "61051", "url": "https://it.wikipedia.org/wiki?curid=1697645", "title": "Arsenal Women Football Club", "text": "LArsenal Women Football Club, gi\u00e0 Arsenal Ladies Football Club, \u00e8 una squadra di calcio femminile inglese con sede nella citt\u00e0 di Londra. Milita nella FA Women's Super League, la massima divisione del campionato inglese di calcio femminile. \u00c8 il club pi\u00f9 titolato del calcio femminile inglese, avendo vinto pi\u00f9 di 40 titoli nazionali tra campionato e coppe. Ha vinto la UEFA Women's Cup nella stagione 2006-2007. Il club \u00e8 affiliato all'Arsenal Football Club.\nStoria.\nIl club \u00e8 stato fondato nel 1987 da Vic Akers. Ha incominciato ad essere un club semi-professionale nel 2002 sotto la guida di Vic Akers, allenatore del club fino al 2009. Vinse il suo primo trofeo nella stagione 1991-1992 con la conquista della FA Women's Premier League Cup. Nella stagione successiva ha concluso la prima stagione in FA Women's Premier League National Division al primo posto, conquistando il primo titolo di campione d'Inghilterra. Ha vinto la FA Women's Premier League National Division per ben 12 volte, di cui 7 titoli consecutivi dalla stagione 2003-2004 alla stagione 2009-2010. In circa venti anni l'Arsenal ha realizzato otto \"double\" campionato e FA Women's Cup (1992-93, 1994-95, 2000-01, 2003-04, 2005-06, 2006-07, 2007-08 e 2008-09) e quattro \"treble\" campionato, FA Women's Cup e FA Women's Premier League Cup (1992-93, 2000-01, 2006-07 e 2008-09). Dal 16 ottobre 2003 (sconfitta contro il Charlton Athletic) al 29 marzo 2009 (sconfitta contro l'Everton) l'Arsenal \u00e8 rimasto imbattuto per 108 partite. Inoltre, tra il novembre 2005 e l'aprile 2008 l'Arsenal ha vinto 51 partite consecutive, segnando 252 reti e subendone 31.\nLa stagione 2006-07 \u00e8 stata la pi\u00f9 prolifica stagione del club, culminata con un \"sextuple\", cio\u00e8 la vittoria di sei competizioni: UEFA Women's Cup, campionato, FA Women's Cup, FA Women's Premier League Cup, FA Women's Community Shield e London County FA Women's Cup. Inoltre l'Arsenal ha concluso il campionato a punteggio pieno vincendo tutte e 22 le partite della stagione, segnando 119 reti e subendone solo 10. In ambito europeo l'Arsenal \u00e8 stata la prima squadra inglese a vincere la UEFA Women's Cup sconfiggendo nella doppia finale le svedesi dell'Ume\u00e5 IK. Dopo aver superato la seconda fase a gironi vincendo le tre partite contro Br\u00f8ndby, Rossijanka e 1. FC Femina, l'Arsenal ha sconfitto il Brei\u00f0ablik nei quarti di finale con un complessivo 9-1. In semifinale l'Arsenal ha incontrato nuovamente le danesi del Br\u00f8ndby, pareggiando la partita di andata 2-2 e vincendo il ritorno per 3-0. In finale \u00e8 stata sufficiente la rete realizzata da Alex Scott al 91' della partita di andata giocata a Ume\u00e5.\nNel marzo 2010 l'Arsenal fu una delle otto squadre ammesse alla neonata FA Women's Super League (FA WSL), posta sotto l'egida della FA. L'Arsenal vinse le prime due stagione della FA WSL (2011 e 2012), raggiungendo i nove titoli di campione dell'Inghilterra vinti consecutivamente dalla stagione 2003-04.\nNel 2014 l'Arsenal ha realizzato un particolare \"double\" conquistando sia la FA Women's Cup con l'Arsenal Ladies Football Club sia la FA Cup con l'Arsenal Football Club.\nNel luglio 2017 cambia denominazione ufficiale in Arsenal Women Football Club.\nStadio.\nL'Arsenal gioca le partite casalinghe al Meadow Park di Borehamwood, nell'Hertfordshire. Lo stadio ha una capienza di spettatori. Al Meadow Park \u00e8 stata giocata la finale di ritorno della UEFA Women's Cup 2006-2007, vinta dall'Arsenal sull'Ume\u00e5 IK.\nOrganico.\nRosa 2021-2022.\nRosa, ruoli e numeri di maglia come da sito ufficiale, aggiornati al 3 settembre 2021.\nRosa 2020-2021.\nRosa, ruoli e numeri di maglia come da sito ufficiale e sito \"UEFA.com\", aggiornati al 21 agosto 2020."}
{"id": "1697646", "revid": "72811", "url": "https://it.wikipedia.org/wiki?curid=1697646", "title": "Yuuko", "text": ""}
{"id": "1697649", "revid": "2135324", "url": "https://it.wikipedia.org/wiki?curid=1697649", "title": "Cosmo Guastella", "text": "Biografia.\nNato a Misilmeri, in provincia di Palermo, da Vincenzo farmacista e da Marianna Piazza, uno dei quattro figli della coppia, ancorch\u00e9 di famiglia borghese non ebbe un'infanzia agiata e studi\u00f2 con l'ausilio di borse di studio fino a laurearsi in giurisprudenza, presso l'Universit\u00e0 di Palermo, nel luglio 1878. \u00c8 ritenuto il capostipite del fenomenismo. Insegn\u00f2 per poco tempo al liceo Garibaldi di Palermo e poi ad Acireale. Fu professore di filosofia morale e tenne la cattedra di filosofia teoretica all'Universit\u00e0 di Palermo.\nScrisse, tra le altre opere, \"Saggi sulla teoria della conoscenza\", tre volumi, (1877-1905), \"Filosofia della metafisica\", due volumi, (1905) e \"Le ragioni del fenomenismo\", tre volumi, (1921-1922).\nCollaboratore di Giuseppe Amato Pojero, partecip\u00f2 fin dalla fondazione alla vita della \"Biblioteca filosofica\". Ebbe rapporti con Franz Brentano (1838-1917), filosofo, psicologo ed ex sacerdote tedesco. La sua dottrina sul fenomenismo \u00e8 molto diffusa ed apprezzata anche in Germania.\nUna scuola secondaria di primo grado, nel comune natale, porta il suo nome ."}
{"id": "1697651", "revid": "117909039", "url": "https://it.wikipedia.org/wiki?curid=1697651", "title": "Villa Lo Specchio", "text": "Villa Lo Specchio si trova in via San Bonaventura a Firenze, in zona Quaracchi, vicino Peretola.\nStoria e descrizione.\nSorse nel Quattrocento per Giovanni Rucellai, autore dello \"Zibaldone\", su progetto di Leon Battista Alberti. La villa fu descritta come \"buona e bella chasa, bello e grand'orto, chopioso di buoni fructi[...]\"\u201d e si trovano assonanze fra questi passi che la descrivono ed il trattato \"De re aedificatoria\".\nDopo alterne vicende, quando la villa era addirittura ridotta ad una fabbrica di scope, attivit\u00e0 diffusa nella zona all'epoca, venne acquistata e ristrutturata nel 1877 dai frati francescani (i \"Frati di Quaracchi\"\") e nel 1928-1929 vi istituirono il Centro culturale ed editoriale internazionale dei Francescani, specializzato nelle pubblicazioni sulla storia dell'Ordine, detto anche Collegio Francescano Internazionale di San Bonaventura. I frati si trasferirono poi a Grottaferrata\nIl complesso pass\u00f2 quindi all'Universit\u00e0 di Firenze dopo l'alluvione del 1966 ed oggi \u00e8 una delle sedi della Facolt\u00e0 di Agraria."}
{"id": "1697658", "revid": "90919", "url": "https://it.wikipedia.org/wiki?curid=1697658", "title": "Il grande Torino", "text": ""}
{"id": "1697659", "revid": "36426", "url": "https://it.wikipedia.org/wiki?curid=1697659", "title": "Villa lo Specchio", "text": ""}
{"id": "1697662", "revid": "110157", "url": "https://it.wikipedia.org/wiki?curid=1697662", "title": "XVIII-21 - Le Baroque Nomade", "text": "XVIII-21 - Le Baroque Nomade \u00e8 un ensemble francese specializzato nell'esecuzione di musica barocca.\nIl gruppo.\nL'ensemble \u00e8 stato fondato dal suo direttore Jean-Christophe Frisch e, come si evince dal suo nome, \u00e8 costituito da musicisti globtrotter che girano per il mondo dedicandosi alla sperimentazione di musiche d'epoca espressione di altre culture diverse da quella europea.\nIl gruppo inizi\u00f2 con un repertorio basato sui compositori italiani del XVII secolo per proseguire su autori che vennero in contatto con altre culture musicali come Benedetto Marcello con la musica ebraica, Pietro della Valle contaminato dalla cultura musicale di Siria, Persia ed India e molti altri ancora.\nIl gruppo svolge intensa attivit\u00e0 concertistica anche in paesi non tradizionalmente di cultura occidentale come il Marocco, l'Afghanistan, Kuwait, India, Cina, Israele, Brasile, Per\u00f9 ed altri ancora."}
{"id": "1697665", "revid": "599013", "url": "https://it.wikipedia.org/wiki?curid=1697665", "title": "Judy Grinham", "text": "Specializzata nel dorso, ha vinto la medaglia d'oro nei 100\u00a0m ai Giochi olimpici di . Ha gareggiato anche in gare di stile libero, vincendo anche un bronzo agli Europei di nuoto.\n\u00c8 una dei Membri dell'International Swimming Hall of Fame.\n\u00c8 stata primatista mondiale sulle distanze dei 100\u00a0m dorso e della staffetta 4x100\u00a0m mista."}
{"id": "1697667", "revid": "599013", "url": "https://it.wikipedia.org/wiki?curid=1697667", "title": "Gianfranco Dettori", "text": "Ha ottenuto numerosi successi in Italia e in Gran Bretagna, tra cui spiccano le vittorie alla Two Thousand Guineas nel 1975 e nel 1976 e quelle, sempre datate 1976, alla Benson &amp; Hedges Gold Cup e all'Eclipse Stakes. \u00c8 il padre del famoso fantino Lanfranco Dettori.\nBiografia.\nEmigrato in cerca di lavoro a Roma alla fine degli anni sessanta, da Serramanna. Dopo aver lavorato come lavapiatti in locali romani e come aiuto fruttivendolo, viene assunto come uomo di pulizia delle scuderie e dei cavalli all'Ippodromo delle Capannelle. Per puro spirito di sfida, senza aver mai cavalcato prima di allora, sale su un cavallo ribelle temuto da tutti i pi\u00f9 bravi fantini dell'ippodomo ed entr\u00e0 cos\u00ec, per caso, nel mondo dell'ippica. Incontra l'ex fantino Roberto Livermore che accompagna la fioritura del suo straordinario talento.\nCome fantino ha ottenuto numerosi successi in Italia e in Gran Bretagna, raggiungendo il cospicuo numero di 3.798 corse vinte e collocandosi, cos\u00ec, al secondo posto nella classifica italiana di tutti tempi, preceduto solo da Enrico Camici, che per\u00f2 ha avuto una carriera ben pi\u00f9 lunga. Ha conquistato 13 volte lo Scudetto italiano dei fantini ed \u00e8 attualmente il personaggio pi\u00f9 conosciuto dell'ippica italiana.\nSi ritira dall'attivit\u00e0 agonistica nel 1992 a 51 anni, nonostante non abbia problemi fisici, per seguire le gesta del figlio Lanfranco detto \"Frankie\" che, dopo essersi trasferito in Inghilterra su consiglio del Padre, diviene presto il fantino pi\u00f9 famoso del Regno Unito e del mondo, da alcuni considerato addirittura il migliore in assoluto.\nIl 24 ottobre 2009 \u00e8 stato insignito del premio \"Serramannensis Gens\" in occasione della presentazione del libro scritto da Fulvio Tocco (presidente della Provincia del Medio Campidano), dedicato alla figura leggendaria del fantino serramannese. \"Gianfranco Dettori. Un uomo a Cavallo\": questo il titolo del libro (Carlo Delfino editore) presentato in anteprima nazionale alla Fiera internazionale del libro di Torino."}
{"id": "1697669", "revid": "91792", "url": "https://it.wikipedia.org/wiki?curid=1697669", "title": "Chiesa di Santa Maria Assunta (Riola di Vergato)", "text": "La chiesa di Santa Maria Assunta di Riola, che si trova sull'Appennino sulla strada Porrettana, fu progettata dall'architetto finlandese Alvar Aalto nel 1966. La chiesa fu realizzata fra il 1977-78.\nStoria.\nNella seconda met\u00e0 del XX secolo la Chiesa andava attraversando un periodo di notevole fermento, culminato negli anni sessanta con la celebrazione del concilio Vaticano II. In questa importante riunione ecumenica, che vedeva convergere a Roma tutti i vescovi cattolici del mondo, si pose l'accento sulla necessit\u00e0 di ridefinire in maniera pi\u00f9 compiuta e feconda il legame che unisce l'architettura e la liturgia, sulla base delle complesse trasformazioni sociali e culturali che erano germogliate nel cinquantennio precedente in Europa e che avevano plasmato, in maniera tutt'altro che indifferente, un nuovo modo con cui il fedele del Novecento si rapportava a Dio.\nGrande sostenitore di questa rinnovata sensibilit\u00e0 fu il cardinale Giacomo Lercaro, arcivescovo di Bologna dal 1952 al 1968. Anche Lercaro, infatti, intendeva fornire una veste architettonica pi\u00f9 moderna agli ambienti liturgici italiani. Attraverso l'animata operativit\u00e0 degli architetti Giorgio Trebbi e Glauco Gresleri, per la Sezione Tecnica dell'Ufficio Nuove Chiese, ci\u00f2 fu possibile, grazie alla collaborazione con Alvar Aalto; architetto che aveva conosciuto nel novembre 1965 a Firenze, presso palazzo Strozzi, divenuta sede espositiva di un'importante mostra monografica dedicata proprio ai progetti del maestro finlandese. \n&lt;br&gt;Fu cos\u00ec che Lercaro commission\u00f2 ad Aalto la realizzazione di un edificio religioso cattolico presso Riola di Vergato, borgo emiliano sulle pendici degli Appennini. Aalto, entusiasta di poter finalmente intervenire in una terra come l'Italia che tanto lo aveva stimolato nella giovent\u00f9, inaugur\u00f2 l'iter progettuale il 10 gennaio 1966, giorno in cui si rec\u00f2 personalmente a Riola per un sopralluogo presso l'area d'intervento.\nIl resoconto della commessa sino alla presentazione del progetto a Palazzo Magnani in Bologna avviene sulle pagine della rivista Chiesa e Quartiere fondata dallo stesso Cardinale per la divulgazione deli principi liturgici postconciliari nell'arte, nell'architettura ed urbanistica.\nPurtroppo l'iter esecutivo del progetto, a causa della scarsit\u00e0 di adeguati finanziamenti, fu alquanto travagliato cos\u00ec che n\u00e9 Aalto n\u00e9 Lercaro riuscirono a vedere la chiesa completa: se il progetto venne presentato a Bologna il 3 dicembre 1966, infatti, il cantiere prender\u00e0 avvio dieci anni dopo, nel 1976, per poi concludersi solo nel 1978, quando la chiesa fu inaugurata al pubblico e ai fedeli nonostante alcune incompiutezze (come, ad esempio, il campanile, che verr\u00e0 portato a compimento solo nel 1994).\nDescrizione.\nLa chiesa di Santa Maria Assunta \u00e8 ubicata a Riola di Vergato, paese emiliano sulle falde degli Appennini, su un lotto lambito dal fiume Reno. Si tratta della prima chiesa cristiana progettata da Aalto, nonch\u00e9 del suo unico intervento edilizio italiano (tralasciando l'effimero episodio del padiglione finlandese per la Biennale di Venezia, del 1956), e - come ha osservato il Trebbi - si tratta dell'opera con cui Aalto saggia in maniera conclusiva il suo agire architettonico in campo liturgico, trovandovi l'occasione di \u00absintetizzarvi alcune fra le sue manifestazioni pi\u00f9 efficaci (uno sviluppo di Imatra, una progressione di Wolfsburg, un legame con il palazzo per concerti e congressi per Helsinki, un approfondimento della sezione della scuola politecnica superiore di Otaniemi)\u00bb.\nIl complesso parrocchiale si articola, oltre che nella chiesa principale, in un sagrato pedonale, in una torre campanaria, in casa canonica e nelle opere parrocchiali. La chiesa in s\u00e9 per s\u00e9, come si pu\u00f2 facilmente intuire, \u00e8 il centro nevralgico dell'organismo edilizio e si struttura su un'unica navata e su una pianta asimmetrica: nell'area presbiteriale sono collocati l'altare, l'ambone per le letture e la croce in legno, mentre a contatto con l'aula assembleare si apre - in posizione lievemente ribassata - il battistero, illuminato da un lucernario sovrastante e da ampie vetrate affacciate direttamente sul fiume Reno, quasi a suggerire un inestricabile legame simbolico tra i flutti fluviali e l'acqua battesimale. Di particolare interesse, infine, la \"schola\" per il canto, provvista di organo e sopraelevata rispetto all'area riservata al consesso dei fedeli. Di seguito si riporta una citazione dell'architetto Giuliano Gresleri:\nDi grande pregio architettonico \u00e8 il sistema predisposto da Aalto per dare luce alla chiesa. L'architetto finlandese, infatti, ha collocato sulla copertura superiore, tra i vari archi portanti, delle ampie e frastagliate vetrate che captano e diffondono la radiazione solare all'interno dell'involucro edilizio: la luce, riverberando sul candido intonaco delle pareti perimetrali, si diffonde dunque in tutti gli spazi liturgici, andando poi a convergere verso l'altare, vero e proprio nodo formale e luminoso dell'intera chiesa. Aalto, d'altronde, aveva gi\u00e0 mostrato le proprie abilit\u00e0 nel manipolare il fattore illuminativo in numerosi altri progetti, come - fra i tanti - la biblioteca di Viipuri.\nAalto, ovviamente, conduce questo ambizioso progetto luministico con una profonda consapevolezza tecnica del sistema costruttivo della chiesa, che poggia su sei archi portanti variamente dimensionati (quello pi\u00f9 grande pesa 60 tonnellate, mentre quello pi\u00f9 piccolo 41). La maggior parte degli elementi strutturali sono stati preparati separatamente fuori opera, per poi essere trasportati in cantiere in un secondo momento e ivi assiemati. Per impermeabilizzare la copertura, e dunque proteggere l'edificio dalle acque meteoriche e dagli altri agenti atmosferici (Riola, d'altronde, \u00e8 caratterizzata da un'elevata piovosit\u00e0), \u00e8 stato fatto ricorso a guaine bituminose rivestite da fogli di rame. Interessanti anche i materiali costruttivi con cui Aalto ha realizzato la chiesa: fra i tanti vale la pena citare l'arenaria, con cui sono state realizzate le finiture di facciata (con lastre dallo spessore di 4 cm), il marmo bianco di Carrara (per la pavimentazione della zona presbiteriale) e il cotto toscano, con cui - in piastrelle di 30\u00d730 cm - si \u00e8 provveduto alla pavimentazione dell'area assembleare."}
{"id": "1697674", "revid": "767487", "url": "https://it.wikipedia.org/wiki?curid=1697674", "title": "Dance for Me (singolo Mary J. Blige)", "text": "Dance For Me \u00e8 un brano R&amp;B della cantante statunitense Mary J. Blige, scritto dall'interprete con Bruce Miller e Lonnie Lynn, e prodotto da Dame Grease. Il pezzo, che presenta una partecipazione del rapper Common, \u00e8 stato pubblicato come secondo singolo tratto dal quinto album della cantante, No More Drama, esclusivamente per il mercato europeo.\nComposizione e testo.\nLa versione originale del pezzo figurava la partecipazione rap di Ahkim; poi per il singolo \u00e8 stato contattato Common, che ha riscritto le proprie strofe; questa versione \u00e8 apparsa nella riedizione di \"No More Drama\". Il produttore Dame Grease ha composto il beat della canzone utilizzando un campionamento di \"The Bed's Too Big Without You\" dei Police, scritta da Sting. Il messaggio lanciato dalla canzone ripropone in parte quello di \"Family Affair\". La cantante nel brano consiglia di accantonare problemi e preoccupazioni per una sera e di buttarsi in pista a ballare. Inoltre consiglia di non avere fretta e non bere troppo perch\u00e9 si ha tutta la notte davanti.\nVideo.\nIl videoclip del singolo \u00e8 stato diretto da Urban Str\u00f6m ed \u00e8 completamente ambientato in un negozio di elettrodomestici. All'inizio viene mostrato il negozio, privo di un'adeguata illuminazione, con il commesso seduto dietro il bancone che legge annoiato il giornale e la canzone \"Family Affair\" in sottofondo; dietro l'uomo \u00e8 visibile un poster di Mary J. Blige raffigurante uno scatto promozionale per l'album \"No More Drama\". Quando un gruppetto di ragazzi entra nel negozio, improvvisamente tutti i televisori presenti sugli scaffali si accendono e iniziano a trasmettere immagini della cantante e di Common che eseguono il brano su sfondi colorati psichedelici, contemporaneamente a scene di break dance e di giovani che si scatenano seguendo il ritmo del pezzo. Il video termina con l'acquisto di un televisore che continua a trasmettere le immagini in questione, e contemporaneamente all'uscita dei ragazzi dal negozio tutti gli altri televisori cessano di mandare in onda le immagini. \nIl look della cantante \u00e8 sexy e aggressivo, continuando sulla scia del precedente video \"Family Affair\": Mary J. indossa una camicetta rossa e dei jeans chiari molto attillati infilati in due lunghi stivali neri; sfoggia inoltre un caschetto biondo e un cappello grigio.\nLa casa discografica ha pubblicato un'altra versione del video, in cui l'audio della versione originale \u00e8 stato sostituito con quello del \"Plutonium Remix\" (presente nella riedizione dell'album).\nRicezione.\nIl singolo \u00e8 stato scelto come secondo singolo tratto da \"No More Drama\" solo per il mercato europeo, visto che la casa discografica ha puntato sulla title-track per il resto del mondo. La canzone non \u00e8 stata capace di ripetere il grande successo ottenuto dal primo singolo, \"Family Affair\", ma \u00e8 stata l'ottavo singolo della cantante ad entrare nella top20 britannica arrivando fino al numero 13. Anche in Danimarca \u00e8 entrato in top20, fermandosi per\u00f2 alla posizione numero 19. Nel Belgio francese \u00e8 arrivato al numero 36, diventando il secondo singolo di Blige ad entrare nella top40. Nei Paesi Bassi invece \u00e8 arrivato alla posizione numero 29, passando quattro settimane in classifica.\nIl singolo \u00e8 entrato in molte altre classifiche europee, senza mai raggiungere posizioni alte.\nTracce.\nCD 01\nCD 02"}
{"id": "1697677", "revid": "339392", "url": "https://it.wikipedia.org/wiki?curid=1697677", "title": "Tete de Chien", "text": ""}
{"id": "1697681", "revid": "1318658", "url": "https://it.wikipedia.org/wiki?curid=1697681", "title": "Ponte sul Tesina", "text": "Il ponte sul Tesina a Torri di Quartesolo (Vicenza) \u00e8 un'opera della seconda met\u00e0 del Cinquecento attribuita all'architetto Andrea Palladio.\nIl notevole ponte di pietra che attraversa il fiume Tesina in corrispondenza dell'abitato di Torri di Quartesolo \u00e8 molto probabilmente frutto di un'idea palladiana risalente al 1569, ma messa in esecuzione undici anni pi\u00f9 tardi, nel 1580, quando il cantiere risulta attivo sotto la supervisione di Domenico Groppino, abituale collaboratore di Palladio.\nEvidentemente il modello \u00e8 quello del ponte di Tiberio a Rimini, particolarmente apprezzato da Palladio, da cui derivano gli eleganti tabernacoli addossati ai pilastri.\nSeppure successivamente modificato anche pesantemente, questo sul Tesina resta l'unico ponte in muratura progettato da Palladio giunto sino a noi. Nel 2010 ha subito un restauro."}
{"id": "1697686", "revid": "1573940", "url": "https://it.wikipedia.org/wiki?curid=1697686", "title": "Ponte sul Tesina (Torri di Quartesolo)", "text": ""}
{"id": "1697687", "revid": "1573940", "url": "https://it.wikipedia.org/wiki?curid=1697687", "title": "Chiesa di Sant'Andrea a Rovezzano", "text": "La chiesa di Sant'Andrea a Rovezzano \u00e8 un luogo di culto cattolico situato nell'omonima via del quartiere Rovezzano di Firenze.\nStoria e descrizione.\nSorta sui resti di un oratorio anteriore al Mille, sub\u00ec radicali ristrutturazioni nel XIII e nel XIX secolo. La torre campanaria appare di costruzione due-trecentesca. Restaurata nel 1989, ha l'interno ad unica navata con transetto.\nLa volta a botte e l'abside semicircolare furono affrescati da Luigi Ademollo nel 1828 con la \"Gloria e il martirio di sant'Andrea\". Nel lato sinistro della navata \u00e8 custodita una tavola della prima met\u00e0 del XIII secolo con la \"Madonna e il Bambino\" del cosiddetto Maestro di Sant'Andrea a Rovezzano, mentre in quello di destra vi \u00e8 una tela del '700 raffigurante \"Santa Cristina\". Nel transetto si trovano una \"Madonna col Bambino\" della bottega di Luca della Robbia ed un \"Crocifisso\" ligneo del '500."}
{"id": "1697689", "revid": "249337", "url": "https://it.wikipedia.org/wiki?curid=1697689", "title": "\u00c9va Sz\u00e9kely", "text": "Biografia.\nSpecializzata nella rana, vinse la medaglia d'oro nei 200\u00a0m ai Giochi olimpici di Helsinki 1952; quattro anni pi\u00f9 tardi, a Melbourne 1956 arriv\u00f2 seconda nella stessa gara, dietro a Ursula Happe.\nNel 1976 fu inserita nella International Swimming Hall of Fame, la \"Hall of Fame\" internazionale del nuoto.\nFu primatista mondiale sulle distanze dei 100\u00a0m rana, 400\u00a0m misti e delle staffette 4x100\u00a0m sl e 4x100\u00a0m misti.\nQuando non era impegnata nell'attivit\u00e0 agonista svolgeva la professione di farmacista."}
{"id": "1697692", "revid": "287204", "url": "https://it.wikipedia.org/wiki?curid=1697692", "title": "Eva Szekely", "text": ""}
{"id": "1697694", "revid": "1573940", "url": "https://it.wikipedia.org/wiki?curid=1697694", "title": "Chiesa della Resurrezione di Nostro Signore Ges\u00f9 Cristo (Firenze)", "text": "La chiesa della Resurrezione di Nostro Signore Ges\u00f9 Cristo \u00e8 un luogo di culto cattolico che si trova in via Villamagna 150 a Firenze.\nStoria e descrizione.\nNel 1962 fu decisa la costituzione di una nuova parrocchia alla Nave a Rovezzano, un borgo periferico che da tempi lontani si era formato nel luogo ove venivano traghettate persone e cose fra le due opposte sponde dell'Arno. La nuova chiesa per il servizio liturgico, dedicata alla Resurrezione di Cristo e rassomigliante ad una nave, fu eretta su progetto dell'architetto Lorenzo Papi nel 1965, utilizzando strutture prefabbricate in legno, vetro, rame e ferro.\nIn via di Villamagna, proprio di fronte alla chiesa, vi \u00e8 un tabernacolo dedicato a sant'Isidoro con un bassorilievo del '700 raffigurante la \"Madonna del Rosario e santa Maria Maddalena de' Pazzi\" entro una nicchia, sormontato dallo stemma degli Antinori: non lontano si trova la Villa Antinori"}
{"id": "1697696", "revid": "110157", "url": "https://it.wikipedia.org/wiki?curid=1697696", "title": "Genomica di sintesi", "text": "La genomica di sintesi \u00e8 un campo nascente della biologia di sintesi, che usa aspetti della modificazione genetica su preesistenti forme di vita con l'intento di produrre alcuni prodotti o determinati comportamenti sul genere di vita cos\u00ec creato.&lt;br&gt;\nLa genomica di sintesi, \u00e8 differente della modificazione genica nel senso che non usa i geni cos\u00ec come si presentano in natura. Pu\u00f2 far uso di analoghi degli acidi nucleici, sebbene in un senso pi\u00f9 estremo (e non ancora realizzato) la genomica di sintesi potrebbe utilizzare codice genetico non composto da acidi nucleici, normalmente utilizzate nella vita.&lt;br&gt;\nLo sviluppo della genomica di sintesi \u00e8 legata a recenti conoscenze e tecniche nel campo della genetica.&lt;br&gt; \nL'abilit\u00e0 di costruire lunghe catene di acidi nucleici a basso costo ed accuratamente, in larga scala, ha permesso di realizzare esperimenti con i genomi che non esistono in natura. Se aggiungiamo lo sviluppo nella struttura tridimensionale delle proteine ed il prezzo calante di software ed hardware, si pu\u00f2 capire come la genomica di sintesi stia entrando in un'importante fase produttiva.\nAlcune compagnie come la Synthetic Genomics stanno gi\u00e0 usufruendo dei vari usi commerciali di nell'uso di genomi \"personalizzati\"."}
{"id": "1697699", "revid": "1543377", "url": "https://it.wikipedia.org/wiki?curid=1697699", "title": "Naga the White Serpent", "text": ", conosciuta in Italia come Naga del Serpente, \u00e8 un personaggio dell'anime e manga \"Slayers\" di Hajime Kanzaka\nStoria.\nNaga \u00e8 un'amica/avversaria di Lina Inverse durante le sue prime avventure, infatti accompagna Lina nei film e negli OAV. Alle volte \u00e8 la sua partner ed altrettante volte la sua nemica. \nPare che Naga sia in realt\u00e0 Gracia Ul Naga Saillune, la figlia del principe Prince Philionel El Di Saillune e sorella maggiore di Amelia Wil Tesla Saillune, che diventer\u00e0 pi\u00f9 tardi una compagna di viaggio di Lina.\nPare che la madre di Gracia fosse stata uccisa in un attentato sanguinario (il che spiegherebbe l'avversione di Naga per il sangue). Dopo il funerale di Gracia \u00e8 scomparsa portando con s\u00e9 il succinto bikini di cuoio indossato solitamente da Naga, il tesoro segreto di sua madre.\nViene spesso implicato che sia la sorella perduta da lungo tempo di Amelia, ossia Gracia Ul Naga Seiryuun. Lo stesso Kanzaka ha poi confermato la veridicit\u00e0 di questa tesi.\nCarattere.\nNaga \u00e8 una maga dal seno prorompente e dalla risata insopportabile, il suo comportamento (e la sua risata) infastidiscono Lina. Sebbene Naga come maga sia abile quanto Lina Inverse, la sua arroganza e la sua totale mancanza di buon senso la portano spesso al delirio. Cos\u00ec come per Lina \u00e8 facile trovarla in locande e taverne ad ingurgitare quantit\u00e0 enormi di cibo e bevande.\nAccoglienza.\nOriginariamente Naga the White Serpent doveva essere presente solo in una storia di \"Slayers\" (\"La sfida di Naga\"), ma una risposta molto positiva da parte dei lettori l'ha trasformata in uno dei personaggi principali ricorrenti del franchise. Nel 2000, ha vinto il voto popolare \"Best of \"Dragon Magazine\"\" in due categorie, dove in una di queste si piazz\u00f2 al primo posto come miglior personaggio di supporto della rivista. Nel 1999, il giornalista Dave Halverson defin\u00ec Lina e Naga di \"Slayers\" come \"due delle stelle pi\u00f9 brillanti del [medium] anime sia in Giappone che negli Stati Uniti\", cos\u00ec come \"forse i migliori design di personaggi dell'universo degli anime\". Naga ha continuato ad essere uno dei personaggi pi\u00f9 importanti e popolari di \"Slayers\" in Giappone.\nSia la doppiatrice giapponese Maria Kawamura che quella americana Kelly Manison vennero entrambe lodate dalla critica specializzata, con Halverson che defin\u00ec Manison e Cynthia Martinez (voce di Lina) come il miglior duo di doppiatrici che aveva sentito nel 1998. Il personaggio interpretato da Kawamura, inclusa la sua famigerata risata schiamazzante, \u00e8 considerato il suo ruolo pi\u00f9 famoso.\nNaga \u00e8 stata descritta come un \"fanservice che cammina\" da Citlin Donovan di The Mary Sue e come \"decisamente la preferita da quasi tutta la parte maschile del pubblico\" della rivista polacca \"Kawaii\". Nel 2006, Helen McCarthy scrisse \"Naga e il suo seno sono diventati tre personaggi molto popolari nella serie, e i fan a lungo termine della serie aspettano con impazienza di vedere come gli sceneggiatori possano spiegare non solo la sua scomparsa tra la fine degli special e l'inizio della serie principale, ma anche perch\u00e9 non viene nemmeno menzionata dopo gli eventi dei video\". Nel 2006, Chris Beveridge di Mania.com ha elencato l'assenza di Naga nella serie TV di \"Slayers\" come uno dei dieci motivi per cui \"far\u00e0 sempre schifo\", affermando che \"oltre al suo meraviglioso costume che crea un sacco di grandi piaceri per gli occhi quando si tratta di cosplay, ha rappresentato il tipo di 'risata anime' che solo pochi preziosi hanno\". Era anche una perfetta frustrazione quando si trattava di avere a che fare con Lina, qualcosa che la serie TV non ha mai avuto. Nate Ming di Crunchyroll ha notato Naga per la sua \"presenza incredibilmente dominante e prepotente\", e Krzysztof Wojdy\u0142o della rivista polacca \"Otaku\" l'ha collocata prima nella sua classifica del 2012 dei primi dieci personaggi formosi in tutti i manga e gli anime, notando che nonostante il suo passato piuttosto cupo nascosto sotto il suo sorriso costante e un comportamento un po' psicotico\", \u00e8 rimasta \"probabilmente il personaggio pi\u00f9 divertente e memorabile\" in quella lista. Nello stesso anno, Lynzee Loveridge di Anime News Network ha incluso l'abito di Naga tra le vesti da combattimento meno pratiche per via dei suoi spallacci. Nel 2013, Wirtualna Polska ha classificato il petto di Naga come il nono paio di seni pi\u00f9 belli della cultura pop.\nLa copertina della prima edizione del 2001 del gioco di ruolo americano \"Ironclaw\" mostra Lina e Naga sotto forma di cameo. I protagonisti della miniserie anime del 2002, \"Cosplay Complex\", si vestono rispettivamente da Naga e Lina nel terzo episodio. Lina e Naga hanno anche fatto un'apparizione cameo nella serie a fumetti francese \"Les L\u00e9gendaires Origines\" del 2014."}
{"id": "1697700", "revid": "1573940", "url": "https://it.wikipedia.org/wiki?curid=1697700", "title": "Sandra Morgan", "text": "Specializzata nello stile libero, ha vinto la medaglia d'oro nella staffetta 4x100m sl ai Giochi olimpici di .\n\u00c8 stata primatista mondiale della staffetta 4x100m sl."}
{"id": "1697703", "revid": "773636", "url": "https://it.wikipedia.org/wiki?curid=1697703", "title": "Chiesa di San Giuseppe al Galluzzo", "text": "La chiesa di San Giuseppe \u00e8 un luogo di culto cattolico di Galluzzo, frazione di Firenze, in via Volterrana; \u00e8 sede della parrocchia dei \"Santi Giuseppe e Lucia al Galluzzo\", il cui titolo fa riferimento alla chiesa nuova costruita nel dopoguerra e a quella antica, che ebbe il patronato della famiglia Petribuoni, risalente a prima dell'XI secolo e situata nei pressi del cimitero comunale omonimo.\nStoria e descrizione.\nEssendo la chiesa inadeguata alla popolazione crescente, gli architetti Giorgio Ceccherelli e Mario Corsi progettarono la nuova grande chiesa in via Volterrana, consacrata nel 1962 e dedicata a san Giuseppe. Nel 1964 venne edificato il campanile, che ospita un concerto di 5 campane.\nL'interno \u00e8 a croce latina, con aula divisa in tre navate, ed \u00e8 arricchito da un\"Ultima Cena\" dell'Empoli (1601), trasferita da Santa Lucia, e una \"Madonna Assunta\" di ambito ghirlandaiesco. L'affresco con \"San Giuseppe\" \u00e8 di Pietro Annigoni (1970)."}
{"id": "1697705", "revid": "1305772", "url": "https://it.wikipedia.org/wiki?curid=1697705", "title": "Villa Arnaldi", "text": "Villa Arnaldi a Meledo di Sarego (Vicenza) \u00e8 un'opera progettata da Andrea Palladio nel 1547 e rimasta incompiuta. Versa in cattivo stato di conservazione.\nStoria.\nQuesto modesto edificio evidentemente incompiuto \u00e8 in realt\u00e0 la testimonianza di un processo che usualmente \u00e8 visibile solo nei suoi esiti finali: la trasformazione di un edificio preesistente in una nuova architettura. Vincenzo Arnaldi, uno dei pi\u00f9 ricchi e influenti aristocratici vicentini, nel 1547 commissiona infatti ad Andrea Palladio la ristrutturazione di un complesso agricolo quattrocentesco da lui appena acquistato. La ragione \u00e8 per cos\u00ec dire strumentale: le migliorie dell'immobile devono servire a incrementarne il valore in vista di una causa legale di uno dei precedenti proprietari. Nel 1565, trovato un accordo, Vincenzo interrompe i lavori e affitta la casa senza pi\u00f9 curarsi di concludere i lavori.\nIn una serie di disegni autografi palladiani \u00e8 possibile seguire i tentativi dell'architetto di intervenire sull'irregolare complesso quattrocentesco, cercando di regolarizzare gli edifici che insistono sulla corte e di ritrovare una simmetria nella nuova disposizione degli ambienti della casa \u2014 che egli organizza attorno a una loggia a tre arcate con aperture minori rettangolari ai fianchi tuttora esistenti sebbene tamponate \u2014 e, infine, incorniciando le finestre con i suoi usuali profili."}
{"id": "1697714", "revid": "1305772", "url": "https://it.wikipedia.org/wiki?curid=1697714", "title": "Grotta di Facciasquata", "text": "La grotta di Facciasquata \u00e8 una grotta situata nel comune di Villa Castelli (BR).\nL'ingresso alla cavit\u00e0 naturale si trova nei pressi della masseria Abate Carlo, ad un'altitudine di 300\u00a0m s.l.m.\nAll'interno della grotta sono stati rinvenuti agli inizi degli anni settanta dal gruppo speleologico di Martina Franca, reperti che testimoniano della sua frequentazione dal neolitico all'et\u00e0 del bronzo "}
{"id": "1697717", "revid": "36426", "url": "https://it.wikipedia.org/wiki?curid=1697717", "title": "Santa Felicita (Firenze)", "text": ""}
{"id": "1697718", "revid": "466539", "url": "https://it.wikipedia.org/wiki?curid=1697718", "title": "Comunit\u00e0 degli Stati del Sahel e del Sahara", "text": "La Comunit\u00e0 degli Stati del Sahel e del Sahara (CEN-SAD; arabo: \u062a\u062c\u0645\u0639 \u062f\u0648\u0644 \u0627\u0644\u0633\u0627\u062d\u0644 \u0648\u0627\u0644\u0635\u062d\u0631\u0627\u0621; francese: Communaut\u00e9 des Etats Sah\u00e9lo-Sahariens; portoghese: Comunidade dos Estados Sahelo-Saarianos), voluta da Gheddafi e istituita il 4 febbraio 1998, mira a creare un'area di libero scambio in Africa. Vi sono dubbi sul fatto che il suo livello di integrazione economica lo qualifichi ai sensi della clausola abilitante dell'Accordo generale sulle tariffe doganali e sul commercio (GATT).\nIstituzione.\nIl CEN-SAD \u00e8 stato istituito nel febbraio 1998 da sei paesi, da allora gli stati ad avervi aderito sono cresciuti sino a 29, con l'ultima nuova adesione nel 2009. Uno dei suoi obiettivi principali \u00e8 quello di raggiungere l'unit\u00e0 economica attraverso l'implementazione della libera circolazione di persone e merci al fine di rendere l'area occupata dagli Stati membri un'area di libero scambio.\nA livello internazionale, il 12 dicembre 2001 le \u00e8 stato riconosciuto lo status di osservatore dell'Assemblea generale delle Nazioni Unite e ha concluso accordi di associazione e cooperazione con la Commissione economica delle Nazioni Unite per l'Africa (ECA) e con agenzie e istituzioni specializzate delle Nazioni Unite come UNDP, OMS, UNESCO, FAO e Comitato interstatale permanente per il controllo della siccit\u00e0 nel Sahel.\nTutti i paesi membri del CEN-SAD partecipano anche ad altre unioni economiche africane, che hanno lo scopo di creare una Comunit\u00e0 economica africana comune. La prevista area di libero scambio del CEN-SAD sarebbe difficile da attuare praticamente, poich\u00e9 si sovrappone con le unioni doganali previste della Comunit\u00e0 economica degli Stati dell'Africa occidentale (ECOWAS), ECCAS e altri blocchi commerciali pi\u00f9 avanzati nella loro integrazione.\nVertice del 2005.\nAl vertice dell'1\u20132 giugno 2005 a Ouagadougou (Burkina Faso), i capi di stato hanno deciso di creare una \"alta autorit\u00e0 per l'acqua, l'agricoltura e le sementi\" al fine di consentire ai paesi membri di sviluppare la propria agricoltura attraverso un migliore controllo delle risorse idriche e selezione dei semi. D'altro canto, il vertice per decidere di studiare la costruzione di una linea ferroviaria che collega Libia, Ciad, Niger, con rampe per Burkina Faso, Mali e Senegal, per facilitare gli scambi e aprire lo spazio CEN-SAD. Blaise Compaor\u00e9, presidente del Burkina Faso, succedette al presidente maliano Amadou Toumani Toure come attuale presidente del CEN-SAD.\nVertice del 2007.\nI leader africani hanno cercato di conciliare le differenze tra i vicini Ciad e Sudan riguardo al conflitto nel Darfur e dare impulso al governo federale di transizione confuso della Somalia in un vertice regionale in Libia il 3 giugno 2007.\nVertice del 2008.\nIl decimo vertice dei capi di Stato della Comunit\u00e0 degli Stati Sahel-Sahariani (CEN-SAD) si \u00e8 riunito il 28 giugno 2008 a Cotonou il 18 giugno. Il tema era lo sviluppo rurale e la sicurezza alimentare nell'area CEN-SAD. Il presidente del Beninese Yayi Boni \u00e8 stato eletto attuale presidente del CEN-SAD per un mandato di un anno.\nVertice del 2013.\nNel gennaio 2013, la Comunit\u00e0 degli Stati del Sahel e del Sahara si incontrer\u00e0 a N'Djamena, in Ciad. Un commentatore ha affermato che \"il Marocco probabilmente continuer\u00e0 i suoi passi per assumere il comando dell'organizzazione\".\nI Giochi del CEN-SAD.\nA partire dal 2009, gli Stati membri del CEN-SAD prenderanno parte a periodici festival sportivi e culturali internazionali programmati, noti come la Community of Sahel \u2013 Saharan States Games (Jeux de la Communaut\u00e9 des Etats Sah\u00e9lo-Sahariens). I primi Giochi CEN-SAD si sono svolti a Niamey, in Niger, dal 4 al 14 febbraio 2009. Tredici nazioni hanno gareggiato in sport Under 20 (atletica leggera, basket, judo, calcio, pallamano, tennis da tavolo e wrestling tradizionale) e sei campi di competizione culturale (canto, creazione tradizionale e ispirazione danza, pittura, scultura e fotografia). Il secondo CEN-SAD Games avrebbe avuto luogo nella capitale ciadiana di N\u2019Djamena nel febbraio 2011.\nStati membri della Comunit\u00e0 Sahel-Sahara.\nMembri fondatori (1998)\nMembri successivi"}
{"id": "1697721", "revid": "121692214", "url": "https://it.wikipedia.org/wiki?curid=1697721", "title": "Grotta di Montescotano", "text": "La grotta di Montescotano \u00e8 una grotta situata tra i comuni di Villa Castelli e Ceglie Messapica, in provincia di Brindisi.\nFu scoperta nel 1979 dal \"Gruppo speleologico martinese\", che dopo aver liberato il primo vano della grotta dalle pietre, scopr\u00ec un cunicolo lungo 6 metri terminante in un altro vano, nel quale vennero ritrovate numerose lucerne, molte delle quali intatte. La presenza di questi reperti ha permesso di ipotizzare che la grotta fosse stata utilizzata come luogo di culto pagano prima messapico e poi romano, tra il II secolo a.C. e il III secolo d.C.\nA circa 400 metri a sud ovest della grotta vi sono i resti di un insediamento del IV secolo d.C. (epoca tardoromana)."}
{"id": "1697727", "revid": "36426", "url": "https://it.wikipedia.org/wiki?curid=1697727", "title": "Montedomini", "text": ""}
{"id": "1697729", "revid": "122023655", "url": "https://it.wikipedia.org/wiki?curid=1697729", "title": "Guardiano Rosso", "text": "Il Guardiano Rosso (\"Red Guardian\") \u00e8 un personaggio dei fumetti pubblicato dalla Marvel Comics, di cui diversi personaggi hanno indossato i panni.\nBiografia dei personaggi.\nAleksey Lebedev.\nDurante la seconda guerra mondiale un normale cittadino russo, incurante del pericolo, si precipit\u00f2 all'interno di un palazzo in fiamme e riusc\u00ec a salvare una donna e un bambino. Poich\u00e9 i suoi abiti erano stati distrutti dal fuoco, l'uomo si copr\u00ec con una bandiera sovietica e con quella usc\u00ec dall'edificio. Ispirandosi a questa immagine, fu Stalin, come riconoscimento ufficiale per il gesto eroico, a nominare quell'uomo Guardiano Rosso, protettore della patria russa.\nNel 1945, Guardiano Rosso ebbe modo di collaborare con Patriota, Spirito del '76 e Capitan America, nonostante il forte sentimento anticomunista degli americani, per recuperare una cassaforte affidata da Hitler al Teschio Rosso. L'eroe sovietico approfitt\u00f2 anche dell'occasione per vendicarsi delle truppe SS, che durante la guerra gli avevano sterminato la famiglia. Lo scontro nel bunker del Teschio Rosso fu molto cruento e, prima che gli alleati potessero impossessarsi della cassaforte, il bunker salt\u00f2 in aria. Partiti gli americani, Guardiano Rosso torn\u00f2 sul luogo dell'esplosione ma, nonostante lunghe ricerche, non fu in grado di ritrovare la cassaforte.\nSebbene fosse stato pesantemente criticato da Stalin per questo insuccesso, durante la Conferenza di Potsdam fu nominato sua guardia del corpo. Nella stessa occasione erano presenti anche Namor e William Naslund, nei panni del nuovo Capitan America II. I tre supereroi riuscirono a sventare un piano criminale per uccidere Stalin, Churchill, e Truman. Avendo scoperto, grazie alla confessione ottenuta da uno dei sicari che erano stati inviati per assassinare i politici, che il piano prevedeva anche di far saltare in aria la sede della conferenza, Namor, Capitan America e Guardiano Rosso attaccarono la base del leader dei congiurati, il generale Brinkhaus, e poterono limitare almeno in parte i danni dell'esplosione.\nAlexei Shostakov.\nAlexi Shostakov era un pilota collaudatore estremamente popolare in Unione Sovietica, dipinto dai media come un eroe. Altrettanto amata dal pubblico era sua moglie Natalie, ballerina classica. Per le sue grandi capacit\u00e0, Alexi attir\u00f2 l'attenzione del KGB, che decise di addestrarlo per diventare agente speciale, con il costume di Guardiano Rosso, la risposta sovietica a Capitan America. Fu quindi inscenata la sua morte durante un fittizio collaudo di un missile sperimentale e gli fu vietato qualsiasi contatto con chiunque lo conoscesse, inclusa la moglie. Gli anni di addestramento trasformarono profondamente Alexi, trasformandolo in un uomo crudele e senza scrupoli. Nel frattempo Natalie, affranta dalla morte del marito, decise di onorarne la memoria servendo il proprio paese come spia con il nome di Vedova Nera, ma scelse in seguito di defezionare e fugg\u00ec negli Stati Uniti.\nL'Unione Sovietica ricevette un'offerta segreta di alleanza da parte del governo cinese, che intendeva conquistare gli Stati Uniti servendosi di uno strumento chiamato \"Psychotron\", in grado di indurre allucinazioni di massa. L'Unione Sovietica avrebbe dovuto mettere a disposizione i sommergibili necessari per il trasporto dello Psychotron, che per funzionare doveva trovarsi in prossimit\u00e0 del paese bersaglio. Il governo sovietico invi\u00f2 in Cina come proprio rappresentante il \"generale Yuri Brushov\", con la protezione di Guardiano Rosso, per vedere il prototipo dello Psychotron.\nAnche la Vedova Nera, il suo nuovo innamorato Occhio di Falco (Clint Barton) e Ercole si recarono alla base dove era conservato lo Psychotron ma furono catturati. Il Guardiano Rosso, dopo aver rivelato la sua vera identit\u00e0, gett\u00f2 Hercules nello Psychotron, accecandolo con allucinazioni. In quel momento i Vendicatori giunsero in soccorso dei supereroi.\nIl Guardiano Rosso e Capitan America si affrontarono in combattimento, ma proprio mentre Cap stava avendo la meglio, il colonnello cinese Ling lo stord\u00ec a tradimento con una scarica elettrica. Nel frattempo la Vedova Nera si era liberata e stava cercando di raggiungere lo Psychotron per distruggerlo. Il Guardiano Rosso, ancora innamorato della moglie, nel tentativo di proteggerla fu ferito dal \"colonnello Ling\". La Vedova Nera riusc\u00ec a far saltare in aria lo Psychtron ma scaten\u00f2 anche una catena di esplosioni. Mentre i supereroi stavano cercando di mettersi in salvo, il Colonnello Ling prov\u00f2 un'ultima volta ad uccidere Capitan America ancora privo di sensi. Con le sue ultime forze, il Guardiano Rosso si oppose a questo atto di vigliaccheria e riusc\u00ec in extremis a deviare il raggio laser del colonnello Ling, colpendo per\u00f2 alcuni tubi del gas. L'esplosione che ne segu\u00ec uccise sia il colonnello sia il Guardiano Rosso, mentre i Vendicatori riuscirono a mettersi in salvo.\nIn realt\u00e0 Alexi \u00e8 stato ritenuto morto (dalla Vedova e dai lettori) per circa trenta dei nostri anni, ma effettivamente operava dietro le quinte, per poi ricomparire nell'arco narrativo \"The Widow\".\nTania Belinsky.\nLa dottoressa Tania Belinsky fu il primo Guardiano Rosso donna. In italia, poich\u00e9 il personaggio era femminile, il nome \"Red Guardian\" fu tradotto con Guardia Rossa. Possedeva dei superpoteri ottenuti in seguito a un incidente nucleare. Si un\u00ec ai Difensori guidati dal Dottor Strange dopo aver cambiato il suo nome in \"Starlight\". Abbandon\u00f2 il pianeta quando il suo livello di radiazioni divenne nocivo per le persone.\nJosef Petkus.\nJosef Petkus divenne il quarto Guardiano Rosso, e lott\u00f2 a fianco di Capitan America quando Vanguard, Stella Nera e Ursa Major (tre supereroi sovietici) chiesero asilo politico negli States.\nSesto Guardiano Rosso.\nUn Guardiano Rosso apparve nel primo numero di \"Captain America\" (vol. 5) di Ed Brubaker (gennaio 2005), nel quale fu ucciso con un colpo di pistola alla testa da Aleksander Lukin sotto gli occhi del Teschio Rosso. L'identit\u00e0 di questo Guardiano Rosso non \u00e8 stata rivelata.\nAnton.\nIl settimo Guardiano Rosso, Anton, ha fatto la sua prima apparizione nel primo numero della serie \"Hulk\" di Jeph Loeb come un membro della Guardia d'Inverno. Anton afferma di essere un ingegnere e un ex pilota di Dinamo Cremisi e fu pi\u00f9 tardi rivelato essere (almeno parzialmente) un Life Model Decoy. Fu decapitato da uno spettro terribile, anche se la sua testa \u00e8 stata mantenuta in deposito, apparentemente ancora viva.\nNicolai Krylenko.\nNicolai Krylenko, noto anche come Vanguard, \u00e8 l'ottavo Guardiano Rosso e conduce la Guardia d'Inverno.\nAltri media.\nCinema.\nIl personaggio compare nel film del Marvel Cinematic Universe \"Black Widow\", uscito nel 2021, interpretato da David Harbour e doppiato da Massimo Bitossi. Il Guardiano Rosso in questione \u00e8 Alexei Shostakov e non \u00e8 il marito di Natasha Romanoff come nei fumetti bens\u00ec una figura paterna come quasi il suo padre adottivo.\nTelevisione.\nIl Guardiano Rosso \u00e8 apparso nelle serie animate \"Avengers Assemble\" e \"Future Avengers\"."}
{"id": "1697733", "revid": "767487", "url": "https://it.wikipedia.org/wiki?curid=1697733", "title": "Painkillers", "text": "Painkillers \u00e8 il secondo EP pubblicato dalla band Babes in Toyland, pubblicato nel 1993 dalla Reprise Records. L'EP contiene una seconda registrazione del brano \"He's My Thing\", gi\u00e0 compreso nel disco di debutto Spanking Machine, quattro nuove tracce che vennero scartate dall'album \"Fontanelle\" e una performance live di quest'ultimo chiamata \"Fontanellette\". Fontanellette venne registrato nell'aprile del 1992 al CBGB di New York e contiene le seguenti canzoni: \"Bruise Violet\", \"Bluebell\", \"Angel Hair\", \"Pearl\", \"Blood\", \"Magick Flute\", \"Won't Tell\", \"Realeyes\", \"Spun\", \"Mother\", \"Handsome &amp; Gretel\"."}
{"id": "1697735", "revid": "486946", "url": "https://it.wikipedia.org/wiki?curid=1697735", "title": "Reggimento Artiglieria a Cavallo", "text": ""}
{"id": "1697736", "revid": "486946", "url": "https://it.wikipedia.org/wiki?curid=1697736", "title": "Batterie a Cavallo", "text": ""}
{"id": "1697742", "revid": "1573940", "url": "https://it.wikipedia.org/wiki?curid=1697742", "title": "Chiesa di Santa Caterina da Siena a Coverciano", "text": "La chiesa di Santa Caterina da Siena a Coverciano \u00e8 un luogo di culto cattolico che si trova in via del Mezzetta a Coverciano, un quartiere della periferia est di Firenze.\nStoria e descrizione.\nDedicata alla santa domenicana patrona d'Italia, la nuova parrocchia per il popoloso quartiere alla periferia orientale della citt\u00e0 fu costituita nel 1969; la chiesa venne disegnata dall'architetto Piero Liserani von Berger ed aperta al culto nel 1971.\nSi tratta di una struttura prefabbricata in ferro-cemento ad una sola navata, abside semicircolare ed al centro un ampio transetto rettangolare. Nel 1981 sono state poste sulle pareti nove tavole a \"sanguigna\" di grandi dimensioni che illustrano la \"Storia della Salvezza da Abramo a Ges\u00f9\" del pittore Alfredo Cifariello. All'ingresso della chiesa un dipinto di G. Giannerini raffigura \"Santa Caterina\", titolare della chiesa."}
{"id": "1697744", "revid": "135224", "url": "https://it.wikipedia.org/wiki?curid=1697744", "title": "Carabina M1", "text": ""}
{"id": "1697751", "revid": "1799663", "url": "https://it.wikipedia.org/wiki?curid=1697751", "title": "Derivazione delle leggi di Keplero", "text": "Le leggi di Keplero che descrivono le propriet\u00e0 delle orbite di oggetti sottoposti alla forza gravitazionale generata da un corpo massivo possono essere dedotte teoricamente applicando i principi della dinamica (equazioni di Newton).\nNel procedimento esposto, si dimostrer\u00e0 inizialmente l'esistenza di un integrale primo del moto, la velocit\u00e0 areolare (seconda legge di Keplero); successivamente si prover\u00e0 che le traiettorie nello spazio delle coordinate del sistema sono ellittiche (prima legge) e infine si trover\u00e0 la dipendenza del periodo dell'orbita dalla lunghezza del semiasse maggiore dell'ellisse (terza legge).\nDerivazione.\nPer la derivazione delle leggi di Keplero a partire dalle equazioni newtoniane e dalla legge di gravitazione universale \u00e8 necessario innanzitutto introdurre un'approssimazione.\nCi limiteremo al caso in cui la massa del pianeta sia trascurabile rispetto a quella del Sole; in questo caso possiamo fissare il centro del sistema di riferimento nel centro del Sole e trascurarne il moto.\nIn quest'approssimazione, il problema di Keplero si riduce a quello di un moto in campo centrale in cui vale l'equazione di Newton\nformula_1\ndove formula_2\nTale relazione si ottiene appunto integrando su formula_3 l'espressione della forza gravitazionale formula_4.\nLa seconda legge: dalla conservazione del momento angolare a quella della velocit\u00e0 areolare.\nLa seconda legge di Keplero afferma che la velocit\u00e0 areolare \u00e8 costante durante il moto.\nOra, introducendo un sistema di coordinate polari formula_5, con i rispettivi versori \nDerivando tale quantit\u00e0 rispetto al tempo, si ottiene (applicando la regola della derivazione del prodotto e ricordando \nOra, considerando per semplicit\u00e0 la massa unitaria, il momento angolare formula_11 vale (sfruttando le propriet\u00e0 del prodotto vettoriale):\nDiretto ortogonalmente al piano in cui si svolge il moto.\nPer la legge di conservazione del momento angolare, segue che la quantit\u00e0 formula_13 \u00e8 un integrale del moto.\nConsiderando la velocit\u00e0 areolare formula_14 come derivata temporale dell'area spazzata dal raggio vettore, si ha\nInfatti, considerando un angolo formula_16, l'area spazzata nell'intervallo temporale infinitesimo, l'elemento d'area \u00e8 data dalla met\u00e0 del quadrato di formula_3 per l'angolo al centro.\nEseguendo la derivata:\nPertanto la velocit\u00e0 areolare \u00e8 un integrale del moto.\nSi pu\u00f2 notare come la validit\u00e0 della seconda legge sia del tutto indipendente dall'espressione del potenziale considerato, essa infatti \u00e8 una propriet\u00e0 di tutti i potenziali centrali.\nLa prima legge: la traiettoria ellittica dei pianeti.\nInnanzitutto il problema bidimensionale del moto in campo centrale pu\u00f2 essere facilmente ridotto a un caso unidimensionale utilizzando la definizione del potenziale efficace.\nLe equazioni del moto, infatti, possono essere riscritte considerando la forma\nformula_19\nIn un moto in campo centrale, la relazione tra l'angolo formula_20 e la distanza dall'origine formula_21 \u00e8 data dall'integrale\nformula_22\ndove la costante integrativa \u00e8 stata posta uguale a zero. Ci\u00f2 significa che l'integrale viene calcolato a partire dal pericentro dell'orbita.\nDefinendo ora le quantit\u00e0\nformula_23\ne invertendo opportunamente l'espressione di formula_20 si giunge all'equazione\nformula_25.\nQuesta altro non \u00e8 che l'espressione di una qualunque conica in coordinate polari centrata in un fuoco.\nSe formula_26 questa rappresenta un'ellisse con eccentricit\u00e0 formula_27 e semilato retto formula_28.\nIn particolare, \u00e8 possibile ottenere i valori dei semiassi formula_29 e formula_30:\nformula_31\nformula_32\nLa terza legge: dipendenza periodo-semiasse maggiore.\nNelle espressioni di formula_29 e formula_30 appena ricavate, si pu\u00f2 notare come il semiasse maggiore formula_29 sia dipendente solo dall'energia totale del sistema, mentre il semiasse minore sia anche funzione del momento angolare. Poich\u00e9 il periodo di rotazione, nel moto in campo centrale, \u00e8 funzione della sola energia, questo fatto permette di inferire per il periodo una relazione solo riguardante il semiasse maggiore dell'ellisse.\nIn particolare, si avr\u00e0 (essendo formula_36 l'area dell'ellisse e formula_37 la velocit\u00e0 areolare, il cui valore \u00e8 costante e uguale a formula_38).\nformula_39\nOra, recuperando l'espressione di formula_40 in funzione dell'energia si ha formula_41, sostituendo tale valore nell'equazione precedente si ottiene\nformula_42\nda cui si deduce che formula_43 come afferma appunto la terza legge di Keplero."}
{"id": "1697754", "revid": "1745361", "url": "https://it.wikipedia.org/wiki?curid=1697754", "title": "Porte di ferro (Algeria)", "text": "Le Porte di ferro (, in francese \"D\u00e9fil\u00e9 des Bibans\" o \"Porte de Fer\") sono una stretta gola all'interno del massiccio dei Biban nel nord dell'Algeria, sul lato orientale della Cabilia, che costituisce un passaggio obbligato nel percorso tra Algeri e Costantina. La gola \u00e8 caratterizzata da due restringimenti detti in cabilo \"taggurt tamezzyant\" (\"La Porta piccola\") e \"taggurt tameqqrant\" (\"la Porta grande\"), e in arabo \"Biban\" (\"Le due Porte\"). Il termine \"di ferro\" ricorda, probabilmente, la presenza, in zona, di miniere di ferro gi\u00e0 sfruttate dai Romani (a quel tempo, \"Mons Ferratus\" era il nome della catena del Djurdjura).\nLa trib\u00f9 berbera degli At Sidi Braham, che abita la regione, esigeva un pedaggio per il passaggio delle Porte di ferro, imponendolo anche alle forze del Bey di Algeri quando dovevano passare da Costantina ad Algeri o viceversa.\nUna spedizione francese comandata dal duca d'Orl\u00e9ans nel 1839, attravers\u00f2 le Porte di ferro, suscitando la reazione dell'emiro Abd el-Kader, che consider\u00f2 la spedizione una violazione del trattato della Tafna del 1837 e riprese quindi la guerra contro i francesi.\nLa regione ha dato i natali ad un poeta berbero, Qasi Udifella (1898-1950), marabutto e membro del partito ulemista, autore di numerose poesie di tipo eminentemente religioso."}
{"id": "1697765", "revid": "2130303", "url": "https://it.wikipedia.org/wiki?curid=1697765", "title": "Chiesa di Santa Maria della Neve al Portico", "text": "La chiesa di Santa Maria della Neve al Portico, con annesso convento, \u00e8 un luogo di culto cattolico che si trova in via del Podest\u00e0 86 a Firenze.\nStoria e descrizione.\nSulla vecchia via Romana, oggi via del Podest\u00e0, sorse nel 1340 un monastero di Agostiniane intitolato a Santa Maria della Disciplina. Abbandonato al tempo dell'assedio del 1529, venne denominato Santa Maria della Neve nel 1705 ed in seguito alle soppressioni degli ordini religiosi divenne conservatorio per le fanciulle del popolo. Dal 1852 vi ha sede la casa madre delle Suore Stimmatine.\nLa chiesa fu edificata nel per essere poi ristrutturata alla fine del Seicento. All'altar maggiore \u00e8 un quadro di Pier Dandini raffigurante la \"Vergine fra Sant'Agostino e Santa Monica\", la volta \u00e8 affrescata con la \"Gloria di Sant'Agostino\" di Antonio Domenico Bamberini e sulla parete destra \u00e8 conservato un \"Crocifisso\" ligneo della met\u00e0 del Trecento."}
{"id": "1697771", "revid": "324090", "url": "https://it.wikipedia.org/wiki?curid=1697771", "title": "HMS Belfast", "text": "La HMS \"Belfast\" (Pennant number C35) \u00e8 un incrociatore leggero della Classe Town, tipo \"Edinburgh\" della Royal Navy britannica. Costruita nei cantieri Harland and Wolff di Belfast, entr\u00f2 in servizio nell'agosto 1939 poco prima dello scoppio della seconda guerra mondiale. In novembre l'impatto con una mina tedesca costrinse la nave in cantiere per lunghe riparazioni. Ritornata in azione verso la fine del 1942, ha inizialmente scortato i convogli artici diretti ai porti settentrionali dell'Unione Sovietica nel 1943, ed ha poi partecipato alla Battaglia di Capo Nord. In seguito, ha fornito fuoco di supporto alle forze da sbarco sulle spiagge Gold e Juno durante l'operazione Nettuno e successivamente ha partecipato alla Guerra di Corea. Dopo essere stata rimodernata tra il 1956 ed il 1959, partecip\u00f2 ad una serie di missioni in tutto il mondo. Dopo essere stata radiata nel 1963, sembrava che il suo destino fosse essere smantellata per il recupero dei materiali, ma, dopo una campagna organizzata da un ente privato, e dopo le richieste del contrammiraglio Sir Morgan Morgan-Giles, precedentemente comandante della nave, fu trasformata in nave-museo ed \u00e8 ormeggiata a Londra, sul Tamigi, vicino al Tower Bridge, dal 21 ottobre 1971 (anniversario del Trafalgar Day).\nCostruzione.\nGli incrociatori Classe Town erano pensati per non superare le tonnellate, in base ai dettami del Trattato navale di Washington. Il progetto originale prevedeva torri quadrinate da ma, a causa di problemi riscontrati durante la costruzione, vennero utilizzate delle versioni evolute delle torri trinate per i cannoni dell'armamento principale gi\u00e0 utilizzate per le sottoclassi precedenti. Il risparmio in termini di massa dovuto al cambio di armamenti fu reinvestito nella corazzatura e nell'armamento antiaereo.\nLa \"Belfast\" venne varata il giorno di San Patrizio (17 marzo) del 1938 presso i cantieri Harland and Wolff di Belfast da Anne Chamberlain, moglie del Primo Ministro Neville Chamberlain. Il costo totale della nave fu di sterline, di cui per i cannoni e per gli aerei imbarcati. Entr\u00f2 in servizio nell'agosto 1939 al comando del Capitano G. A. Scott e fu assegnata al 18\u00ba Squadrone Incrociatori.\nServizio.\nDurante la Seconda guerra mondiale.\nAll'inizio della guerra l'18th Cruiser Squadron erano navi impegnate nello sforzo intrapreso dagli Inglesi di imporre un blocco navale ai Tedeschi. Durante questa missione, la \"Belfast\" riusc\u00ec ad intercettare il transatlantico \"Cap Norte\" il 9 ottobre 1939 mentre cercava di rientrare in Germania fingendosi nave neutrale.\nAll'una del 21 novembre 1939 \u00e8 stata poi gravemente danneggiata, mentre abbandonava il Firth of Forth, dall'impatto con una mina magnetica sganciata il 4 novembre dal sottomarino tedesco \"U-21\" comandato dal Kapit\u00e4nleutnant Fritz Frauenheim. L'incidente caus\u00f2 il ferimento di 21 uomini dell'equipaggio e la mina apr\u00ec uno squarcio nella chiglia, danneggiando scafo e macchinari in modo cos\u00ec grave che le riparazioni effettuate alla Her Majesty's Naval Base (HMNB) di Devonport richiesero tre anni di lavoro.\nL'incrociatore si riaggreg\u00f2 alla \"Home Fleet\" nel novembre 1942 al comando del capitano Frederick Parham. Durante le riparazione, erano state implementate anche delle migliorie sulla nave, come l'allargamento del corpo centrale per conferirle maggiori forza longitudinale e stabilit\u00e0 e l'installazione dei pi\u00f9 moderni dispositivi radar e di controllo di fuoco. la massa totale aument\u00f2 da a tonnellate, rendendo la \"Belfast\" il pi\u00f9 pesante incrociatore leggero della flotta britannica.\nDivenne poi la nave ammiraglia del 10th Cruiser Squadron, al comando del contrammiraglio Robert Burnett, con la missione di scortare i convogli artici diretti in Unione Sovietica. Il 26 dicembre 1943, in quella che poi divenne nota come la Battaglia di Capo Nord, lo squadrone, che comprendeva oltre alla \"Belfast\" la \"Norfolk\" e la \"Sheffield\", si scontr\u00f2 con l'incrociatore da battaglia tedesco \"Scharnhorst\" e, con l'aiuto della corazzata HMS \"Duke of York\", riusc\u00ec ad affondarlo.\nLa \"Belfast\" partecip\u00f2 anche all'Operazione Tungsten nel marzo 1944, un grande attacco aereo basato su portaerei concentrato sulla nave da battaglia tedesca \"Tirpitz\", che dopo la Caccia alla Bismarck era l'unica grande nave tedesca ancora in mare, ed era attraccata all'Altafjord, nella parte settentrionale della Norvegia. La \"Tirpitz\" fu colpita da quindici bombe e fu pesantemente danneggiata, ma sopravvisse allo scontro.\nNel giugno 1944, l'incrociatore prese parte al bombardamento delle posizioni nemiche in preparazione all'Operazione Nettuno, cio\u00e8 la fase di sbarco dell'Operazione Overlord, nel ruolo di nave ammiraglia della Bombardment Force E. Poi, in quanto parte dell'Eastern Naval Task Force, con la responsabilit\u00e0 di coprire lo sbarco delle truppe britanniche e canadesi sulle spiagge di Gold e Juno, fu una delle prime navi ad aprire il fuoco sulle coste francesi alle 5:30 del 6 giugno 1944.\nPer le successive 5 settimane, la \"Belfast\" fu praticamente sempre in attivit\u00e0, sparando migliaia di proiettili dalle sue batterie da 102 e , a supporto dei movimenti della fanteria a mano a mano che il fronte si spostava verso l'interno. L'ultimo colpo fu sparato l'8 luglio nel corso dell'Operazione Charnwood, la battaglia per la presa di Caen, nella quale, assieme alla nave da battaglia HMS \"Rodney\" ed alla cannoniera corazzata HMS \"Roberts\" aveva il compito di abbattere le posizioni tedesche.\nDue giorni pi\u00f9 tardi rientr\u00f2 a Devonport per un breve rifornimento prima di spostarsi nel Pacifico, dove si un\u00ec all'Operazione Zipper, inizialmente volta a scacciare i Giapponesi dalla Malaysia britannica, ma diventata un'operazione di soccorso dopo la resa nipponica.\nDurante gli ultimi giorni di guerra in Europa la nave, di stanza nel Mare del Nord, fin\u00ec nel mirino di un sottomarino tedesco senza riuscire ad individuarlo. Il comandante nemico, per evitare un inutile bagno di sangue, visto che la guerra era agli sgoccioli, decise di risparmiare la nave e non aprire il fuoco.\nDopo la guerra.\nLa \"Belfast\" prest\u00f2 servizio nella Guerra di Corea, a supporto delle forze da sbarco delle Nazioni Unite. Nel luglio del 1952 fu colpita dai colpi di una batteria nord-coreana, che uccisero un uomo e ne ferirono altri quattro.\nLa \"Belfast\" fu modernizzata tra il gennaio 1956 ed il maggio 1959. Tutti gli armamenti antiaerei (cio\u00e8 i cannoni da 102 e da ) furono rimossi e rimpiazzati con armamenti pi\u00f9 moderni dello stesso calibro. Anche tutta la strumentazione ed i radar installati durante la seconda guerra mondiale furono sostituiti. Infine il ponte originale fu ricostruito ed isolato per far fronte ad eventuali attacchi chimico-batteriologici o nucleari e gli originali alberi tripode furono sostituiti con dei nuovi alberi a struttura reticolare. Soluzioni analoghe furono implementate anche sulla nuova classe di incrociatori \"Tiger\".\nFino al 1962, la nave oper\u00f2 in Estremo Oriente per delle esercitazioni e delle missioni diplomatiche. Nel dicembre del 1961, forn\u00ec la guardia d'onore a Dar-es-Salaam durante la cerimonia di indipendenza del Tanganica.\nPart\u00ec da Singapore il 26 marzo 1962 alla volta del Regno Unito, per visitare un'ultima volta Belfast. Dopo un'ultima esercitazione nel Mediterraneo fu messa in disarmo il 24 agosto 1963.\nNave museo.\nNel 1967, l'Imperial War Museum inizi\u00f2 a pensare alla possibilit\u00e0 di salvare una torretta da per aggiungerla alla coppia di cannoni BL da che gi\u00e0 possedeva. Dopo una visita alla HMS \"Gambia\" (il 14 aprile) l'ipotesi divenne quella di conservare un'intera nave. La \"Gambia\" tuttavia era gi\u00e0 troppo deteriorata per lo scopo, e cos\u00ec l'attenzione si concentr\u00f2 sul tentativo di salvare la \"Belfast\". Un comitato che comprendeva rappresentanti dell'Imperial War Museum, del National Maritime Museum e del Ministero della Difesa britannico, concluse nel giugno 1968 che il progetto era realizzabile. Agli albori del 1971 per\u00f2, il Governo decise diversamente.\nCiononostante, un'associazione privata si riun\u00ec per continuare gli sforzi volti a conservare la nave. La \"HMS Belfast Trust\" era presieduta dal contrammiraglio Sir Morgan Morgan-Giles DSO OBE CM, ex comandante della nave e membro del Parlamento. In seguito all'azione del Trust, il Governo decise di cedere all'associazione la nave, che fu aperta al pubblico in corrispondenza del Trafalgar Day (21 ottobre) 1971. Anche se non faceva pi\u00f9 parte della Royal Navy, alla HMS \"Belfast\" fu concessa una deroga che le consent\u00ec di continuare ad issare la White Ensign. Verso i tardi anni settanta per\u00f2, le condizioni finanziarie del Trust erano pessime, e l'Imperial War Museum chiese il permesso di assorbire l'associazione. Il 19 gennaio 1978, il Segretario di Stato per l'Educazione e le Scienze, Shirley Williams, accett\u00f2 la proposta dichiarando che \nLa propriet\u00e0 della nave fu quindi trasferita al museo il primo marzo 1978.\nDopo il trasferimento a Londra, la \"Belfast\" \u00e8 stata tirata in secca due volte per effettuare delle riparazioni che ne consentissero la conservazione a lungo termine. Nel 1982 le riparazioni sono state fatte a Tilbury e nel giugno del 1999 a Portsmouth. La prima revisione riguard\u00f2 la pulizia e la sabbiatura della carena, l'ispezione delle saldature ed un test agli ultrasuoni alla ricerca di crepe. Il controllo di Portsmouth \u00e8 ricordato perch\u00e9, programmato per l'anniversario dello sbarco in Normandia, il 6 giugno 1999, fu rinviato di un giorno a causa del maltempo.\nIn seguito, la \"Belfast\" fu anche ridipinta seguendo uno schema di mimetismo noto ufficialmente come \"Admiralty Disruptive Camouflage Type 25\", identico a quello che aveva rivestito la nave nel periodo tra il novembre 1942 ed il luglio 1944. Alcuni tacciarono la modifica di anacronismo, perch\u00e9 ricordava la livrea della seconda guerra mondiale, mentre la configurazione odierna della nave deriva dalle pesanti modifiche apportate tra il gennaio 1956 ed il maggio 1959.\nI cannoni di dritta sono puntati sull'area di servizio \"London Gateway services\", a Nord di Londra sulla Motorway M1, ad una distanza di pi\u00f9 di dalla nave. Questa scelta permette ai turisti di apprezzare la grande portata delle armi."}
{"id": "1697772", "revid": "110157", "url": "https://it.wikipedia.org/wiki?curid=1697772", "title": "Chiesa di Santa Maria a Cintoia (Firenze)", "text": "La chiesa di Santa Maria a Cintoia \u00e8 un luogo di culto cattolico che si trova in via del Saletto a Firenze.\nStoria e descrizione.\nLa chiesa ha origini antichissime ed \u00e8 gi\u00e0 documentata alla fine del XII secolo.\nDipendente dal Capitolo della Cattedrale, il patronato pass\u00f2 poi alla famiglia Leoni.\nVenne ristrutturata nel 1749, quando fu elevata a prioria.\nPoco o niente si \u00e8 conservato dell'antico edificio e delle opere d'arte al suo interno, salvo una \"Croce processionale\" quattrocentesca in rame argentato.\nAll'esterno \u00e8 ben visibile la torre campanaria a forma quadrata ed il loggiato.\nTrovandosi al centro di una zona caratterizzata da un rapido sviluppo urbanistico, l'antica chiesa non poteva pi\u00f9 accogliere la crescente popolazione.\nA poca distanza da essa \u00e8 stata perci\u00f2 realizzata una nuova ampia chiesa per le celebrazioni liturgiche e le attivit\u00e0 pastorali."}
{"id": "1697779", "revid": "3115", "url": "https://it.wikipedia.org/wiki?curid=1697779", "title": "Eliezer di Verona", "text": " \nVisse intorno agli inizi del XIII secolo. Fu discepolo del rabbino Isacco di Dampierre il Vecchio, e nonno del medico e filosofo Hillel di Forl\u00ec. Autorizz\u00f2 il secondo matrimonio di una giovane donna il cui marito si presumeva fosse morto in un naufragio; mancandone la certezza, per\u00f2, Eliezer ben Joel ha-Levi si rifiut\u00f2 di confermare il permesso e ne risult\u00f2 una lunga controversia nella quale furono coinvolti altri rabbini. Eliezer ben Samuel \u00e8 stato spesso citato a proposito di questioni bibliche e halakiche. Mordecai ben Hillel, parlando di Eliezer, nei suoi scritti lo chiama erroneamente \"Eliezer di Verdun\"."}
{"id": "1697780", "revid": "446353", "url": "https://it.wikipedia.org/wiki?curid=1697780", "title": "USS Little Rock (CL-92)", "text": "Lo USS \"Little Rock\" (CG-4 \u2014 gi\u00e0 CL-92, e CLG-4) fu un incrociatore della Classe Cleveland della United States Navy. Salp\u00f2 per la prima volta durante la seconda guerra mondiale.\nDopo una crociera in Europa al rientro negli Stati Uniti venne collocato in riserva nel 1949 e successivamente convertito in incrociatore missilistico della classe Galveston, rientrando in servizio nel 1957.\nRitirato definitivamente dal servizio alla fine degli anni settanta \u00e8 stato adibito a nave museo a Buffalo nello Stato di New York."}
{"id": "1697786", "revid": "339392", "url": "https://it.wikipedia.org/wiki?curid=1697786", "title": "HMS Caroline (incrociatore)", "text": ""}
{"id": "1697788", "revid": "371529", "url": "https://it.wikipedia.org/wiki?curid=1697788", "title": "The 30th Anniversary Concert Celebration", "text": "The 30th Anniversary Concert Celebration \u00e8 un album doppio con la registrazione di un concerto musicale in onore di Bob Dylan. \u00c8 stato distribuito dalla Columbia Records il 24 agosto 1993.\nDescrizione.\nLa registrazione del concerto \u00e8 avvenuta il 16 ottobre dell'anno precedente al Madison Square Garden di New York City come momento celebrativo del trentesimo anniversario di attivit\u00e0 artistica di Dylan. Del concerto \u00e8 stata distribuita, oltre a quella in CD, anche una versione in VHS, e successivamente in DVD e Blu-ray.\nAllo spettacolo hanno partecipato numerosi tra i principali artisti della musica rock statunitense e britannica - gi\u00e0 collaboratori dell'artista di Duluth - che salutavano con la loro presenza e con l'esecuzione di \"cover\" dei \"classici\" dilanyani la carriera del cantante.\nSolo verso la fine del concerto - la cui direzione artistica era affidata a G. E. Smith, gi\u00e0 direttore musicale del \"Saturday Night Live\" - Dylan era salito sul palco per eseguire un paio di brani in forma acustica ed un paio in compagnia della \"big band\" schierata al gran completo (fra cui la versione rock di uno dei suoi \"hit\" del periodo folk del 1964, \"My Back Pages\" - contenuto nell'album \"Another Side of Bob Dylan\" - che vedeva come interpreti nel cantare una strofa ciascuno Roger McGuinn, George Harrison, Tom Petty, Neil Young ed Eric Clapton).\nIl gruppo di musicisti che dava vita al concerto era composto, fra gli altri (per un elenco completo dei musicisti presenti vedi la sezione Personale), da: Booker T. &amp; the M.G.'s, con Booker T. Jones all'organo, Donald Dunn al basso e Steve Cropper alla chitarra elettrica, oltre ad Anton Fig e Jim Keltner alla batteria.\n\"The 30th Anniversary Concert Celebration\", che ha raggiunto la quarantesima posizione nelle classifiche di vendita in USA conquistando un disco d'oro, \u00e8 stato distribuito appena prima del suo secondo disco folk registrato in studio nello stesso 1993, \"World Gone Wrong\".\nLo spettacolo al Madison Square Garden \u00e8 stato salutato con il termine \"Bobfest\" da Neil Young al momento della sua interpretazione di \"All Along the Watchtower\"."}
{"id": "1697790", "revid": "162719", "url": "https://it.wikipedia.org/wiki?curid=1697790", "title": "Classe Caroline (incrociatore)", "text": ""}
{"id": "1697792", "revid": "729019", "url": "https://it.wikipedia.org/wiki?curid=1697792", "title": "Ngerekebesang", "text": "Ngerekebesang (o Arakabesan) \u00e8 un'isola delle Palau, nell'Oceano Pacifico, nello Stato di Koror.\nGeografia.\nNgerekebesang \u00e8 circondata da barriera corallina. Sull'isola ci sono tre villaggi: Ngerekebesang, Meyuns e Echang. Meyuns \u00e8 il centro principale, dove si trova il pi\u00f9 grande ospedale del paese, The Belau National Hospital. Echang \u00e8 il villaggio dove si rifugiarono la maggior parte degli abitanti delle Isole Sudoccidentali di Palau, dopo una tempesta. Sull'isola si trovava l'ufficio del Presidente della Repubblica, prima che la capitale venisse spostata a Melekeok.\nL'isola \u00e8 collegata alla citt\u00e0 di Koror da una sopraelevata, forse la stessa che costruirono i giapponesi tra le due guerre mondiali."}
{"id": "1697798", "revid": "1543377", "url": "https://it.wikipedia.org/wiki?curid=1697798", "title": "Nakhon Ratchasima", "text": "Nakhon Ratchasima (in thailandese \u0e19\u0e04\u0e23\u0e23\u0e32\u0e0a\u0e2a\u0e35\u0e21\u0e32, conosciuta anche con le forme abbreviate Korat e Khorat) \u00e8 una citt\u00e0 maggiore \"(thesaban nakhon)\" della Thailandia di abitanti (2017). Il territorio comunale occupa una parte del distretto di Mueang Nakhon Ratchasima, che \u00e8 capoluogo della provincia omonima, nel gruppo regionale della Thailandia del Nordest, detta anche Isan. In citt\u00e0 hanno sede il governo provinciale e distrettuale.\n\u00c8 la pi\u00f9 grande citt\u00e0 nonch\u00e9 il maggior centro dei trasporti, del commercio, della finanza e della politica in Isan e una delle pi\u00f9 grandi della Thailandia. Situata nei pressi dei confini sud-occidentali dell'altopiano di Korat e dell'Isan, \u00e8 considerata la porta di accesso al nord-est.\nGeografia fisica.\nTerritorio.\nKorat \u00e8 nella zona sud-ovest dell'altopiano di Korat, a circa 187\u00a0m di altitudine s.l.m. e circa 260\u00a0km a nord-est dalla capitale Bangkok. Si trova in una zona pianeggiante e la periferia nord \u00e8 bagnata dal fiume Boribun, che scorre verso est e dopo alcuni chilometri si getta nelle acque del fiume Mun.\nClima.\nLa temperatura media mensile massima \u00e8 di 36,5\u00b0 ad aprile, durante la stagione secca, con un picco di 42,2\u00b0, mentre la media mensile minima \u00e8 di 18,3\u00b0 a dicembre, nella stagione fresca, con un picco di 8,3\u00b0. La media massima mensile delle precipitazioni piovose \u00e8 di 228,3\u00a0mm in settembre, nella stagione delle piogge, con un picco giornaliero di 129,7\u00a0mm. La media minima mensile \u00e8 di 2,7\u00a0mm in dicembre. La stagione fresca va da ottobre a gennaio, quella secca da febbraio a maggio e quella delle piogge da maggio a ottobre.\nStoria.\nLa zona di Khorat \u00e8 abitata da tempi preistorici, ma le prime tracce di civilizzazione sono quelle della confederazione Dvaravati associata all'antico popolo Mon, che si insedi\u00f2 nella valle del Chao Phraya nel VI secolo e in seguito si espanse anche nell'altopiano di Korat. Della cultura Dvaravati, che diffuse nella regione il buddhismo, vi sono testimonianze nella zona di Korat, a quel tempo chiamata Mueang Sima, come ad esempio nel sito archeologico di Ban Prasat. A partire dal IX secolo, le municipalit\u00e0 orientali di Dvaravati furono assorbite dall'emergente Impero Khmer, che a sua volta arriv\u00f2 a espandersi fino alla zona di Korat, come testimoniano i templi di Sung Noen e Phimai, tra i quali si trovano comunque manufatti risalenti al periodo Dvaravati. I Khmer sfruttarono la zona soprattutto deportandone la manodopera e compiendo saccheggi.\nCon il progressivo declino dei Khmer ebbe inizio l'ascesa dei Thai, prima con il Regno di Sukhothai, il cui re Ramkhamhaeng verso la fine del XIII secolo ne espanse i confini anche nell'altopiano di Khorat, e poi con il Regno di Ayutthaya, che circa un secolo dopo inizi\u00f2 a erodere il potere di Sukhothai fino a annetterla nel 1438. Nello stesso periodo di Ayutthaya, grazie all'aiuto dei Khmer fu fondato il Regno di Lan Xang, il primo grande Stato dei laotiani, e nei secoli successivi Korat fu una zona di confine tra Ayutthaya e Lan Xang.\nNegli anni trenta del Seicento, un esercito khmer invase la citt\u00e0 e non la occup\u00f2 ma ne deport\u00f2 buona parte della popolazione. L'odierna municipalit\u00e0 di Nakhon Ratchasima fu fondata da re Narai di Ayutthaya nel 1657. Nell'ultimo decennio del Seicento furono domate con la forza almeno tre grandi ribellioni a Korat, che si rifiutava di riconoscere l'autorit\u00e0 di re Phetracha, usurpatore del trono di Ayutthaya alla morte di Narai. Con la distruzione di Ayutthaya nel 1767 per mano dei birmani, il Siam si spacc\u00f2 e la zona di Korat pass\u00f2 sotto il controllo del figlio del re di Ayutthaya Borommakot, il principe Thepphiphit, che si insedi\u00f2 a Phimai reclamando la corona del Siam ma fu sconfitto l'anno dopo dalle truppe di re Taksin, che riunific\u00f2 il Paese nel Regno di Thonburi. Risale al periodo successivo, durante il regno di Rama I, fondatore di Bangkok e del Regno di Rattanakosin, la definitiva annessione dell'Isan nel Siam.\nLa citt\u00e0 ebbe grande importanza durante la guerra di indipendenza di re Anuvong del Regno di Vientiane, vassallo di Bangkok. Nel febbraio del 1827 l'esercito laotiano giunse a Nakhon Ratchasima senza incontrare opposizione, il re ordin\u00f2 l'evacuazione della citt\u00e0 e la deportazione dei suoi abitanti. Sulla via di Vientiane, la lunga colonna fece una sosta nella zona di Phimai, durante la quale i laotiani che scortavano gli esodati furono fatti ubriacare e massacrati dai lealisti siamesi. Secondo la tradizione siamese fu Khun Ying Mo, moglie del vice-governatore di Korat, ad organizzare la trappola che permise ai prigionieri di Korat di liberarsi. Fece intanto ritorno a Korat il governatore, avvertito dell'invasione, e con le sue truppe tenne impegnato l'esercito laotiano in attesa dei rinforzi inviati da Bangkok. La rivolta di Anuvong fu domata e a fine guerra Khun Ying Mo ricevette da Rama III il titolo Thao Suranari (nobile coraggiosa), ed \u00e8 tuttora venerata dai thailandesi come eroina nazionale.\nNel 1893 Nakhon Ratchasima divenne capoluogo del primo \"monthon\" del Siam, le nuove unit\u00e0 amministrative introdotte nel regno di Rama V come primo vero tentativo di centralizzare lo Stato. Gli effetti principali furono che i nuovi governatori vennero nominati da Bangkok e non furono pi\u00f9 aristocratici locali che si tramandavano il titolo come sovrani, e di conseguenza le imposte passarono sotto il controllo diretto del re. Furono anni di grandi cambiamenti e nel 1900 fu inaugurata la tratta che per la prima volta port\u00f2 la ferrovia a Khorat. Nel 1933, un anno dopo il colpo di Stato che costrinse Rama VII a concedere la Costituzione, la guarnigione di Korat dell'esercito guid\u00f2 la filo-monarchica ribellione Boworadet, repressa dal governo.\nNel 1962 arrivarono a Khorat gli aviatori della United States Air Force ai quali il governo thai aveva concesso l'uso della locale base aerea nel quadro della guerra del Vietnam. Nella base furono impiegati un massimo di americani, che costituirono quindi una nutrita comunit\u00e0 in citt\u00e0 fino al 1976, quando la base fu restituita alle forze aeree thailandesi. In seguito la struttura, che si trova nella periferia sud di Khorat, fu utilizzata anche come aeroporto civile fino al 1990, quando torn\u00f2 ad essere esclusivamente una base militare dopo che fu inaugurato il nuovo aeroporto di Khorat nella zona est della provincia. Verso il 1970 aveva avuto inizio nel Paese l'urbanizzazione, fenomeno che coinvolse anche Korat moltiplicando il numero dei suoi abitanti. Nel 1993 vi fu il crollo del Royal Plaza Hotel in citt\u00e0, tragedia nella quale persero la vita 137 persone. Nella strage di Nakhon Ratchasima del febbraio 2020 persero la vita 31 persone, tra cui l'autore della strage che era un militare thailandese, e 57 rimasero ferite.\nEconomia.\nL'economia di Korat \u00e8 tradizionalmente legata all'agricoltura e i commerci ebbero grande sviluppo negli anni sessanta e settanta del Novecento grazie anche alla presenza degli statunitensi nella base aerea. La citt\u00e0 \u00e8 un importante centro di trasformazione agroalimentare per i prodotti della provincia, in particolare di riso, tapioca e zucchero. Nella zona di Khorat si trova una delle due filiali della Seagate Technology per la produzione di drive, che d\u00e0 lavoro a persone. Grazie a una buona rete di infrastrutture, Khorat \u00e8 un importante centro di commercio per il riso e il bestiame. Altri importanti prodotti della zona sono la seta, il granoturco, il tabacco e quelli derivanti dalla suinicoltura. Negli anni 2010 sono state grandemente sviluppate a Khorat le strutture destinate allo shopping per l'intera regione. Le tre maggiori catene di centri commerciali thailandesi hanno investito in citt\u00e0 per portare la loro superficie di vendita totale a 1 milione di m\u00b2.\nInfrastrutture e trasporti.\nStrade.\nKhorat \u00e8 un nodo stradale di importanza nazionale e vi partono una serie di strade statali e provinciali in tutte le direzioni. La pi\u00f9 importante \u00e8 la strada statale 2 Thanon Mittraphap, che collega Bangkok con Nong Khai, alle porte del Laos. Alcuni chilometri ad est della citt\u00e0 la statale 2 si dirama ed ha inizio la statale 24, importante arteria che collega al resto del Paese il sud dell'Isan, in particolare Ubon Ratchathani, e il sud del Laos. Un'altra importante arteria \u00e8 la statale 304, che parte da Khorat e si dirige verso sud prima di convergere verso Bangkok, e che permette il collegamento diretto tra Khorat e la Thailandia dell'Est. Analogo servizio \u00e8 svolto dalla statale 224, a sua volta diretta verso sud per poi piegare a est lungo il confine tra l'Isan e la Cambogia.\nAnche la statale 226 ha origine a Khorat, si dirige verso est attraversando Buriram, Surin e Sisaket prima di congiungersi alla statale 24 a Ubon. La statale 205 inizia a Khorat e la collega verso ovest prima alla statale 201, diretta a Chaiyaphum, a Loei e al confine laotiano a nord, e poi alla statale 1, strada che unisce Bangkok alla Thailandia del Nord. A Khorat vi sono due stazioni degli autobus che la collegano con Bangkok e con le principali localit\u00e0 della provincia e della regione. Sono particolarmente frequenti gli autobus per Bangkok in quanto fermano nelle stazioni di Korat buona parte degli autobus che partono dalle principali citt\u00e0 dell'Isan. Altri autobus e minivan per la capitale si fermano in posti prestabiliti della citt\u00e0.\nFerrovie.\nLa stazione di Khorat si trova nella zona sud-ovest del centro cittadino ed \u00e8 posta sulla linea nord-orientale della Ferrovia di Stato della Thailandia. Pochi chilometri ad est della stazione, sempre in territorio comunale, si trova la stazione di Thanon Chira, oltre la quale vi \u00e8 subito la diramazione tra la tratta che porta verso nord, con il capolinea a pochi chilometri dalla capitale del Laos Vientiane, e quella che porta ad est con il capolinea a Ubon Ratchathani.\nAeroporti.\nL'aeroporto di Nakhon Ratchasima si trova circa 30\u00a0km a est del centro cittadino, nel distretto di Chaloem Phra Kiat. Inaugurato nel 1994, ha avuto problemi ed \u00e8 rimasto chiuso tra il 2015 e il 2017. Ha riaperto nel dicembre 2017 con i voli della New Gen Airways su Chiang Mai e Phuket.\nMobilit\u00e0 urbana.\nIn citt\u00e0 non vi sono autobus urbani e gli spostamenti sono di solito effettuati a bordo di \"songthaew\" o \"tuk-tuk\". In alternativa si possono affittare biciclette o motorini."}
{"id": "1697800", "revid": "124123", "url": "https://it.wikipedia.org/wiki?curid=1697800", "title": "Paul Nemenyi", "text": "Nasce a Fiume da una famiglia di origini ebraiche.\nDal 1912 al 1918 studia all'Universit\u00e0 Lor\u00e1nd E\u00f6tv\u00f6s di Budapest dove si laurea in Ingegneria.\nNel 1922 ottiene una cattedra all'Universit\u00e0 tecnica di Berlino.\nNel 1939 a causa delle persecuzioni naziste, si rifugi\u00f2 dapprima a Copenaghen e poi emigr\u00f2 negli USA dove insegn\u00f2 nelle Universit\u00e0 dello Iowa e del Colorado. Inoltre ebbe un importante incarico presso il Naval Ordnance Laboratory di White Oak in Maryland.\nDiede contributi scientifici molto importanti principalmente nel campo della dinamica dei fluidi.\n\u00c8 altres\u00ec noto per essere stato, con tutta probabilit\u00e0, il padre biologico del campione di scacchi Bobby Fischer."}
